















































DEM8EB0.tmp.xml


Pöytäkirjan asiakohta PTK 47/2018 vp
Pöytäkirjan asiakohta 

PTK 47/2018 vp

Täysistunto

Tiistai 8.5.2018 klo 13.59—19.21

5. Välikysymys nuorten työehdoista
Välikysymys VK 2/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 5. asia. Nyt annetaan vastaus edustaja Antti Lindtmanin ynnä muiden välikysymyk-
seen nuorten työehdoista. Valtioneuvoston vastauksen ja edustaja Antti Lindtmanin pu-
heenvuoron jälkeen välikysymyskeskustelu käydään nopeatahtisena siten, että ryhmäpu-
heenvuorojen pituus on enintään 5 minuuttia. Muut ennakolta varatut puheenvuorot käyte-
tään ryhmäpuheenvuorojärjestyksessä, ja niiden pituus on enintään 5 minuuttia. Puhemies-
neuvosto suosittaa, että nopeatahtisen keskusteluosuuden jälkeenkin pidettävät puheen-
vuorot kestävät enintään 5 minuuttia. Lisäksi myönnän harkitsemassani järjestyksessä 1—
2 minuutin pituisia vastauspuheenvuoroja.

Keskustelu

14.02 Työministeri Jari Lindström: Arvoisa puhemies! Kun arvioidaan hallituksen työl-
lisyyspolitiikkaa, on hyvä palata alkuun eli toukokuuhun 2015, jolloin nykyhallitus sopi
ohjelmastaan. Kuten varmasti muistatte, oli maamme talous- ja työllisyystilanne tuolloin
surkea. Edellisen hallituskauden usean olemattoman tai negatiivisen talouskasvuvuoden
seurauksena oli työllisyys laskenut noin 40 000 hengellä ja julkinen talous rapakunnossa.
Vaihtoehdot olivat selvästi korkeampi työllisyys tai miljardien lisäleikkaukset ja veronko-
rotukset. Teimme arvovalinnan ja valitsimme korkean työllisyyden tavoittelemisen. Halli-
tusohjelman keskeiseksi tavoitteeksi otettiin työllisten määrän nostaminen 110 000 henki-
löllä ja työllisyysasteen nosto 72 prosenttiin. Tämä tehtiin ennen kaikkea siksi, että ilman
korkeaa työllisyyttä emme voi rahoittaa nykyistä hyvinvointiyhteiskuntaamme tilanteessa,
jossa väestömme ikääntyy nopeaan tahtiin. Saman arvovalinnan edessä on myös seuraava
hallitus, sillä 72 prosentin työllisyysastekaan ei vielä riitä, vaan tavoitteen pitää olla 75:ssä
ja jopa sen yli. Tämä on hyvä muistaa, kun niitä miljardien vaalilupauksia tekee.

Tämä valinta näkyy johdonmukaisesti sekä läpi hallitusohjelman että sen jälkeen teh-
dyissä työllisyyspaketeissa. Viimeksi tästä johdonmukaisuudesta tunnustusta antoi
STTK:n pääekonomisti Ralf Sund Suomenmaan haastattelussa, vaikka ei ole ollutkaan kai-
kista yksittäisistä päätöksistä samaa mieltä. [Ben Zyskowicz: Sitä ei enää lasketa!] Kiista-
ton tosiasia myös on, että tämä johdonmukaisuus on tuonut tulosta. Hallituskauden aikana
työllisyys on nyt noussut yli 90 000 henkilöllä, ja viime vuonna työ- ja elinkeinoministeri-
ön työnvälitystilaston mukainen työttömyys laski joulukuusta 2016 joulukuuhun 2017
enemmän kuin koskaan tilastojen historiassa, 62 000:lla. Kivenkova työllisyystavoite, jota
monet pitivät mahdottomana, ollaankin nyt saavuttamassa. En väitä, että tämä olisi vain
 Tarkistettu
4.1



Pöytäkirjan asiakohta PTK 47/2018 vp
hallituksen ansiota. [Eero Heinäluoma: No se nyt tästä vielä puuttuisi!] Ei tietenkään ole,
vaan olemme hyötyneet myös maailmantalouden suotuisasta suhdanteesta. Mutta on vir-
heellistä väittää, etteikö hallituksen politiikalla ole ollut oma merkittävä roolinsa tässä.
[Jukka Gustafsson: Joo, edellisellä!]

Arvoisa puhemies! Oppositiosta ei ole kuulunut tästä kiitosta, vaan pikemminkin on
keskitytty kertomaan, miten hallituksen keinot ovat olleet vääriä. Tuttu "ei käy" on kuultu
lähes poikkeuksetta tämän hallituksen työllisyyspolitiikkaan liittyvien uudistusten kohdal-
la. Oppositiosta on myös toistuvasti maalattu hallituksen uudistuksista maailmanlopun ku-
via ja rakennettu tarinaa pahasta hallituksesta, jonka ainoa tavoite on kiusata työtöntä. Ote-
taan muutama esimerkki:

Kun keväällä 2016 esittelimme aluksi työnäytteen ja sittemmin rekrytointikokeilun ni-
mellä kulkeneen uudistuksen, te oppositiossa syytitte hallitusta orjatyömarkkinoiden tuo-
misesta Suomeen. [Ben Zyskowicz: Ohhoh! — Välihuutoja vasemmalta] Epäilitte myös,
että yritykset alkaisivat laajasti korvata palkkalistoilla olevaa työvoimaa rekrytointikokei-
luun osallistuvilla. Näin ei ole käynyt, ja rekrytointikokeilu vaikuttaa päinvastoin toimivan
juuri niin kuin sen on tarkoitettukin — tarjoavan työttömälle mahdollisuus näyttää kykyn-
sä ja saada jalkaa oven väliin.

Kun hallitus reilu vuosi sitten päätti ottaa käyttöön kolmen kuukauden välein tehtävät
työttömien määräaikaishaastattelut, te leimasitte uudistuksen pakkohaastatteluksi. Todel-
lisuus on jälleen ollut hieman toinen. Asiakaspalaute on ollut laajalti positiivista. Työttö-
mät ovat päinvastoin olleet tyytyväisiä TE-palvelujen tarjoamisesta ja mahdollisuudesta
keskustella TE-toimiston asiantuntijan kanssa omista työllistymismahdollisuuksistaan.
[Sinisen tulevaisuuden ryhmästä: Siniset tekee, punaiset vikisee!]

Arvoisa puhemies! Nyt vasemmisto-oppositio on välikysymyksellä vastustamassa hal-
lituksen kehysriihessä tekemiä päätöksiä helpottaa pienten yritysten irtisanomista ja nuo-
rille työttömille määräaikaisen työsopimuksen tekoa. Olette käyttämässä, edustaja Lindt-
mania lainatakseni, opposition järeintä asetta ja kaatamassa hallitusta pelkän suunnitelman
vuoksi, [Vasemmalta: Eikä!] ennen kuin mitään varsinaisia esityksiä on ehditty edes lau-
suntokierrokselle antaa, saati antaa niitä eduskunnalle. [Susanna Huovinen: Perutaanko tä-
mäkin?]

Jostain syystä unohdatte mainita, että riihessä hallitus myös päätti lisätä 54 miljoonaa
osaavan työvoiman saatavuuden parantamiseksi, parantaa työasuntovähennystä, laajentaa
reippaasti aktiivimalliin hyväksyttäviä toimia ja toteuttaa täysimääräisesti TE-toimistojen
lisäresurssipyynnöt. [Välihuutoja] Keskitytte vain yksittäisten päätösten kritisointiin, ette
riihessä päätettyyn kokonaisuuteen. [Paavo Arhinmäki: No sehän oli päätös!]

Riihen toimien valmistelu on vielä alkuvaiheessa, mutta käyn nyt läpi hallituksen lähtö-
kohtia ja perusperiaatteita tässä valmistelussa:

OECD:n mukaan yksilöllinen irtisanominen on Suomessa suhteellisen vaikeata. Toisin
kuin välikysymyksessä väitetään, on olemassa taloustieteellistä näyttöä siitä, että irtisano-
misen helpottaminen edistää työllisyyttä. Lisäksi, kuten esimerkiksi Etlan tutkimusjohtaja
Niku Määttänen tuoreessa kirjoituksessaan aiheesta mainitsee, on olemassa näyttöä myös
siitä, että irtisanomissuojan helpottaminen parantaa myös tuottavuutta, sillä tällöin työnte-
kijät liikkuvat nopeammin yrityksiin, joissa heidän osaamisestaan on eniten hyötyä. [Väli-
huutoja vasemmalta]

Irtisanomistilanteissa yrityksen koollakin on merkitystä. Esimerkiksi alle 20 hengen yri-
tykselle yhdenkin työntekijän työsuoritteen heikkeneminen syystä tai toisesta on sekä pal-
2



Pöytäkirjan asiakohta PTK 47/2018 vp
jon merkittävämpi asia että paljon vaikeampi ratkaista muilla keinoilla kuin irtisanomisel-
la kuin esimerkiksi useamman sadan hengen yrityksessä.  [Eero Heinäluoma: Eli irtisano-
misia on tulossa lisää!]

Mitään villiä länttä emme tietenkään ole luomassa, sillä sen estävät jo ILO-sopimuksis-
ta tulevat reunaehdot ja perustuslaki. Tulevaisuudessakaan ei voi irtisanoa työntekijää il-
man pätevää syytä esimerkiksi sen takia, että naama ei miellytä tai että hän on ammattilii-
ton jäsen. [Ben Zyskowicz: Sen kieltää laki! — Jukka Gustafsson: Onneksi on ILO!] On
myös syytä muistaa, että riihessä hallitus päätti lisäksi asettaa selvityshenkilöt pohtimaan
yt-lain kokonaisuudistusta. Tehtävänantoon kuuluu myös irtisanomissääntöjen tasapainon
arvioiminen ottaen huomioon nyt tehtävät muutokset yksilölliseen irtisanomiseen. Tarkoi-
tus on pohtia koko irtisanomisen kokonaisuutta mutta kuitenkin niin, että yksilöllisen irti-
sanomisen helpotus tehdään ensin.

Arvoisa puhemies! Esityksellä mahdollistaa alle 30-vuotiaan työttömän kanssa määrä-
aikaisen työsopimuksen tekeminen ilman erityistä perustetta taas pyritään parantamaan
nuorten työmarkkina-asemaa, ei heikentämään. [Antti Lindtman: Ei kun heikentää!] Us-
kon, että me kaikki tässä salissa ymmärrämme — toivon ainakin näin — miten tärkeää on
saada nuori työtön työelämään kiinni, vaikka määräaikaisen sopimuksen avulla. Tarkoi-
tuksena on kannustaa työnantajia palkkaamaan nuoria työttömiä kevyemmän sääntelyn
avulla. Lyhytkin työkokemus opettaa ja parantaa nuoren työmarkkina-asemaa. [Reijo Hon-
gisto: Se on näytön paikka!] On syytä muistaa, että nuorelle työttömälle määräaikaisen työ-
suhteen vaihtoehto usein ei suinkaan ole toistaiseksi voimassa oleva työsopimus vaan ei
työtä lainkaan. Se, että ylipäätään on töitä, mahdollistaa nuorelle tulevaisuuden suunnitte-
lun ja perheen perustamisen. Työttömyys taas tarkoittaa nuorelle taloudellista epävarmuut-
ta, jolloin elämää tuskin suunnitellaan muutamaa viikkoa pidemmälle.

Välikysymyksessä todetaan aivan oikein, että ikäsyrjinnän kielto on vahva perustuslais-
sa ja kansainvälisissä asiakirjoissa. [Susanna Huovinen: Niin kuin sen kuuluu olla!] Yh-
denvertaisuuslain mukaan iän perusteella eri asemaan asettaminen on kuitenkin sallittua
työllisyyspoliittisista ja työmarkkinapoliittisista syistä. Selvää kuitenkin on, että pelkkä
nuoren kolmen kuukauden työttömyyden vaatimus ei riitä vaan esityksessä on oltava myös
muita rajoittavia elementtejä, kuten esimerkiksi ketjuttamisen kielto ja rajoja sopimusten
pituuksiin.

Iän perusteella eri asemaan asettaminen on mahdollista ja suotavaakin, kun kyseessä on
positiivinen erityiskohtelu. Näin ollen tuleva esitys on perustuslain mukainen, jos se paran-
taa nuorten työmarkkina-asemaa. Lopullisen arvion tästä tulee aikanaan tekemään edus-
kunnan perustuslakivaliokunta, jossa tunnetusti ei puoluepolitikointia harjoiteta. Näin ol-
len looginen johtopäätös on, että joko välikysymyksen tekijät eivät luota perustuslakiva-
liokunnan kykyyn puolustaa perustuslakia tai sitten ette halua nuorten työmarkkina-ase-
maan parannusta. Voisittekin vastata nyt: kumpi on kyseessä? [Antti Rinne: Me vastaam-
me!]

Toinen varapuhemies Tuula Haatainen: Nyt puheenvuoro välikysymyksen ensimmäi-
selle allekirjoittajalle, edustaja Lindtmanille.

14.12 Antti Lindtman sd: Arvoisa puhemies! Suomi on maa, jossa jokainen sukupolvi on
halunnut antaa seuraavalle aina paremmat elämän edellytykset kuin on itse saanut. Nuoret
3



Pöytäkirjan asiakohta PTK 47/2018 vp
ovat voineet luottaa siihen, että huomenna on paremmin. Tämä sukupolvien välinen ketju
on tehnyt Suomesta maailman parhaan maan.

Valitettavasti nykyisen hallituksen päätökset eivät tätä luottamusta ole vahvistaneet.
[Kari Kulmala: Entäs edellinen?] Eräskin nuori totesi: ”Me ollaan Suomen historian en-
simmäinen sukupolvi, joka on huonommassa asemassa kuin meidän vanhemmat.” Häly-
tyskellojen kaikkien Suomen kirkkojen kellotapuleista pitäisi soida, jos nuoret menettävät
uskonsa parempaan huomiseen.

Monelle 90-luvun lama-aikana lapsuutensa eläneelle ja finanssikriisin aikana työelä-
mään tulleelle nuorelle epävarmuus on jo nyt liian tuttua. Pätkätyöt, pätkähaaveet ja pätkä-
elämä ovat jo nyt monen nuoren todellisuutta, ja juuri heille hallitus aikoo räätälöidä omat,
muita heikommat työehdot.

Perusteettomien pätkätöiden sallimista hallitus perustelee sillä, että se loisi uusia työ-
paikkoja. [Eero Heinäluoma: Näkisi vain!] Nuorten työllisyyden kehitys on ollut muita
heikompaa finanssikriisin jälkeen. On hyvä, että hallitus on tunnistanut tämän ongelman,
mutta valitettavasti lääke on väärä. Pääministeri Sipilän mukaan perusteettomien määräai-
kaisuuksien sallimisella tarkalleen ottaen pyritään ohjaamaan työnantajien käyttäytymistä.
No, mikäli työnantajat todella ryhtyvät toimimaan Sipilän toivomalla tavalla, saamme li-
sää pätkää mutta emme lisää työtä, vaan nykyiset vakiduunit muuttuvat yhä enemmän pät-
kätöiksi.

Arvoisa puhemies! Hallituksen väitteille näiden toimien työllisyyttä lisäävistä vaikutuk-
sista ei myöskään löydy tutkimustietoa, toisin kuin työministeri tässä väitti. Olemassa ole-
vat kansainväliset esimerkit kertovat, että määräaikaisuuksien käytön vapauttamisella ei
ole pidemmän aikavälin positiivisia työllisyysvaikutuksia. Sen sijaan pätkätöiden lisäänty-
minen näyttää näissä tilanteissa tapahtuvan vakituisten työsuhteiden kustannuksella. [Har-
ri Jaskari: Mikä tutkimus?]

Nyt tämä näkemys vahvistetaan myös elinkeinoelämän piiristä. Etlan tutkimuspäällikkö
Antti Kauhanen totesi Helsingin Sanomissa tänään: "Olen aika skeptinen sen suhteen, että
löytyisi jostain tutkimus, jonka perusteella voitaisiin näyttää, että tämä uudistus selkeästi
parantaisi työllisyyttä." — Melko tyhjentävä arvio, työministeri Lindström.

Tutkimusnäyttöä ei myöskään löydy sille, että irtisanomissuojan heikentäminen lisäisi
työllisyyttä. Toisin kuin työministeri tässä antoi ymmärtää, OECD-vertailussa yksilöpe-
rusteinen irtisanominen on jo nyt Suomessa helpompaa kuin esimerkiksi Ruotsissa ja Sak-
sassa. Kuulitte oikein, arvoisat edustajakollegat, siis irtisanominen on helpompaa Suomes-
sa kuin työllisyyden mallimaissa Saksassa ja Ruotsissa.

Arvoisa puhemies! Suomeen syntyy tällä hetkellä vähemmän lapsia kuin kertaakaan it-
senäisyytemme aikana. Itse asiassa pitää mennä aina nälkävuosiin saakka 150 vuotta taak-
sepäin, jotta päästään yhtä pieniin lapsimääriin kuin olemme tänä vuonna nähneet. Onkin
kysyttävä, uskaltavatko nuoret nyky-Suomessa tehdä lapsia ja perustaa perhettä. [Olavi
Ala-Nissilä: No eivät demarien velkapolitiikalla ainakaan!]

On totta, että myös arvot ja mieltymykset nuorten keskuudessa ovat muuttuneet. Samal-
la kuitenkin lukuisissa tutkimuksissa ja kyselyissä nousee toistuvasti esiin työelämän epä-
varmuus keskeisenä syynä perheen perustamisen lykkäämiseen. Tämä käy hyvin ilmi
muun muassa viimeisimmästä perhebarometrista. Tämä jos mikä on Suomen tulevaisuu-
den suuri haaste. Siksi nyt on tulevaisuuden turvan heikentämisen sijaan lisättävä toivoa ja
luottamusta. Hallituksen päättämät työehtojen heikennykset kohdistuvat töihin ja aloille,
4



Pöytäkirjan asiakohta PTK 47/2018 vp
joilla työskentelee paljon nuoria ja naisia, ja erityisesti nuoria naisia. Nuorten työmarkki-
na-asema on jo tänään heikompi kuin muilla — eniten pätkätöitä tekevät nuoret naiset.

Hallituksen ajamat työehtojen heikentämiset eivät tilannetta paranna, päinvastoin. Nyt
tarvitaan todellisia uudistuksia, jotka auttavat nuoria ja nuoria lapsiperheitä. [Eero Lehti:
Niin tarvitaankin!] Perhevapaauudistus parantaisi juuri nuorten naisten työmarkkina-ase-
maa. Missä se viipyy, arvon hallitus? Kertooko tämän uudistuksen hautaaminen jotain hal-
lituksen arvostuksesta perheitä ja nuoria naisia kohtaan? [Ben Zyskowicz: Ei kerro!]

Arvoisa puhemies! Kun talouskehitys oli heikkoa, se oli syy hallitukselle leikata satoja
miljoonia nuorten koulutuksesta ja työllistämisestä. Pienituloisten lomarahoja leikattiin ja
työttömiä ryhdyttiin rankaisemaan. Kaikkia näitä päätöksiä hallitus perusteli sillä, että ta-
lous ei kasva riittävästi. Moni ehti jo toivoa, että jokohan tämän hallituksen leikkaukset on
nähty, kunnes täysin yllättäen kehysriihessä hallitus kaivoi esiin tämän uusimman mouka-
rin. Ja nyt, kun maailmantalouden siivittämänä talous vihdoin kasvaa, hallitus aikoo räätä-
löidä nuorille muita heikommat työehdot ja heidät asetetaan eriarvoiseen asemaan työ-
markkinoilla. Kun talouskehitys oli heikkoa, nuorilta leikattiin. Nyt, kun talous kasvaa, jäl-
leen nuorilta leikataan. Moni kysyy, koska on nuorten vuoro. Arvoisa hallitus, ei nuoruu-
desta ihmistä pidä rangaista.

Arvoisa puhemies! Jälleen kerran joudumme kysymään, onko hallitus selvittänyt pää-
töksiensä yhteensopivuutta perustuslain, Suomea sitovien kansainvälisten sopimusten tai
EU-lainsäädännön kanssa. [Antti Rinne: Pakkolaki!] Ministeri Lindström tunnusti lauan-
taina Yleisradion Ykkösaamussa, että yhdenvertaisuusongelmat ovat hallituksen tiedossa.
Onneksi perustuslaki sentään on nuorten ystävä. Työoikeuden professori Seppo Koskinen
on arvioinut, että 99,9 prosentin varmuudella hallituksen esitys irtisanomissuojan heiken-
tämisestä ei mene läpi.

Arvoisa puhemies! Näyttää siltä, että tämä hallitus ei jätä promillenkaan mahdollisuutta
käyttämättä, jos kyseessä on työehtojen heikennys. Sipilän hallitus on perunut aikaisem-
min lukuisia päätöksiään: eläkkeensaajien asumistuen leikkauksen, kiinteistöverojen koro-
tuksen, hoitajamitoituksen heikentämisen — vain muutamia mainitakseni kymmenien pe-
ruttujen päätösten listasta. [Suna Kymäläinen: Päivähoitomaksut!] Tässä annan tunnustuk-
sen hallitukselle: on parempi perua huono päätös kuin yrittää väkisin työntää käärmettä
pyssyyn.

Hallituksen olisi jälleen syytä kuunnella asiantuntijoita sekä antaa arvo aktiivisille suo-
malaisille nuorille ja perua tämä syrjivä päätös. [Simon Elo: Vähän niin kuin aktiivimalli!]
Vai onko nuoret ainoa ryhmä, johon kohdistuvia heikennyksiä tämä hallitus ei suostu pe-
rumaan? [Jukka Gustafsson: Toivottavasti ei!]

Arvoisa puhemies! Nuorten työllisyyden heikentymisessä on kyse laajemmasta ilmiös-
tä kuin vain työmarkkinarakenteista. Työelämään huonosti kiinni pääsevien nuorten koh-
dalla on kyse usein koko elämän mittaisesta kehityksestä. Tähän kehitykseen meidän on
puututtava, jos todella haluamme parantaa nuorten työllisyyttä ja vähentää syrjäytymistä.

Sosiaalidemokraatit esittävät uudistuksia, joilla on todellisia työllisyysvaikutuksia, uu-
distuksia, jotka lisäävät turvaa ja luottamusta. [Arto Satonen: Ja mitä ne ovat?]

Ensinnäkin tarvitsemme vihdoin tasa-arvoa ja työllisyyttä lisäävän perhevapaauudistuk-
sen tukemaan tasa-arvoa työssä ja kotona ja tukemaan työllisyysasteen nousua.

Toiseksi tarvitsemme laadukasta varhaiskasvatusta, joka on kaikkien lasten saatavilla.
Siksi esitämme varhaiskasvatuksen ulottamista kaikille vanhempien tilanteesta riippumat-
ta.
5



Pöytäkirjan asiakohta PTK 47/2018 vp
Kolmanneksi, toteutetaan maksuton toisen asteen koulutus oppivelvollisuusikää piden-
tämällä professori Roope Uusitalon esittämällä tavalla. Viimeksi eilen oppivelvollisuuden
pidentämisen kannalle tulivat talouspolitiikan asiantuntijat professori Sixten Korkman,
Mikko Spolander ja Niku Määttänen raporteissaan, jotka valtionvarainministeri Petteri
Orpo tilasi.

Neljänneksi esitämme sosiaaliturvan uudistamista yleisturvamallin pohjalta, joka on sa-
maan aikaan sekä kannustava että mahdollistava ja luo mahdollisuuksia ottaa työtä vastaan
kaikissa tilanteissa.

Viidenneksi esitämme tuntuvaa verovähennystä ensimmäisen työntekijän palkkaami-
seen. Pienyritysten työllistämiskynnystä voidaan madaltaa ilman työehtojen heikennyksiä.

Arvoisa puhemies! Nuoret eivät kaipaa elämänsä tielle lisää esteitä ja kuoppia, joihin
tippua. He kaipaavat sitä, että voivat katsoa pää pystyssä eteenpäin ja luottaa siihen, että
elämä kantaa. Heille riittää, että heitä kohdellaan reilusti ja yhdenvertaisesti muiden kans-
sa.

Nuorten etuoikeus ja suoranainen velvollisuus on unelmoida suuremmasta kuin yksi-
kään sukupolvi aiemmin. Meidän päättäjien velvollisuus on tehdä niin rohkeita päätöksiä,
että noista unelmista voi joskus tulla totta.

Arvoisa puhemies! Nyt, kun on käynyt selväksi, että hallitus ei aio perääntyä kyseenalai-
sessa suunnitelmassaan heikentää erityisesti nuorten työehtoja, teen seuraavan epäluotta-
muslause-esityksen: ”Hallitus on asettamassa alle 30-vuotiaat työntekijät perusteetta ja
syrjivästi työmarkkinoilla muita heikompaan asemaan. Hallituksen suunnitelmat työehto-
jen heikennyksistä eivät vastaa tämän päivän työmarkkinoiden tarpeita eivätkä perustusla-
kiimme kirjattua vaatimusta ihmisten yhdenvertaisuudesta. Tämän vuoksi esitän, että
eduskunta toteaa, että hallitus ei nauti eduskunnan luottamusta.”

Toinen varapuhemies Tuula Haatainen:  Ja nyt siirrymme ryhmäpuheenvuoroihin.

14.23 Martti Talja kesk (ryhmäpuheenvuoro): Arvoisa puhemies! Kolmen viime vuo-
den tärkein aikaansaannos on, että 90 000 suomalaista on saanut työpaikan. Työpaikka on
jokaiselle meistä iso asia, mutta etenkin nuorelle, joka hakee elämälleen suuntaa. Työpaik-
ka antaa turvaa ja tulevaisuudenuskoa.

Nuorten työttömyys paheni viime vaalikauden, kun SDP oli hallituksessa, sen ajama
nuorisotakuu oli voimassa ja puolueella vieläpä oli työministerin salkku. Kaikkineen Suo-
meen tuli 100 000 työtöntä lisää. [Välihuutoja]

Nyt nuorten työttömyys sen sijaan vähenee. Uusimpien tilastojen mukaan maaliskuussa
alle 25-vuotiaita työttömiä työnhakijoita oli 32 200 työ- ja elinkeinotoimistoissa. Se on
6 400 vähemmän kuin vuosi sitten. Keskusta tekikin SDP:lle vappuna välikysymyksen
työllisyyden parantamisesta. Vastausta tuolloin siihen ei kuulunut. Kysymme siksi, miksi
SDP:lle eivät käy mitkään uudistukset, joilla ihmisille on todistetusti saatu työtä ja jotka
sitä kautta osaltaan hillitsevät eriarvoistumista. [Sinuhe Wallinheimo: Se on ”Ei käy”-puo-
lue!] Isänmaata voisi palvella myös oppositiosta esittämällä harkittuja ja toteuttamiskel-
poisia ratkaisuja. [Välihuutoja] Yliampuva pelottelu ei sen sijaan luo yhdellekään nuorelle
tai kenellekään muulle työpaikkaa. [Suna Kymäläinen: Mitäs ne Keskustanuoret olivat
mieltä?]

Arvoisa puhemies! Jokainen työtön, ja pahimmillaan syrjäytynyt, nuori on liikaa. On
käännettävä kaikki kivet, että nämä nuoret saavat elämän syrjästä kiinni. Työpaikka — ly-
6



Pöytäkirjan asiakohta PTK 47/2018 vp
hytaikainenkin — on tässä iso osa ratkaisua. Hallitus on totisesti kääntänyt kiviä tuloksel-
lisesti. [Eero Heinäluoma: Ja laittanut ne pullaan!] Nuorten palkkaamista määräaikaiseen
työsuhteeseen helpotetaan siksi, että yhä useampi nuori voisi saada jalkansa työpaikan
oven väliin. Työllistämisen ja työllistymisen kynnystä on edelleen madallettava.

Uudistus on osaltaan vastaus myös nuorten omiin huoliin. Yleisen työttömyyskassan
alaisen, yli 90 000 jäsenen YTK-Yhdistyksen tuoreen kyselyn mukaan nuoria huolestutta-
vat työelämässä nimenomaan työttömyys ja arjessa jaksaminen. Työpaikan puuttuminen
luo epävarmuutta, ja se puolestaan heikentää esimerkiksi mahdollisuuksia perustaa perhe.
Nuorten matalan kynnyksen Ohjaamo-palvelupisteiden toiminta on vakinaistettu, ja etsi-
vään nuorisotyöhön laitetaan voimavaroja. Näin voidaan auttaa kaikkein heikoimmassa
asemassa olevia nuoria.

Tasa-arvoinen yhteiskunta perustuu koulunkäynnin yhtäläisiin mahdollisuuksiin kaik-
kialla maassa. Tästä on pidettävä kiinni myös tulevaisuudessa. Suomesta ei saa tulla luok-
kayhteiskuntaa, jossa nuoren mahdollisuudet rakentaa elämäänsä riippuvat vanhempien
lompakon paksuudesta. [Suna Kymäläinen: On tullut jo!] On oikeudenmukaista ja keskus-
tan tavoitteiden mukaista, että toisella asteella opiskelevien, etenkin heikoimmassa ase-
massa olevien nuorten oppimateriaalikustannuksia helpotetaan.

Koulunkäynti on työpaikan ohella kestävin tapa kitkeä nuorten syrjäytymistä. Lähivuo-
sina voimavaroja on laitettava ennen muuta ammatilliseen koulutukseen. Ammatillisen
koulutuksen aloituspaikkoja on jo lisätty tälle vuodelle. Oppimisen tukea on lisätty. [Tou-
ko Aalto: 200 miljoonan euron leikkaukset!]

On myös huolehdittava, että pienituloisimpienkin perheiden nuorilla on mahdollisuus
harrastaa, ja turvattava nuorten mielenterveyspalvelut. Tästäkin syystä sote- ja maakunta-
uudistus on tärkeää viedä tänä keväänä maaliin. Nuorten ongelmien tausta on usein lapsuu-
dessa. Siksi nuorten ja perheiden palveluja on uudistettu niin, että koteja voidaan auttaa
ajoissa. [Suna Kymäläinen: Kysymys oli työllisyyden hoidosta!]

Arvoisa puhemies! Tulevien eduskuntavaalien pääkysymyksiä on, jatketaanko Suomes-
sa tämän vaalikauden työllistävää politiikkaa vai palataanko siihen politiikkaan, jonka seu-
rauksena maamme ajautui vakaviin talous-, työttömyys- ja velkaongelmiin. [Välihuutoja
vasemmalta] Keskustan tavoite on, että ensi vaalikaudella vähintään 100 000 nyt työtä
vailla olevaa saa työpaikan. Tavoite on kunnianhimoinen mutta mahdollinen, kunhan pi-
dämme Suomen luottamus- ja sopimusyhteiskuntana. SDP:n ja valitettavasti myös osan
ammattiyhdistysliikettä harjoittaman pelottelun ja vastakkainasettelun sijaan tarvitaan yh-
teinen näkemys siitä, miten huolehdimme [Puhemies koputtaa] työelämän turvallisuudes-
ta, inhimillisyydestä ja oikeudenmukaisuudesta. [Puhemies: Aika!] Työelämä ja työmark-
kinat muuttuvat alustatalouden ja digitalisaation myötä, halusimme tai emme. [Puhemies:
Aika!]

Arvoisa puhemies! Mainitsemani kyselyn mukaan 60 prosenttia nuorista suhtautuu tu-
levaisuuteen myönteisesti. [Vasemmalta: Aika!] Meidän päättäjien tehtävänä on vahvistaa
[Puhemies koputtaa] nuorten tulevaisuudenuskoa teoilla, [Puhemies: Aika!] ei heikentää
sitä puheilla, jotka eivät ole tästä maailmasta. [Vasemmalta: Puoli minuuttia yli!]

Toinen varapuhemies Tuula Haatainen: Pyydän edustajia pysymään 5 minuutin pu-
heenvuoroaikarajassa.
7



Pöytäkirjan asiakohta PTK 47/2018 vp
14.28 Arto Satonen kok (ryhmäpuheenvuoro): Arvoisa puhemies! Hallituksen johdon-
mukaisena linjana on ollut edistää työllisyyttä parantamalla Suomen kilpailukykyä ja teke-
mällä työn tekemisestä ja teettämisestä kannattavampaa. Tulokset ovat vakuuttavat: suo-
malaisia on nyt töissä 90 000 ihmistä enemmän kuin hallituksen aloittaessa, ja tämän päi-
vän tiedon mukaan nuorten työllisyysaste on noussut 3 prosenttiyksikköä. Hallituksen po-
litiikan suurin voittaja on se henkilö, joka päässyt työttömyydestä työelämään, ja siinä jou-
kossa on paljon myös nuoria.

Olemme siis oikealla tiellä, mutta paljon on vielä tehtävää. Liian moni suomalainen on
yhä vailla työtä. Taloutemme kasvaa ennätysnopeasti, mutta silti Suomen työttömyys on
Euroopan seitsemänneksi korkein. Reilua 8 prosentin työttömyyttä pidettäisiin muissa
Pohjoismaissa kansallisena hätätilana.

Arvoisa puhemies! Nyt onkin työmarkkinoiden uudistamisessa aika painaa kaasua, ei
jarrua. Kannustinloukkuja on purettava uudistamalla sosiaaliturvaa ja verotusta, paikallis-
ta sopimista on lisättävä, ja työttömien koulutukseen ja palveluihin on edelleen panostetta-
va. Hallitus ansaitsee kiitokset työllisyyspalveluiden 10 miljoonan euron lisäyksestä sekä
osaavan työvoiman turvaamisen 60 miljoonan euron toimenpidepaketista. [Eero Heinäluo-
ma: Ja niiden yksityistämisestä!]

Suomalainen työelämä on maailman parasta. Ongelmamme vain on, että liian moni suo-
malainen ei pääse siitä osalliseksi. Hallitus on saavuttamassa 72 prosentin työllisyysas-
teen, mikä on paras työllisyystilanne 27 vuoteen. Rima on kuitenkin asetettava vähintään
75 prosenttiin. Jos ja kun haluamme, että Suomi on jatkossakin yksi maailman hyvinvoi-
vimmista, turvallisimmista ja tasa-arvoisimmista maista, on meidän oltava valmiita teke-
mään työllisyysastettamme nostavia uudistuksia muiden Pohjoismaiden tapaan.

Arvoisa puhemies! Kokoomuksen eduskuntaryhmä on syvästi pettynyt oppositiopolii-
tikkoihin, jotka ovat tämän välikysymyksen allekirjoittaneet. [Välihuutoja] Välikysymyk-
sessä kritisoidaan työllisyystoimenpiteitä mutta ei tarjota tilalle uskottavia vaihtoehtoja.
[Jari Myllykoski: Mää lähden häpeemään käytävälle! — Naurua] Tuntuu kuin oppositiolta
olisi kokonaan unohtunut perusasia, että työpaikkoja syntyy vain silloin, kun työllistämi-
nen on yrityksen näkökulmasta houkuttelevaa.

Suomessa on 270 000 yritystä, joissa on alle 20 työntekijää. Omasta kokemuksestani
pienyrittäjänä tiedän, että muutaman hengen yrityksessä yksikin virherekrytointi voi kaa-
taa koko yrityksen ja viedä kaikkien työpaikat. Koeajan pidentäminen, takaisinottovelvoit-
teen joustavoittaminen ja yksilöperusteisen irtisanomisen keventäminen tähtäävät kaikki
siihen, että yhä useampi työtön saisi töitä. Entisenä yrittäjänä voin sanoa myös sen, että yk-
silöperusteisen irtisanomisen helpottamisen myötä moni yrittäjä tulee palkkaamaan henki-
löitä suoraan vakituisiin työsuhteisiin.

Arvoisa puhemies! Alle 30-vuotiaiden yli kolme kuukautta työttömänä olleiden määrä-
aikaisten työsuhteiden helpottaminen ei tarkoita heikennyksiä kenenkään nuoren työnteki-
jän tilanteeseen. Meidän kaikkien yhteisenä tavoitteena — niin uskon — on se, että mah-
dollisimman moni nuori pääsisi nopeasti koulutukseen ja suoraan koulunpenkiltä työhön
palkansaajana tai yrittäjänä. Monille määräaikainen työsuhde on kuitenkin näytön paikka
ja askel kohti vakituista työsuhdetta. Kysynkin oppositiolta: eikö parikymppisen nuoren
pitkittyvä työttömyys, joka saattaa johtaa syrjäytymiseen, ole riittävä peruste positiiviselle
erityiskohtelulle? [Paavo Arhinmäki: Negatiiviselle!] — Tämä antaa paremman mahdolli-
suuden työllistyä nimenomaan niille nuorille, edustaja Arhinmäki, joille ei muuten olisi
8



Pöytäkirjan asiakohta PTK 47/2018 vp
mitään tarjolla. Eikö määräaikainen työsuhde ole työttömyyttä parempi vaihtoehto? [Väli-
huutoja]

Arvoisa puhemies! Nyt on tilaisuus hyödyntää nykyinen korkeasuhdanne ja saada lisää
suomalaisia työn syrjään kiinni. Jos emme kykene hyödyntämään tätä mahdollisuutta ja te-
kemään uudistuksia, niin uhkaamme menettää kymmeniätuhansia ihmisiä pysyvästi työ-
markkinoiden ulkopuolelle. Kuka siitä ottaa vastuun?

Arvoisa puhemies! Kokoomuksen eduskuntaryhmä antaa täyden tukensa hallituksen
työllisyyspolitiikalle ja muistuttaa uusien uudistusten tarpeesta. Uudistukset ovat parasta
muutosturvaa.

14.34 Ilmari Nurminen sd (ryhmäpuheenvuoro): Arvoisa puhemies! Tuttavani Hanna on
28-vuotias lähihoitaja Tampereelta. Hänen koko työuransa on ollut työttömyyttä ja määrä-
aikaisia työsuhteita eri työnantajilla. Hanna haluaa tehdä töitä, mutta työmotivaatio ja elä-
mänlaatu kärsivät siitä, että joutuu elämään jatkuvassa epävarmuudessa. Hän on huoman-
nut työpaikallaan suuria ongelmia mutta ei uskalla kertoa parannustarpeista eteenpäin, kos-
ka pelkää työpaikan menettämistä. Työnantaja ei tiedäkään, mitä menettää, kun ei sitouta
Hannaa työpaikkaan. Hanna haluaisi vakiintua ja hankkia omistusasunnon, mutta toistai-
seksi se on jäänyt vain haaveeksi. Joka kerta, kun hän käy pankissa neuvottelussa, hän saa
palata pettyneenä. Hannan työtilannetta pidetään liian epävarmana.

Tässä on yksi tositarina, yksi tuhansista ja yksi sadoistatuhansista kohtaloista alle kol-
mekymppisillä, joiden työn ja elämän epävarmuutta hallitus haluaa entisestään lisätä. [Ben
Zyskowicz: Päinvastoin!] Tässä välikysymyksessä on kyse hallituksen aikomuksista sää-
tää nuorille huonommat pelisäännöt työelämässä. [Harri Jaskari: Alle 20 hengen yrityksis-
sä!] Useimmille nuorille vakiintuminen on vielä haave, johon ei ole varaa, unelma, joka
vaatii uskallusta.

Arvoisa puhemies! Uskaltaako nuori uskoa unelmiinsa? Nuorten aikuisten elämässä on
jo aivan tarpeeksi epävarmuutta. Pienituloisuus on yhä yleisempää nuorten ja nuorten ai-
kuisten keskuudessa. Erityisesti nuorten miesten syrjäytyminen kasvaa hälyttävällä taval-
la. Toisaalta on myös yhä isompi joukko nuoria kokonaan koulutuksen ulkopuolella. Tätä
huolestuttavaa kehitystä ovat vain vauhdittaneet niin opintotukeen kuin koulutukseen koh-
distuneet historialliset leikkaukset.

Pidän hallituksen uusinta esitystä nuorten työsuhdeturvan heikentämisestä vastuuttoma-
na. Lisäksi tällainen kategorinen, ainoastaan iän perusteella rajaaminen sopii erittäin huo-
nosti perustuslain suojaamaan syrjimättömyysvaatimukseen, sukupuolten tasa-arvoa
unohtamatta. Vaadimme tässä ja nyt hallitusta vetämään tämän nuoria syrjivän esityksensä
pois. Emmekä ole yksin. ”Tätä linjausta en sulata. Nuorten pitää olla myös työmarkkinoil-
la yhdenvertaisessa asemassa kaikkien muiden kanssa. Samaan aikaan, kun ollaan huolis-
saan syntyvyydestä, lisätään nuorten epävarmuutta työelämässä.” Näin totesi pääministe-
ripuolue keskustan nuorisojärjestön puheenjohtaja Suvi Mäkeläinen. [Vasemmalta: Oh-
hoh!] Myös keskustan puoluevaltuusto asettui tukemaan nuoria tässä asiassa. Pääministeri
Sipilä, jos ette kuuntele meitä, niin kuunnelkaa omia nuorianne.

Arvoisa puhemies! Hallituksen politiikan suureksi linjaksi on valitettavasti muodostu-
nut työehtojen heikentäminen ja eriarvoisuuden kasvattaminen. Rikkaita on suosittu sekä
laskukausina että nousukautena. Keskustan ja kokoomuksen johtama hallitus on koko toi-
mikautensa ajan sanelupolitiikalla tuonut erilaisia esityksiä, joilla työntekijöiden työsuh-
deturvaa on heikennetty ja työttömien toimeentuloa on leikattu. On uhkailtu pakkolaeilla,
9



Pöytäkirjan asiakohta PTK 47/2018 vp
lomarahoja on leikattu, on otettu käyttöön epäoikeudenmukainen aktiivimalli, koeaikoja
on pidennetty. Tämä hallitus jää historiaan myös ensimmäisenä hallituksena, joka pulassa
ollessaan yrittää välikysymyksellä kaataa opposition. Nyt hallitus kertoi, että henkilöpe-
rusteista irtisanomissuojaa heikennetään alle 20 hengen yrityksissä. Näyttää vahvasti siltä,
että hallitus on ajamassa ikuista koeaikaa työntekijöille.

Arvoisa puhemies! Sosiaalidemokraatit eivät hyväksy hallituksen sanelupolitiikkaa ja
yksipuolisia heikennyksiä työmarkkinoilla. Työ ei lisäänny leikkaamalla. Emme voi hy-
väksyä sitä tapaa, miten hallituksen arvovalinnoilla kansalaisten eriarvoisuus on kasvanut.
Pieniä ja keskisuuria yrityksiä pitää tukea palkkaamaan työntekijöitä, ei irtisanomaan. SDP
on esittänyt työllistämissetelin käyttöönottoa, kansainvälisesti arvostetun nuorisotakuun ja
nuorten aikuisten osaamisohjelman vahvistamista sekä arvonlisäveron alarajan nostamista
30 000 euroon. Nämä ovat fiksumpia tapoja.

Hanna ja muut nuoret ansaitsevat uskoa unelmiinsa, luottamusta tulevaisuuteen, nuoril-
le sukupolville pysyviä työsuhteita ja varmuutta elämäänsä. Sen vuoksi kannatan Antti
Lindtmanin hallitukselle tekemää epäluottamuslausetta.

14.39 Matti Torvinen sin (ryhmäpuheenvuoro): Arvoisa puhemies! Opposition välikysy-
myksessä puhutaan epävarmuuden luomisesta ja yhdistetään se hallituksen työvoimapo-
liittisiin toimiin — hallituksen, jonka toimilla on tähän mennessä edesautettu jo lähes
100 000 ihmisen työllistymistä tässä maassa. Vuosina 2015—2018 sosiaaliturvaan ja ve-
rotukseen tehdyt muutokset ovat parantaneet työnteon kannustimia. Lisääntynyt toimeliai-
suus ja kasvanut vienti ovat tuoneet uusia työpaikkoja Suomeen. Ihmiset ovat saaneet elä-
mänilon takaisin aikaisemman hallituksen vedettömän kauden jälkeen.

Kun työllisyysvaikutukset huomioidaan, ovat hallituksen talouspolitiikan vaikutukset
tuloeroihin olleet tutkitusti neutraaleja. Kaikki hyvä kehitys työllisyyteen on siis saatu ai-
kaan kasvattamatta eriarvoisuutta. Tämä näkyy myös kansalaisen arjessa. Tilastokeskuk-
sen mukaan kuluttajien luottamus talouden kehitykseen on kevään aikana ollut 30-vuoti-
sen mittaushistoriansa huippuarvoissa. Kansa luottaa, oppositio ei, vaan heittää epätoivoa
ihmisten arkeen, itkua ja hampaidenkiristystä ja perusteettomia populistisia lupauksia.
[Susanna Huovinen: Ihmisethän näitä asioita meille ovat välittäneet!]

Arvoisa puhemies! Työn saaminen ja osallisuus tuovat ihmisille turvallisuutta ja tulevai-
suudenuskoa. Epävarmuutta luovat sen sijaan vasemmisto ja erityisesti demarit ja vihreät,
jotka yrittävät selittää mustaa valkoiseksi ja kiistää tämän hallituksen saavutukset. Yrityk-
sessä mitätöidä hallituksen saavutukset unohtuu myös se, miten työllisyyden hoito sujui
edellisen hallituksen aikana, jolloin tehtiin tulipunaista työllisyyspolitiikkaa. [Paavo Ar-
hinmäki: Kokoomuksen johdolla!] Jotta totuus ei unohdu, palautetaan mieliin, että silloin
Suomesta katosi noin vain satatuhatta työpaikkaa. Tämän kadon korjaamiseen on tarvittu
ihmiskasvoista sinistä työministeriä, Jari Lindströmiä, kotoisemmin Jarppaa. [Pia Viita-
nen: Kivi pullassa!]

Punavihreiden lisäksi perussuomalaisilla olisi linjassaan jälleen kerran tarkistettavaa.
Vaikka puolueen puheenjohtaja, laivan kapteeni Halla-aho onkin ilmoittanut kannattavan-
sa yleissitovuudesta luopumista, niin se ei estä perämiestä, varapuheenjohtaja Huhtasaar-
ta, syyttämästä hallitusta yleissitovuuden loukkaamisesta. Jäämme mielenkiinnolla odotta-
maan, kummalle puolelle kolikkoa yleissitovuuden suhteen perussuomalaisten leirissä lo-
pulta käännytään — ollaan siis karikolla, heitetään kolikkoa. Hallituksen ja sinisten linja
on selkeä, yleissitovuudesta ei luovuta.
10



Pöytäkirjan asiakohta PTK 47/2018 vp
Arvoisa puhemies! Keskustelemme tänään nuorten, alle kolmekymppisten, työllisyy-
destä, siitä, kuinka useampi nuori saisi jalkansa työpaikan ovenrakoon. Kun työkokemusta
kertyy, uusi työ on helpompi löytää. Harva suomalainen jatkaa enää koko työuraansa sa-
malla työnantajalla. Tämä on totuus. Hallitus esitti kehysriihessä keinoja nuorten työllisyy-
den edistämiseksi, koska nuoret ovat tässä kymmeniin vuosiin parhaassa työllisyystilan-
teessa ainoa ryhmä, jonka työllisyys ei olekaan parantunut merkittävästi. Siitä on siis syytä
olla huolissaan, ja sille hallitus halusi tehdä jotain. Oppositiopuolueista on esitetty huoli
siitä, kuinka nuorten perheiden perustaminen siirtyy, koska epävarmuus estää lisääntymis-
haaveet. Sama huoli on meilläkin. Nuorille vain on saatava työtä. Me emme saa kadottaa
heitä. Jos valmistumisen jälkeen jää ilman työtä, nuorella on suuri vaara ajautua työttö-
myyden kierteeseen.

Arvoisa puhemies! Nimenomaan pienet yritykset työllistävät eniten. Pienet yritykset
kantavat myös suurimman riskin, jos rekrytointi ei onnistu. On vaikea siirtää ihmistä toi-
seen tehtävään ja palkata uusi, koska tehtäviä on pienissä yrityksissä niin vähän. Pienissä
yrityksissä määräaikaisen sopimuksen tekeminen tai irtisanomisen perusteiden selkeyttä-
minen voi alentaa rekrytointiriskiä. Tämä viesti on saatu pienyrittäjiltä. Hallitus ei säädä
syrjivää lakia. Se ei ole mahdollista, elämmehän oikeusvaltiossa, jota säätelee perustuslaki
niin kuin kansainväliset sopimuksetkin.

Arvoisa puhemies! SDP ja vihervasemmisto, nuorille pitää saada työtä. Nuorten pitää
saada niitä ensimmäisiä työkokemuksia, jotta päästään työuralle. Se ei ole syrjintää eikä
epävarmuuden lisäämistä. [Puhemies: Aika!] Se on ovien aukaisemista ja mahdollisuuk-
sien antamista.

14.44 Rami Lehto ps (ryhmäpuheenvuoro): Arvoisa puhemies! Syrjäytyminen ja huono-
osaisuus kasautuvat. OECD:n selvityksen mukaan yli viidennes suomalaisista 20—24-
vuotiaista miehistä on työttömänä eikä osallistu koulutukseen. Valitettavasti tämä kehitys
ei ole ollut täysin tahatonta tai pelkästään olosuhteiden syytä. Hallituksen kuuluisa yhtei-
nen arvopohja näkyykin muun muassa siinä, että vaikka nuorisoa kohtaan olette tehneet
kovia leikkauksia, niin kuitenkaan miljardien yritystuista ja kaverikapitalismista ette olleet
valmiit leikkaamaan yhtään. [Harri Jaskari: Sanovat perussuomalaiset, jotka vastustivat
kaikkea!] Vaikka yleinen taloustilanne onkin nyt parantunut, nuorisotyöttömyys on pysy-
nyt verrattain korkealla, lähes 25 prosentin tasolla. [Kimmo Kivelä: Laskee koko ajan!]
Hallituksen kielteiset toimet ja toisaalta toimettomuus ovat johtaneet siihen, että monista
nuorista on tullut tai tulossa väliinputoajia. Meillä ei ole varaa nuorten laajamittaiseen syr-
jäytymiseen ja toivottomuuteen, minkä inhimillinen hinta ei ole edes rahalla mitattavissa.

Perussuomalaiset muistuttivat vaihtoehtobudjetissaan, kuinka tärkeää on puuttua työttö-
myyteen ja estää sen muuttuminen rakenteelliseksi. 90-luvun laman karvas opetus oli, että
rakenteellista työttömyyttä on hyvin vaikea saada laskuun edes pitkän nousukauden aika-
na. Hallituksen toimet nimenomaan nuorisotyöttömyyden torjumiseksi ovat olleet riittä-
mättömiä. Nuorten heikko asema työmarkkinoilla ja jatkuva epävarmuus luovat toivotto-
muuden ilmapiirin, ja onkin turha ihmetellä, miksi syntyvyys laskee jyrkästi, kun perheen
perustamiseen ei ole vakautta eikä taloudellisia edellytyksiä.

Hallituksen keskeinen tavoite on työllisyysasteen nostaminen 72 prosenttiin. Perussuo-
malaiset kuitenkin näkevät, että tätä tavoitetta keppihevosena käyttäen ei tule polkea työn-
tekijöiden työehtoja ja heikentää enää heidän hyvinvointiaan. Pk-yritykset ovat itse tunnis-
taneet suurimmiksi kasvun esteiksi osaavan työvoiman heikon saatavuuden ja rahoituksen
11



Pöytäkirjan asiakohta PTK 47/2018 vp
saatavuuden ongelmat sekä työn sivukulujen suuruuden. Hallituksen tulisi kuunnella yri-
tyksiä ja varmistaa nuorille mahdollisuus hankkia työelämässä tarvittava koulutus sekä
pyrkiä purkamaan erityisesti pienimpien yritysten kannalta hankalaa ja lisäkustannuksia
aiheuttavaa byrokratiaa.

Perussuomalaiset ovat esittäneet vaihtoehtobudjetissaan hallitukselle useita keinoja,
joilla voitaisiin konkreettisesti parantaa pienyritysten edellytyksiä työllistää:

Olemme ehdottaneet kasvuyrityksille Viron kaltaista verokannustinta, jossa osingon-
jaon sijasta voisi sijoittaa tuottamansa voiton tulevaisuuteen palkkaamalla lisää henkilö-
kuntaa ja panostamalla yrityksen kasvuun, sekä arvonlisäveron alarajan tuntuvaa korotta-
mista.

Haluamme lisätä resursseja ammatilliseen koulutukseen ja panostaa erityisesti oppiso-
pimuskoulutukseen edistääksemme työkokemusta vailla olevien nuorten työllistymistä.

Olemme esittäneet myös työtilimallia, joka helpottaisi yrittäjäksi ryhtymistä ja antaisi
yhä useammalle nuorelle mahdollisuuden työllistää itse itsensä.

Ymmärrämme yrittäjyyteen liittyvät haasteet, mutta niitä ei ratkaista sen enempää yksi-
puolisesti työehtoja polkemalla kuin myöskään pitämällä väkisin kiinni saavutetuista
eduista. Perussuomalaiset katsovatkin, että panostamalla nuorten koulutusmahdollisuuk-
siin sekä purkamalla byrokratiaa saadaan Suomeen yritysmyönteinen toimintaympäristö,
jossa yritysten kannattaa investoida ja palkata lisää työntekijöitä. Haluamme säilyttää työ-
ehtosopimusten yleissitovuuden, mutta työehtosopimuksissa ei tulisi liiaksi sitoa osapuol-
ten käsiä. Paras asiantuntemus on aina paikallisella tasolla, ja paikallisen sopimisen mah-
dollisuuksia tulisikin lisätä. Reilut työehdot sekä osaava ja tyytyväinen henkilöstö ovat
myös yrittäjän etu.

Me perussuomalaiset kysymme: Mihin hallitus oikein toimillaan tähtää? Samalla taval-
la kuin olette ulkoistamassa sote-palvelutuotannon olette ulkoistamassa myös nuorilta
mahdollisuuden oikeudenmukaiseen kohteluun työelämässä ja kestäviin työuriin. Haluat-
teko luoda Suomeen kahdet työmarkkinat ja kurjistaa samalla nuorisomme tulevaisuuden-
näkymät? Perussuomalaiset eivät halua tällaista kehitystä. Hallituksen tulee säilyttää työ-
ehtosopimusten yleissitovuus nykyisellään, eikä myöskään tule luopua ulkomaisen työvoi-
man saatavuusharkinnasta, koska se vaikeuttaisi huomattavasti suomalaisen työvoiman
työllistämistä. [Olavi Ala-Nissilä: Kuka ne työt tekee?] Te, hallitus, ratkotte ongelmia vää-
rästä päästä ja samalla aiheutatte huomattavasti pahempia ongelmia tulevaisuudessa.

Arvoisa puhemies! Edellä olevan perusteella ja Suomen perustuslain 43 §:ään viitaten
kannatamme nyt tehtyä ehdotusta epäluottamuslauseen antamisesta hallitukselle.

14.50 Touko Aalto vihr (ryhmäpuheenvuoro): Arvoisa puhemies! Ensimmäistä kertaa
historiassamme nuoremmat sukupolvet ovat jäämässä köyhemmiksi kuin edelliset suku-
polvet. Nuorten aikuisten tulevaisuutta varjostavat huono taloudellinen tilanne, velkaantu-
minen, työttömyys ja työn epävarmuus sekä asumisen korkea hinta. Nykyisten kolme-
kymppisten sukupolvi joutui lapsina 90-luvun laman säästöjen kohteeksi, aloitti opiskelut
talouskriisin aikaan, ja nyt, kun nämä nuoret ovat työuran alussa ja kenties perustamassa
perhettä, hallituksen toimenpiteet lisäävät entisestään heidän arkensa epävarmuutta.

Arvoisa puhemies! Hallitus väittää yhä uudelleen, ettei halua jättää laskua nuortemme
maksettavaksi. Silti tämä nuorten sukupolvi joutuu tulevina vuosikymmeninä kantamaan
yhä raskaamman vastuun niin ilmastonmuutoksesta kuin tämän maan tulevaisuudesta ja
hyvinvointiyhteiskunnasta. Hallituksen toimenpiteet eivät vahvista nuorten luottamusta tu-
12



Pöytäkirjan asiakohta PTK 47/2018 vp
levaisuuteen: Opiskelijoiden toimeentulosta on leikattu enemmän kuin miltään muulta ih-
misryhmältä. Hallitus on pettänyt antamansa koulutuslupauksen toteuttamalla valtavat
koulutusleikkaukset. Erityisesti ammatilliset oppilaitokset kärsivät aloituspaikkojen, lähi-
opetuksen ja opettajien puutteesta. Oppimiserot ovat kasvaneet, velkaongelmat ja asunnot-
tomuus ovat lisääntyneet, ja yhä useamman nuoren mielenterveys on järkkynyt. Ja nyt alle
kolmekymppisten työsuhdeturvaa suunnitellaan heikennettäväksi tavalla, jota ei voi kut-
sua miksikään muuksi kuin ikäsyrjinnäksi.

Arvoisa puhemies! Suomessa on yli 65 000 syrjäytynyttä nuorta — yli 65 000. Viime
vuonna alle 25-vuotiaiden asunnottomuus kasvoi 13 prosenttia. Työelämän ulkopuolella
on lähes 79 000 miestä — lähes 79 000 — ja tuon määrän ennustetaan kasvavan tuhannel-
la kadonneella työikäisellä miehellä jokainen vuosi.

Vihreät eivät usko nuorten aseman heikentämisen tuovan mitään hyvää. Sen sijaan tar-
vitsemme hyvän koulupolun jokaiselle — sellaisen polun, jota pitkin on mahdollista kul-
kea eksymättä. Niille, jotka eivät pärjää, tarvitaan matalan kynnyksen palveluita ja työ-,
harjoittelu- tai koulutuspaikka.

Arvoisa puhemies! Vihreät vetoaa nyt suoraan pääministeriin, jonka kanssa hieman kät-
tä väännettiin jo äsken. Nuorisotakuu on keksittävä uudelleen, päivitettynä ja uudistettuna.
Meidän on saatava tiheämpi turvaverkko niiden nuorten tueksi, jotka ovat tippuneet kou-
lutuspolulta eivätkä pääse kiinni työelämään. Myös uutta kokonaisarviota nuorisotakuusta
tarvitaan, koska 7 vuoden jälkeen nuoriso-, koulutus- ja yhteisötakuu on sekava tilkkutäk-
ki, jota on jatkettu sieltä täältä jatkuvilla pienillä muutoksilla. Takana on kasvun menetetty
vuosikymmen ja valtavat koulutusleikkaukset, joten tarvitaan vaikuttavampi ja parempi
nuorisotakuu, joka ottaa opiksi myös aikaisemmista virheistä. Hallituksen vaihtuminen
mahdollistaa suuremman päivityksen, ja sen valmistelu tulee aloittaa tässä ja nyt.

Esitän, että pääministeri perustaa riippumattoman asiantuntijaryhmän, joka tekee pohja-
työn valmiiksi vielä tämän vaalikauden aikana. Tässä työssä on syytä huomioida aikaisem-
pien selvitysten politiikkasuositukset sekä koota hyvät käytänteet yhteen. Ohjaamo-toi-
minta on hyvä esimerkki palvelusta, jota täytyy vahvistaa ja laajentaa entisestään sekä
markkinoida paremmin. Toimintaa tulisi jalkauttaa yhä enemmän kouluihin, ja sen aidosta
monialaisuudesta, palvelun vapaaehtoisuudesta ja nuorisotyöllisestä otteesta tulee pitää
kiinni. Ohjaamoissa tarvitaan niin sosiaali- ja terveysalan kuin nuorisotyön ja työ- ja elin-
keinotoimistojen osaamista. Toisin kun Juho Saaren työryhmälle, nuorisotakuuta päivittä-
välle ja uudistavalle työryhmälle tulee antaa mahdollisuus myös lisätä nuorisotakuuseen
käytettyjä resursseja, jotka ovat tällä hetkellä vajaa puolet siitä, mitä ne olivat parhaimpina
vuosina. Vaihtoehdoksi vihreille ja minulle käy myös se, että nuorisotakuun kärkihank-
keelle asetettu neuvottelukunta ottaa päivitetyn tehtävänannon vastaan.

Hyvä pääministeri Juha Sipilä, toivon todella, että hallitus ottaa tämän esityksensä ni-
miinsä. Kyse ei ole hallitus—oppositio-kinastelusta vaan nuoristamme ja tämän maan tu-
levaisuudesta.

Arvoisa puhemies! Kuultuaan hallituksen vastauksen eduskunta toteaa, että hallitus on
toimillaan vakavasti vaarantanut kansalaisten ja erityisesti nuorten luottamuksen tulevai-
suuteen eikä siksi nauti eduskunnan luottamusta.

14.55 Jari Myllykoski vas (ryhmäpuheenvuoro): Arvoisa rouva puhemies! Työsuhdetur-
van heikentäminen näkyy satojentuhansien suomalaisten työntekijöiden arjessa. Nyt kysy-
tään: Uskallanko puuttua häirintään tai epäasialliseen kohteluun työpaikallani ja uskallan-
13



Pöytäkirjan asiakohta PTK 47/2018 vp
ko pitää oikeuksistani kiinni? Uskallanko perustaa perheen ja rakentaa tulevaisuuttani, vai
olenko tuomittu ikuisiin pätkätöihin? Nämä ovat niitä kysymyksiä, joita työntekijät ja eri-
tyisesti nuoret naiset nyt kysyvät. [Harri Jaskari: Liian leveä pensseli, maalattiin koko sei-
nä saman tien!]

Työsuhdeturva onkin merkittävä tasa-arvokysymys. Määräaikaiset työsuhteet kasaantu-
vat jo tällä hetkellä nuorille naisille, ja raskaana olevien syrjintä on todellinen ongelma.
Työmarkkinat huutavat tasa-arvoremonttia, mutta hallitus on kääntänyt katseensa mennei-
syyteen ja aikoo pahentaa ongelmia entisestään. Kahdenkymmenen vuoden luottamus-
mies- ja toimitsijakokemuksella uskallan sanoa, ettei tämä rakenna parempaa työelämää.

Arvoisa puhemies! Suomalainen yhteiskunta ja työelämä kaipaavat nyt uudistamista
enemmän kuin koskaan. Teknologinen kehitys vaatii meitä nostamaan osaamistamme ja
rakentamaan uusia yhteisiä pelisääntöjä. Politiikan pitää pystyä vahvistamaan kansalais-
ten kaikkinaista turvallisuudentunnetta ja luomaan parempaa ja luottavaista tulevaisuutta.
Valitettavasti tämä hallitus ei ole halunnut uudistaa suomalaista yhteiskuntaa eikä työelä-
män tasa-arvoisuutta. Sen sijaan käskyt on otettu EK:lta ja lopulta vaadittu asioita, joita ei
edes EK itse enää kehtaa vaatia, eikä Etla enää usko niihin.

Välttämätön perhevapaauudistus on jätetty tekemättä, eikä yritystukien passiivimallia
ole haluttu uudistaa innovaatioiden ja kasvun tukemiseksi. Sosiaaliturvaa ei ole päivitetty
tälle vuosituhannelle, vaan sitä on leikattu, ja siitä on tehty entistä byrokraattisempaa. Nor-
mienpurkutalkoot tällä sektorilla ovat jääneet parkkikiekkoihin.

Uudistusten sijasta hallitus on leikannut koulutuksesta ja tutkimuksesta. Hallitus on
puolensa valinnut [Ben Zyskowicz: Kyllä, työn puolella!] ajamalla palkkoja ja työehtoja
polkevaa työmarkkinapolitiikkaa tähän maahan ja työaikojen pidentämistä. [Olavi Ala-
Nissilän välihuuto] — Odotin, edustaja Ala-Nissilä, tätä välihuutoa, kiitos siitä. Olette täy-
dellisesti väärässä. [Naurua] — Tällainen politiikka tuoksahtaa vahvasti 1800-luvun keh-
ruukoneajalta eikä vastaa tekoälyn ja automaation kaltaisiin nykyaikaisiin ja nykyisyydes-
sä oleviin toimintamalleihin.

Arvoisa puhemies! Yltiökonservatiivisella politiikalla on heikennetty Suomen tulevai-
suutta ja erityisesti kasvupotentiaalia. Erityisesti nuorten uskoa poliittiseen päätöksente-
koon on vaurioitettu pysyvästi. Kokoomuksen ja keskustan vaalien alla antama koulutus-
lupaus oli Suomen suurin poliittinen petos. Tämä ei kuitenkaan riittänyt, vaan nyt nuoret
joutuvat jälleen kerran pettymään todella pahasti, kun työsuhdeturvaa ollaan yksipuolises-
ti heikentämässä. Se, että jopa perustuslain vastaisesti halutaan tätä uudistusta viedä eteen-
päin, on kammottava totuus sinisessä unelmassa — niin kuin Tapio Rautavaara laulussaan
sanoi, vain hehku on kissan silmät — kun juuri tammikuussa vielä ministeri Lindström il-
moitti, että työsuhdeturvaan ei tule heikennyksiä. Vaan nyt on käynyt toisin.

Arvoisa rouva puhemies! Vielä lopuksi: Avataan silmät. Tämä suunniteltu työsuhdetur-
vaheikennys 20 hengen — ja sen alle — yritysten työntekijöille on uusi portti sille, [Puhe-
mies koputtaa] että jopa 80 prosenttia tulevista uusista työntekijöistä on heikomman [Pu-
hemies: Aika!] työsuhdeturvan piirissä, sillä pienyrityksiin palkataan uudet työntekijät.
[Välihuuto vasemmalta] — Sanon vielä, että kannatan.

15.01 Thomas Blomqvist r (ryhmäpuheenvuoro): Arvoisa puhemies, värderade talman!
Fler arbetsplatser och fler människor i arbetslivet är det enda hållbara sättet att trygga vårt
välfärdssamhälle. Därför är vi i SFP glada över att fler finländare nu har fått ett jobb. Re-
geringens mål att höja sysselsättningsgraden till 72 procent verkar uppfyllas. Det är bra,
14



Pöytäkirjan asiakohta PTK 47/2018 vp
och det är mycket tack vare den goda utvecklingen i den globala ekonomin, men vi måste
sätta ribban ännu högre. Sysselsättningsgraden borde vara minst 75, men helst cirka 80
procent som hos våra nordiska grannar. Men för att nå dit behöver vi reformera vår arbets-
marknad. Här har regeringen inte lyckats.

Suomi tarvitsee toimenpiteitä, jotka edistävät vientiä, suomalaisten yritysten kansainvälis-
tymistä ja kasvumahdollisuuksia. Suomi tarvitsee enemmän joustoa työmarkkinoilla, mut-
ta hallitus on kuitenkin epäonnistunut tässä. Tiedämme kaikki, että uudet työpaikat synty-
vät pieniin ja keskisuuriin yrityksiin. Paikallisen sopimisen mahdollistaminen nykyistä
laajemmin helpottaisi työntekijöiden palkkaamista juuri näihin yrityksiin. Tarvitsemme
uuden keskustelukulttuurin työpaikoille — kulttuurin, jossa työnantaja ja työntekijä yhdes-
sä keskustellen löytävät parhaimmat ratkaisut. Siksi on suuri pettymys, että hallitus ei saa
paikallista sopimista eteenpäin.

Moni yritys kärsii tällä hetkellä osaavan työvoiman pulasta.  Me RKP:ssä uskomme, että
yritykset itse tietävät viranomaista paremmin, millaisia työntekijöitä ne tarvitsevat. Miksi
hallitus ei poista ulkomaisen työvoiman tarveharkintaa, vaikka se tiedostaa tämän ongel-
man? Tiedämme myös, että lukuisat vapaat työpaikat ja työnhakijat eivät tällä hetkellä
kohtaa. Työnvälitystä on uudistettava esimerkiksi antamalla yksityisten työnvälittäjien
täydentää julkista työnvälistystä. Samalla aikuiskoulutukseen on panostettava entistä
enemmän.

Värderade fru talman! Finland behöver även en reform av familjeledigheterna för familjer-
nas, barnens och för ett mer jämställt arbetslivs skull, men också för att förutsättningarna
att sysselsätta sig och att ta emot ett jobb förbättras. I SFP:s tredelade modell vill vi förnya
familjeledigheterna enligt 6+6+6-modellen, reformera hemvårdsstödet och ge varje barn
som fyllt tre år rätt till fyra timmar avgiftsfri småbarnspedagogik. Vi har sagt det tidigare
och vi säger det igen: reformen ska också få kosta. En kostnadsneutral reform ger ingen
verklig effekt.

Regeringen planerar att ändra anställningsskyddet för personer under 30 år. Det är vik-
tigt att förbättra ungas sysselsättning, men anställningsskyddet bör givetvis följa interna-
tionella avtal och grundlagen. Nu är det osäkert. Därför bör grundlagsenligheten i reger-
ingens förslag granskas noggrant. Det är viktigt att villkoren på arbetsmarknaden är rättvi-
sa, grundlagsenliga och förenliga med internationella förpliktelser. Regeringen borde ock-
så göra en ordentlig könskonsekvensutredning. Unga kvinnors situation behöver särskilt
beaktas.

SFP uppmanar regeringen att som ett mer sporrande alternativ utreda möjligheten till en
ungdomsreservering i beskattningen. Det skulle betyda att till exempel småföretag kunde
få göra en extra reservering som motsvarar 30 procent av den ungas lönekostnader. De re-
serverade medlen skulle inte beskattas och skulle få användas till att finansiera investering-
ar.

I diskussionen om arbetslivet har ett mycket viktigt tema, arbetsvälmåendet, hamnat i
skymundan. Vår ekonomi förlorar årligen miljardbelopp på grund av sjukpensioner och
sjukfrånvaro. Här finns mycket att förbättra. Därför har SFP föreslagit ett program för bätt-
re arbetsvälmående.
15



Pöytäkirjan asiakohta PTK 47/2018 vp
Arvoisa puhemies! Työnteosta ja yrittäjyydestä puhuttaessa on myös puhuttava verotuk-
sesta. RKP:n linja on selkeä. Verotuksen tulee kannustaa työntekoon ja yrittäjyyteen. Kun
tekee enemmän töitä, tulee sen myös näkyä lompakossa. Työn verotusta tulisi keventää,
kuten myös OECD on todennut. Viime hallituskaudella tehtiin onnistunut yhteisöveron
alennus. On tärkeää, että yritysten verotusta ei tulevaisuudessa lähdetä kiristämään. Päin-
vastoin muiden maiden verolinjauksia on seurattava tarkasti, ja niihin on myös reagoitava.
RKP on myös esittänyt, että perheyrityksissä tapahtuvat sukupolvenvaihdokset vapaute-
taan perintö- ja lahjaverosta. Monet uudet työpaikat syntyvät juuri näissä yrityksissä. Toi-
nen, etenkin yksityisyrittäjiä ja naisvoittoisten palvelualojen yrittäjiä kannustava toimi oli-
si kotitalousvähennyksen korottaminen.

Arvoisa puhemies! Teen seuraavan epäluottamuslause-esityksen: ”Eduskunta katsoo,
että hallitus ei ole onnistunut uudistamaan työmarkkinoita joustavammiksi. Hallitus on
epäonnistunut perhevapaiden uudistamisessa ja nykyistä laajemman paikallisen sopimisen
mahdollistamisessa. Näillä perustein eduskunta toteaa, että hallitus ei nauti eduskunnan
luottamusta.”

15.06 Antero Laukkanen kd (ryhmäpuheenvuoro): Arvoisa rouva puhemies! Työllisyy-
den positiivisesta käänteestä huolimatta Suomessa on edelleen yli 50 000 alle 30-vuotiasta
työtöntä. Se on paljon. Se on merkittävä määrä, kun puhutaan parhaassa työiässä olevasta
ikäryhmästä. Nuorten työttömyys ei ole vain yhteiskunnallinen ongelma, vaan se vie nuo-
rilta mahdollisuuden luoda itselleen tulevaisuus ja vaikeuttaa jopa perheen perustamista.

Kristillisdemokraattinen eduskuntaryhmä haluaa edistää nuorten työllistymistä, vähen-
tää nuorten syrjäytymistä ja tehdä Suomesta perheystävällisemmän yhteiskunnan. Ha-
luamme lisätä nuorten luottamusta tulevaisuuteen ja samalla mahdollistaa erityisesti pie-
nille yrityksille nykyistä paremmat mahdollisuudet tarjota työtä. Tarvitaan joustavia työ-
markkinoita, joilla yritykset uskaltavat investoida ja palkata uutta henkilöstöä ja jotka edis-
tävät nuorten nopeampaa työllistymistä ja mahdollistavat erityisesti ensimmäisen työpai-
kan saamista ja tätä kautta työelämään kiinni pääsemistä. Kannatamme monipuolisia toi-
menpiteitä näiden tavoitteiden saavuttamiseksi. Samalla tulee kuitenkin huolehtia siitä,
ettei nuorten luottamusta tulevaisuuteen murenneta työsuhdeturvan turhilla heikennyksil-
lä.

Arvoisa puhemies! Yksi keskeinen peruste kristillisdemokraattien eduskuntaryhmälle
jäädä pois nyt käsiteltävästä välikysymyksestä oli se, ettei kehysriihen päätöksistä koskien
nuorten työehtoja ole olemassa mitään konkreettisia, sääntelyn huomioivia esityksiä, joita
arvioida. Tässä vaiheessa voidaan kuitenkin todeta, että suunniteltuihin uudistuksiin sisäl-
tyy niin hyviä mahdollisuuksia kuin riskejä perusteettomista heikennyksistä ja tavoittei-
den saavuttamatta jäämisestä. Mahdollista myös on, ettei suunnitelmia edes voida perus-
tuslaillisista syistä toteuttaa.

Vaikka tavoite nuorten työllisyyden lisäämiseksi onkin kannatettava, on hallituksen eh-
dotuksissa kuitenkin ongelmia. Kristillisdemokraattinen eduskuntaryhmä peräänkuulut-
taa, että työelämän uudistamisessa pyritään nimenomaan edistämään työllisyyttä, ei kier-
tämään työsuhdeturvaa. Lainsäädännöllä ei tule luoda jakautuneita työmarkkinoita, joilla
pätevät erilaiset säännöt ja joilla asetetaan tietty ikäryhmä eriarvoiseen ja heikompaan ase-
maan.

Työllistämisen parantamiseen tarvitaan myös muita toimia. Pidämme oppisopimusjär-
jestelmää yhtenä tärkeänä osana nuorten työllisyyden parantamisessa. Oppisopimusjärjes-
16



Pöytäkirjan asiakohta PTK 47/2018 vp
telmän kehittämistä on jatkettava, ja on, hyvä hallitus, kiireisesti tuotava malli, joka turvaa
työn saamisen myös oppisopimuskoulutuksen jälkeen. Nuorten mahdollisuuksia päästä
kiinni ensimmäiseen työpaikkaan tulee parantaa. Tässä työnantajilla on myös oma vas-
tuunsa.

Arvoisa puhemies! Syntyvyys on Suomessa ollut jo pitkään laskussa. Perheiden perus-
tamista käsittelevien tutkimusten mukaan määräaikaiset työsuhteet viivästyttävät lasten-
hankintaa. Naiset kantavat edelleen miehiä suuremman osan perheellistymisen vaikutuk-
sista omaan elintasoon ja työuraan. Määräaikaiset työsuhteet ovat jo nyt yleisiä juuri per-
heenperustamisiässä olevilla 25—35-vuotiailla naisilla. Kristillisdemokraattinen eduskun-
taryhmä painottaa, ettei uudistuksella tule lisätä määräaikaisuuksia vakituisten työsuhtei-
den kustannuksella ja näin lisätä esteitä perheenperustamissuunnitelmille. Syntyvyyden
suuntaa ei ole yksinkertaisesti enää varaa heikentää.

Toinen varapuhemies Tuula Haatainen:  Myönnän vastauspuheenvuoron ministeri
Lindströmille, 5 minuuttia.

15.11 Työministeri Jari Lindström: Arvoisa rouva puhemies! Kiitoksia keskustelusta.
Kuuntelin suurella mielenkiinnolla palautetta, ja aika montakin teemaa tässä tietysti nousi
esille. Mutta yksi teema täällä toistui, edustaja Lindtman: perusteeton pätkätyö. [Antti
Lindtman pyytää vastauspuheenvuoroa — Naurua] — Edustaja Lindtman pääsee pätkätöi-
hin vastauspuheenvuoron kautta. — Sitten täällä oli aika monella pelottelumentaliteettia,
ehkä eniten kunnioittamallani vasemmistoliiton edustaja Myllykoskella, joka maalaili kyl-
lä sellaisia uhkakuvia, että palaan niihin tässä vastaukseni yhteydessä. [Välihuutoja]

Tosiaankin tässä tavoitteena on se, että nuorten työllistymistä pyritään edistämään hel-
pottamalla määräaikaisten työsopimusten luomista ja että nämä ihmiset pääsevät ennen
kaikkea töihin ja pääsevät sieltä syrjäytymisuhan alta pois. Ikäryhmätarkastelussa 25—34-
vuotiaitten työllisyysaste on vielä verrattain alhainen, vaikka on sekin toki lähtenyt nou-
suun tämän hallituskauden aikana. Se on kuitenkin viimeisimmässä mittauksessa vielä yli
3 prosenttiyksikköä alhaisempi kuin esimerkiksi 8 vuotta sitten. Ja tämä on ollut se keskei-
nen syy, minkä takia me haluamme katsoa nimenomaan tälle kohderyhmälle räätälöityä
positiivista erityiskohtelua. Meillä ei ole varaa menettää enää yhtään näistä nuorista, ja sen
takia heidän työllistämistään määräaikaisiin sopimuksiin suunnitellaan — suunnitellaan —
helpotettavaksi.

On selvää, että tässä valmistelussa kuullaan erilaisia näkökantoja. Tämä vastaava sään-
tely on jo olemassa pitkäaikaistyöttömien osalta, ja kyllä siinäkin on katsottu tarkkaan, mil-
lä perusteella se voidaan viedä eteenpäin. Tässä tapauksessa kansainväliset sopimukset,
mitkä olen maininnut moneen kertaan, ja perustuslaki antavat tiukat raamit. Minun mieles-
täni ovat käsittämättömiä semmoiset puheenvuorot, joissa ikään kuin sanotaan, että tuom-
me tänne esityksen, joka on perustuslain vastainen. Minun ymmärtääkseni perustuslakiva-
liokunta määrittelee, mikä on perustuslain vastainen. [Välihuutoja sosiaalidemokraattien
ryhmästä]

Kehysriihen linjauksen mukaan tämän määräaikaisen sopimuksen tekeminen ilman pe-
rustellun syyn vaatimusta edellyttää sen, että palkattava henkilö on edeltävän kolmen kuu-
kauden ajan ollut työtön. Näin ollen sen määräaikaisen sopimuksen uusiminen ei saman
työntekijän kanssa ole mahdollista ilman perustelua, koska siinä vaiheessa työntekijä ei ole
edeltävän kolmen kuukauden aikana ollut työtön. [Ben Zyskowicz: Se siitä ketjuttamises-
17



Pöytäkirjan asiakohta PTK 47/2018 vp
ta!] Että kun tässä nyt puhutaan siitä ketjuttamisen uhasta, niin tuntuu aika kummalliselta.
Kannattaisi ehkä perehtyä siihen, mitä ollaan esittämässä. [Leena Meri: Ei me tiedetä, mitä
te esitätte!] Tämä yllä sanottu ei estä työnantajaa palkkaamasta samoihin tehtäviin muuta
henkilöä, joka on ollut edeltävän kolmen kuukauden ajan työtön, ellei nimenomaan toisin
säädetä. Ja edelleen tässäkin asiassa on kiinnitettävä huomio kansainvälisiin sitoumuksiin
ja perustuslakiin liittyviin reunaehtoihin.

No, sitten tästä irtisanomissuojasta. OECD on tosiaan arvioinut tätä, ja tämä perustuu
ennen kaikkea siihen, että Suomen kollektiivisia irtisanomisia koskevien sääntöjen arvioi-
daan olevan löysiä. Suomessa yritykset voivat yt-prosessin kautta irtisanoa työntekijöitä
suhteellisen helposti [Paavo Arhinmäki: Aivan liian helposti!] silloin, kun on olemassa
koko yrityksen tilanteeseen liittyvät tuotannolliset tai taloudelliset perusteet. Mutta sen si-
jaan yksilöperusteinen irtisanominen on paljon hankalampaa, koska siihen liittyy yrityk-
sen kannalta myös suuria oikeudellisia riskejä, vaikka yritys itse arvioisi irtisanomisperus-
teen täyttyvän — pienellä yrityksellä ei ole esimerkiksi suurten yritysten lakimiesresursse-
ja. On huomattava, että kun OECD arvioi työsuhdeturvan tasoa eri maissa, niin se ei pel-
kästään arvioi irtisanomisen kynnystä, vaan siinä vertaillaan muun muassa kustannuksia,
ilmoitusajankohtia ja muuta byrokratiaa.

Ruotsin, Tanskan ja Saksan työllisyysaste on huomattavasti Suomea korkeampi, [Eero
Heinäluoma: Ja parempi työsuhdeturva!] mutta lainsäädännössä asetettu henkilöperustei-
sen irtisanomisen kynnys on Suomessa korkeampi kuin näissä keskeisissä kilpailijamais-
sa. Suomessa toistaiseksi voimassa olevan työsopimuksen henkilöperusteinen irtisanomi-
nen edellyttää ensinnäkin asiallista ja painavaa syytä. [Paavo Arhinmäki: Te haluatte asiat-
tomasti irtisanoa!] Toisin sanoen asiallinen syy ei riitä vaan edellytetään lisäksi syyn pai-
navuutta. Lain mukaan asiallisena, painavana irtisanomisperusteena voidaan pitää työso-
pimuksesta tai laista johtuvien, työsuhteeseen olennaisesti vaikuttavien velvoitteiden va-
kavaa rikkomista tai laiminlyöntiä tai sitten sellaista työntekijän henkilöön liittyvien
työntekoedellytysten olennaista muuttumista, jonka vuoksi työntekijä ei enää kykene sel-
viytymään työtehtävistään. Nyt me etsimme tänne välimaastoon [Puhemies koputtaa] jota-
kin uutta, ja me emme tiedä vielä lopullista sisältöä.

Toinen varapuhemies Tuula Haatainen:  Pääministeri Sipilä, 5 minuuttia.

15.16 Pääministeri Juha Sipilä: Arvoisa rouva puhemies! Kyllä, olemme työttömän
puolella. Kyllä, olemme työn puolella. Työllisyys paranee nyt kaikkialla Suomessa, ja ta-
lous kasvaa. Hallituksen kunnianhimoiset taloustavoitteet ovat täyttymässä.

Myös 72 prosentin työllisyysastetavoite näyttää toteutuvan: Se ylitti maaliskuussa jo 71
prosenttia. Hallituksen toimet ovat purreet. Työllisyysaste on korkeimmalla tasolla yli nel-
jännesvuosisataan. Tilanteen muutos on radikaali. Tällä kaudella uusia työpaikkoja on syn-
tynyt noin 90 000, viime kauden saldo oli päinvastainen. Surullisinta oli pitkäaikaistyöttö-
mien määrän kasvaminen yli 50 000:lla. Nyt pitkäaikaistyöttömiä on 40 000 vähemmän
kuin pahimmillaan.

Tuloksia tarkasteltaessa kuulostaa kovin erikoiselta väite, että hallitus ei piittaisi työttö-
mistä. Tämä on velkaantumisen taittumisen ohella parasta tulevaisuudentoivoa myös nuo-
rille: Taas uskaltaa opiskella, perustaa perheen. On toivoa, että opiskelu johtaa työpaik-
kaan. [Susanna Huovinen: Päinvastoinhan tässä tulee käymään!] Nimenomaan uusien työ-
paikkojen luonti ja työttömän töihin pääsy ovat olleet tämän vaalikauden hallituksen tär-
18



Pöytäkirjan asiakohta PTK 47/2018 vp
keimpiä tehtäviä. Siinä on onnistuttu, siitäkin huolimatta, että oppositio on vastustanut lä-
hes jokaista työllisyyttä ja yrittäjyyttä edistävää keinoa. Vaikka työllisyys kehittyy erin-
omaisesti koko Suomessa, nuorisotyöttömyys ei ole pudonnut odotetulla tavalla. Hallitus
ei voi seurata sivusta nuorten suurta työttömyyttä ja syrjäytymistä. Täsmätoimia siis tarvi-
taan. Pitkittyvällä työttömyydellä on ikäviä vaikutuksia nuoren elämään ja myös työuraan.
Se johtaa usein syrjäytymiseen ja pitkäaikaistyöttömyyteen.

Arvoisa puhemies! Mahdollistamalla yli kolme kuukautta työttömänä olleelle alle
30-vuotiaalle nuorelle määräaikaisen työsuhteen ilman perusteltua syytä hallitus haluaa
alentaa kynnystä palkata nimenomaan nuori työtön avoinna olevaan työtehtävään. Puheet
työmarkkina-aseman heikentämisestä eivät pidä paikkaansa. Nuori on työpaikan saatuaan
täsmälleen samassa asemassa kuin muut työntekijät. Niin kuin työministeri juuri sanoi, täs-
sä ei ole kysymys ikuisista pätkätöistä vaan siitä ensimmäisestä määräaikaisesta työsuh-
teesta yli kolme kuukautta kestäneen työttömyysjakson jälkeen. [Suna Kymäläisen väli-
huuto]

Hyvä puhemies! Hallitus on tehnyt lukuisia työmarkkinauudistuksia, jotka näkyvät hy-
vässä työllisyyskehityksessä. Olemme auttaneet yrityksiä kohtaanto-ongelmissa, vahvista-
neet muuntokoulutusta sekä helpottaneet omaehtoista koulutusta. Olemme helpottaneet
nuorten naisten työmarkkina-asemaa 2 500 euron kertakorvauksella äidin työnantajalle.
Myös perheellisten opiskelijoiden asemaa on parannettu. Työllistämiskynnystä on madal-
lettu useilla eri toimilla — muun muassa takaisinottovelvoitetta on joustavoitettu, koeai-
kaa muutettu — ja nämä kaikki näkyvät tuloksissa.

Arvoisa puhemies! Uudet työpaikat ovat syntyneet 2000-luvulla pääosin pk-yrityksiin,
niin kuin täällä todettiin. Pienissä yrityksissä työntekijän palkkaus on suuri investointi. Tä-
män vuoksi kevennämme yksilöllisen irtisanomisen kriteereitä pienissä yrityksissä. [Ben
Zyskowicz: Onko se niin kauheaa?] Tämä pienten yritysten henkilöperusteisen irtisanomi-
sen helpottaminen on tärkeä työmarkkinauudistus. Se kannustaa yrittäjiä tarjoamaan työtä,
kun vähennämme työllistämisen riskejä. Tiedämme kaikki hyvin, että varsinkin pienelle
yritykselle jokainen rekrytointi on iso investointi ja samalla suuri riski. Jotta saamme uutta
työtä Suomeen, riski ei saa olla yrittäjälle liian suuri. Pelottelu sillä, että tästä rajasta tulisi
uusi kasvun kynnys, on perusteeton. Omalla 25 vuoden yrittäjäkokemuksella voin sanoa,
että näin takuulla ei ole. Yrittäjän halu kasvattaa yritystä ajaa helposti tällaisten kynnysten
yli.

Toinen varapuhemies Tuula Haatainen: Avaan debatin, jossa myönnän 1 minuutin mit-
taisia puheenvuoroja. Pyydän niitä edustajia, jotka haluavat käyttää puheenvuoron, nouse-
maan seisomaan ja painamaan V-painiketta. — Myönnän ensimmäisen puheenvuoron vä-
likysymyksen ensimmäiselle allekirjoittajalle, edustaja Lindtmanille.

15.22 Antti Lindtman sd (vastauspuheenvuoro): Arvoisa puhemies! Moni kansalainen ja
erityisesti nuori on kummastellut, onko näissä hallituksen päätöksissä mitään logiikkaa,
mutta yksi logiikka löytyy. Silloin, kun talous ei kasva, se on peruste leikata esimerkiksi
opintorahasta, koulutuksesta, leikata nuorilta. Nyt, kun talous kasvaa, sekin on hallituksel-
le peruste leikata nuorten työehtoja. Oli suhdannetilanne mikä tahansa, niin yksi logiikka
tällä hallituksella on: aina on hyvä syy leikata nuorilta, oli sitten kyse työehdoista, opinto-
rahasta, koulutuksesta tai tulevaisuudesta.
19



Pöytäkirjan asiakohta PTK 47/2018 vp
Mutta, arvoisa puhemies, nyt kun on käynyt selväksi, että tämä esitys on erittäin ongel-
mallinen perustuslain näkökulmasta, kansainvälisten sopimusten näkökulmasta, EU-oi-
keuden näkökulmasta, ja viimeksi tänään olemme saaneet lukea lehdestä, että työ- ja elin-
keinoministeriön virkamiehet pitävät tätä erittäin vaikeana säätää, erittäin ongelmallisena,
arvoisa pääministeri, [Puhemies koputtaa] voisimmeko me nyt yhdessä täällä ilmoittaa
nuorille, että unohdetaan tämä päätös? Se lisäisi nuorten uskoa tulevaisuuteen ja lisäisi
myöskin luottamusta politiikkaan.

Toinen varapuhemies Tuula Haatainen: Myönnän seuraavat vastauspuheenvuorot ryh-
mäpuheenvuorojen käyttäjille.

15.23 Martti Talja kesk (vastauspuheenvuoro): Arvoisa puhemies! Hallitus on ollut ak-
tiivinen. Se on parantanut selkeästi niin sanotulla nollatuntisopimuksella työskentelevien
asemaa. Ongelma on tiedetty ja tunnettu kauan, mutta aikaisemmat hallitukset eivät ole
nähneet tarpeelliseksi hoitaa asiaa kuntoon. Moni nuori työskentelee juuri pätkätöissä.
[Paavo Arhinmäki: Useammissa!] Jatkossa uutta vaihtelevaa työaikaa tekevän työntekijän
oikeus sairauslomaan ja irtisanomisajan palkkaan vahvistuu ja työttömyysturvaan tulee
selkeyttä. Laissa määrätään, että vaihtelevan työajan ehdon käytön on vastattava työvoi-
man tarvetta. Se tarkoittaa, että vähimmäistyöaikaa ei saa sopia pienemmäksi kuin työnan-
tajan työvoiman tarve edellyttää.

Uusi laki vähentää vaihtelevan työajan sopimuksella työskentelevien epävarmuutta ja
ennakoimattomuutta ja helpottaa työntekijöiden aikataulujen hallintaa, työn ja vapaa-ajan
yhteensovittamista sekä useamman samanaikaisen osa-aikatyön tekemistä. On todettava,
että vaihtelevaa työaikaa noudattavan asema on osa-aikaista työsopimusta noudattavan
kaltainen, osin parempi. Kysynkin: [Puhemies koputtaa] miten hallitus arvioi jatkossa osa-
aikaisissa työsuhteissa työskentelevien yhdenvertaisuutta?

15.24 Arto Satonen kok (vastauspuheenvuoro): Arvoisa puhemies! Nuoria autetaan par-
haiten sillä, että he pääsevät työelämään. Tämän hallituksen talouspolitiikka ja työllisyy-
den parantaminen ovat auttaneet todella montaa nuorta, ja nyt kyse on siitä, että autetaan
vielä niitä, jotka eivät ole päässeet mukaan.

On sanottava myös se, että oppositiosta on kyllä kuulunut toisenlaisiakin ääniä. Täällä
Touko Aalto oli huolissaan 79 000 syrjäytyneestä miehestä, niin minäkin olen. Mutta kat-
sokaa sitä, mitä Osmo Soininvaara on kirjoittanut blogissaan ja mitä Antero Vartia on to-
dennut Twitterissä tästä irtisanomisen helpottamisesta. Hän sanoo näin: ”Aion antaa halli-
tukselle täyden tuen tämän läpiviemiseksi. Kyse on heikommassa asemassa olevien ihmis-
ten oikeudesta päästä töihin.” Eli juuri tästä on kyse. Ja myöskin SDP voisi ottaa samasta
asiasta kunnian, koska teidän varapuheenjohtajanne Ville Skinnari sanoi jo viime elokuus-
sa: ”Irtisanomisen helpottaminen pienissä yrityksissä parantaisi työllisyyttä.” Näin sanoo
itsekin yrittäjänä toiminut Ville Skinnari.

15.25 Ilmari Nurminen sd (vastauspuheenvuoro): Arvoisa rouva puhemies! Täällä on
tullut hyvin selväksi, että oli laskukausi tai nousukausi, niin hallituksella on tarjota ainoas-
taan leikkauksia pienituloisille ja työsuhdeturvan heikentämistä.

Täällä on tullut selväksi, että sosiaalidemokraatit vastustavat tätä etenkin nuoria syrji-
vää esitystä. Mutta vielä toivoisin, pääministeri, että voisitte avata tätä, mistä esitin kysy-
20



Pöytäkirjan asiakohta PTK 47/2018 vp
myksen ryhmäpuheessa. Nyt teidän oma nuorisojärjestönne vastustaa vahvasti tätä syrji-
vää tilannetta. Puoluevaltuusto on vedonnut, että puututtaisiin tähän niin, että nuorten yh-
denvertainen kohtelu varmistettaisiin. Tässä vähän niin kuin mietityttää, kuka nyt hallituk-
sessa — onko se keskusta vai kokoomus — on se, joka tätä vie eteenpäin. Voisitteko vähän
vielä perustella tätä, millä perustein te aiotte nyt viedä tätä eteenpäin?

15.26 Matti Torvinen sin (vastauspuheenvuoro): Arvoisa rouva puhemies! Hallitus ei
tällä kertaa säädä syrjivää lakia. Se ei ole edes mahdollista. [Vasemmalta: Tällä kertaa!] —
Edellinen hallitushan niitä teki. — Elämmehän oikeusvaltiossa, jota tämä hallitus edustaa,
ja tätä kaikkea säätelee perustuslaki niin kuin kansainväliset sopimuksetkin. Itsekin perus-
tuslakivaliokunnassa olen, vailla poliittista mandaattia.

Hallitus selvittää, onko mahdollista säätää laki, joka edistäisi sellaisten alle kolmekymp-
pisten nuorten työllistymistä, joilla on yli kolmen kuukauden työttömyysjakso takanaan.
Tämänhän te olette harkitusti halunneet unohtaa, se on teille tyypillistä. Tunnettu tosiasia
on, että mitä pidempään ihminen on työtön, sitä vaikeampaa on hänen työllistyä — itsekin
olen ollut muuten työttömänä. Jokainen kolmen kuukauden työttömyysjakso moninker-
taistaa mahdollisuuden pitkäaikaistyöttömyyteen. Sitäkö nyt siis haluatte? Tässä on kysy-
mys myös demareille. Antti Rinne, esitänkin teille kysymyksen: haluatteko te edistää nuor-
ten työllistymistä [Puhemies koputtaa] vai ette?

15.28 Rami Lehto ps (vastauspuheenvuoro): Arvoisa puhemies! Perussuomalaiset eivät
ole luopumassa työehtosopimusten yleissitovuudesta, toisin kuin edustaja Torvinen sinis-
ten ryhmäpuheenvuorossa erheellisesti epäili. Mutta, hallituspuolueet, te leikkasitte huhti-
kuussa aktiivimallilla noin 80 000:lta Kelan työttömyysetuutta saaneelta osan työttömyys-
korvauksesta ja vaikeutatte nyt heidän toimeentuloaan. Te hallituspuolueet olette nyt läsnä
työttömän ruokapöydässä, syötte viimeisetkin leivät työttömien pöydältä — myös te, edus-
taja Torvinen — murukasa vain jää pöydälle. Ja tämä ei hallitukselle riitä: uusia ideoita tu-
lee kuin liukuhihnoilta. Keinoja kaihtamatta te olette tekemässä alle 30-vuotiaista heitto-
pusseja. Te, hallitus, haluatte tarjota nuorille vain määräaikaisia työsuhteita ilman toivoa
vakaasta ja ennakoitavasta tulevaisuudesta. Teidän aikomuksenne on myös heikentää yli
200 000 työntekijän irtisanomissuojaa alle 20 henkilön yrityksissä. Te haluatte antaa käy-
tännössä siis työnantajille oikeuden vapaapotkuihin. Tiedoksi teille, hallitus: [Puhemies
koputtaa] jalkapallossa tuomari jakaa vapaapotkuja, [Puhemies: Aika!] ja tämä toiminta ei
kuulu työkentille.

15.29 Touko Aalto vihr (vastauspuheenvuoro): Arvoisa puhemies! Kysyn pääministeri
Sipilältä, miten hän suhtautuu tehtyyn ehdotukseen siitä, että nuorisotakuu päivitetään, uu-
distetaan, se vahvistetaan, aikaisemmat hyvät käytännöt tuodaan yhteen, varataan riittävä
rahoitus siihen. Toivoisin tähän vastauksia.

Mitä tulee sitten työmarkkinakysymyksiin ja keskustan kantaan, kuten tässä edustaja
Nurminen toi esiin, niin Suomenmaa-lehti, keskustan pää-äänenkannattaja: ”Nuorkeskus-
ta muistuttaa omia edustajia puoluevaltuuston linjauksista: ’Iän perusteella eriarvoiseen
asemaan asettaminen ei saa kuulua keskustalaiseen keinovalikoimaan.’” Näin sanoo kes-
kustan pää-äänenkannattaja.

Se, mikä on olennaista miettiä ja muistaa koko tässä keskustelussa, on se, että työmark-
kinoilla kaikkein tärkeintä on ennakoitava, vakaa toimintaympäristö. Sitä voidaan ylläpi-
21



Pöytäkirjan asiakohta PTK 47/2018 vp
tää vain luottamuksella. Se luottamusvatupassi tarkoittaa sitä, että työnantajan ja työnteki-
jöiden välinen tasapaino pitää säilyttää, ja hallitus yksipuolisilla ehdotuksillaan rikkoo tätä
tasapainoa, [Puhemies koputtaa] ja se on se iso ongelma.

15.30 Jari Myllykoski vas (vastauspuheenvuoro): Arvoisa rouva puhemies! Minäkin ky-
syn, kuten edustaja Aalto edellä, pääministeriltä jotakin. Minä haluan kysyä, voisitteko an-
taa ne kahden kätilön puhelinnumerot minulle, jotta voisin soittaa heille, että he tulisivat
nyt meitä auttamaan tässä, niin että hallitus voisi perääntyä tästä epätasa-arvoisesta ja —
minun tulkintani mukaan — perustuslain vastaisesta hankkeesta viedä erityisesti nuoria
naisia työelämässä vielä huonompaan asemaan kuin missä he tällä hetkellä ovat pätkä-
töidensä arjessa.

Aktiivimalli on Suomen Yrittäjien mukaan saanut tylyn tuomion siitä, että se ei ole toi-
minut, ja uskon, että tässä tulee käymään samalla tavoin. Me emme tule saavuttamaan tällä
hallituksen näkemyksellä ja suunnitelmalla yhtään uutta työpaikkaa vaan estämme yritys-
ten kasvua, vaikka täällä toisin todistetaan. Miksi ei yritys, joka haluaa käyttää helpompaa
irtisanomissuojaa vaikkapa 40 hengen yrityksessä, jaa yritystä kahteen osaan, jotta se on
tämän edullisen työsuhdeturvan heikentämisen piirissä?

15.31 Thomas Blomqvist r (vastauspuheenvuoro): Värderade fru talman! Nya arbetsplat-
ser uppstår i små och medelstora företag. Vi behöver en mer flexibel arbetsmarknad för att
de ska kunna anställa mera människor.

Rouva puhemies! Uudet työpaikat ja sitä kautta uudet verotulot syntyvät pk-yrityksissä.
Tarvitsemme siis lisää joustoa työmarkkinoille, jotta pk-yritysten toimintaedellytykset pa-
ranevat. Suomalaisia yrityksiä vaivaava työvoimapula on otettava vakavasti. Mahdolli-
suus rekrytoida uusia työntekijöitä on yrityksille elintärkeää, ja sen takia kaikki turhat es-
teet ja byrokratia rekrytoinneille on poistettava. Yrityksillä on itsellään paras tieto siitä,
millaisia työntekijöitä ne tarvitsevat, ei viranomaisilla. Sen takia kysynkin hallitukselta,
miksi ette lisää joustavuutta esimerkiksi poistamalla ulkomaisen työvoiman tarveharkin-
nan.

Jag vill fråga regeringen varför man inte avlägsnar onödiga hinder för företagens rekryte-
ring.

15.33 Antero Laukkanen kd (vastauspuheenvuoro): Arvoisa rouva puhemies! Ministeri
Lindström täällä korosti, että hallituksen työllisyystoimet ovat arvovalintoja. Varmasti
moni nuori miettii parhaillaan: ”Millaisiin arvoihin mahtaa perustua minun tilanteeni? Ha-
luan opiskella, mutta ei ole opiskelupaikkoja. Haluan oppisopimuskoulutukseen ja oppia
ammatin, mutta ei ole paikkoja. Haluan kohdata elämän omilla eväilläni ja omilla valin-
noillani, mutta minulle on tarjolla vain pätkätöitä ja alipalkattuja, jatkuvasti muuttuvia työ-
suhteita.” Tämä on monen nuoren sielunmaisema.

Arvoisat edustajat, nuorten elämäntilanteen ja työllistymismahdollisuuksien pitkäaikai-
nen laiminlyönti on johtanut tähän tilaan. Eduskunnan korvat ovat sulkeutuneet nuorten
hädältä. Me sanomme ”opiskelkaa”, mutta emme luo riittävästi opiskelupaikkoja. Me sa-
nomme ”unelmoikaa suuria, kouluttautukaa”, mutta leikkaamme koulutuksesta. Ei ole ih-
22



Pöytäkirjan asiakohta PTK 47/2018 vp
me, jos politiikka ei kiinnosta nuoria. Vain täyskäännös [Puhemies koputtaa] tässä koko sa-
lissa voi muuttaa [Puhemies: Aika!] nuorten tulevaisuuden.

15.33 Tarja Filatov sd (vastauspuheenvuoro): Arvoisa puhemies! Kun 19:ssä Euroopan
maassa tutkittiin sitä, mitä määräaikaisten työsuhteiden helpottaminen on tehnyt työmark-
kinoille, niin tuo tutkimus osoitti, että se ei paranna nuorten työttömyyttä. Se itse asiassa
pitää työttömyysriskin ennallaan, ja nuorten miesten kohdalla se jopa lisäsi työttömyysris-
kiä. [Antti Lindtman: Kannattaa kuunnella!] Se jopa lisäsi työttömyysriskiä, ja se on kym-
menen vuoden tutkimus 19:stä Euroopan maasta. Sanonkin, että jos suurin syy siihen, että
nuoret eivät työllisty tai että yritykset eivät uskalla työllistää, on se, että ei löydy sitä osaa-
mista, mitä tarvittaisiin, niin eikö silloin nuorten työllistymisen paras lääke ole se, että heil-
le turvataan mahdollisuus kouluttautua paremmin. Meillä on aivan liikaa niitä nuoria, joil-
la ei ole ammattitaitoa tällä hetkellä, ja esimerkiksi ammatillisen työvoimapoliittisen kou-
lutuksen volyymi on laskenut radikaalisti. Tämän volyymin nostaminen olisi yksi paras
nuorten työllistymistä edistävä teko.

15.35 Antti Kaikkonen kesk (vastauspuheenvuoro): Arvoisa puhemies! Kun hallitus
aloitti, Suomi oli rapakunnossa: talouskasvu oli nollassa, työttömyys paheni kovaa tahtia,
ja maa velkaantui hurjaa vauhtia niin ikään. Hallitus lähti tekemään isoja uudistuksia, han-
kalia säästöjäkin, ja nyt tilanne on paljon parempi: Suomi nousee, talous kasvaa, työllisyys
paranee, velkaantuminen on hallinnassa. Eniten työmarkkina-asema on muuttunut niillä
90 000 suomalaisella, jotka ovat saaneet töitä — ja lisää tulee muuten joka viikko tällä het-
kellä, tilanne paranee nyt hyvää vauhtia. Se ei ole yksin hallituksen ansiota, mutta ihan
kohtalaiselta osalta on, näin voin sanoa. Nuoria työttömiä on 6 400 vähemmän kuin vuosi
sitten, ja tällä tiellä pitää jatkaa.

Huoli nuorten työmarkkina-asemasta on varmaan aiheellinen keskustelunaihe, mutta
työmarkkina-asema on heikoimmillaan niillä nuorilla, joilla ei ole työtä ollenkaan. Tämän
keskustelussa olevan uudistuksen tavoite on se, että nuorten työllistäminen helpottuu, ja se
on muuten aivan oikea tavoite.

15.36 Kalle Jokinen kok (vastauspuheenvuoro): Arvoisa rouva puhemies! Hetken kun
kuunteli noita opposition kannanottoja ja näkemyksiä nuorten työllistämisen parantami-
seen, niin tuntui kuin olisi ollut Tylypahkassa ja ankeuttajat voimissaan, koska kyllä se niin
ankeaa viestiä nuorille on, että ikään kuin oltaisiin heikentämässä nuorten työehtoja. [Vä-
lihuutoja — Naurua] Siitä ei ole kysymys. Hallitus edistää työllisyyttä. Katsokaa työlli-
syyslukuja: mitä on tapahtunut viimeisen vuoden aikana työllisyydelle? Hallitus edistää
työllisyyttä, ja tällä hetkellä haetaan täsmätoimia, joilla nuorten polkua työelämään voi-
daan rakentaa ja avata. Esimerkiksi yli kolme kuukautta työttömänä olleen nuoren palkkaa-
minen määräaikaiseen työsuhteeseen avaa nuorelle polun työelämään. Onhan se määräai-
kainen työsuhde parempi kuin työttömänä olo, ette kai te tätä kiistä? Tämä on täysin kiis-
taton kysymys. [Puhemies: Aika!] Samoin tämä yritysten palkkaushalukkuus: [Puhemies:
Edustaja, aika!] sanotaan, että noin 10 000 henkilöä voidaan työllistää tällä, kun muute-
taan henkilöperusteinen irtisanominen.

15.37 Antti Rinne sd (vastauspuheenvuoro): Arvoisa puhemies! Meillä on ollut tärkeätä
Suomessa, että työmarkkinoilla on ennakoitavuus ja vakaus, ja tämän hallituksen aikana on
23



Pöytäkirjan asiakohta PTK 47/2018 vp
aika paljon koeteltu tuota vakautta ja ennakoitavuutta: pakkolait, lomarahojen leikkaus,
työttömyysturvan leikkaus 100 päivää, työttömyysturvan indeksileikkaukset ja niin edel-
leen, näitä voisi luetella aika paljon.

Nyt te olette, pääministeri Sipilä, tuomassa eduskuntaan jossakin vaiheessa nuorten ase-
maa vakavasti heikentävän, erityisesti nuorten epävarmuutta lisäävän esityksen, ja täällä
edustaja Jokinen toi esille sen, että ikään kuin tämä hallituksen esitys olisi joku parannus.
[Harri Jaskari: Onhan se! — Vastauspuheenvuoropyyntöjä kokoomuksen ryhmästä] Tä-
mähän on heikennys. Edustaja Jokinen, kannattaa todeta se, että tämä on heikennys nuor-
ten ihmisten työsuhdeturvaan, ja sillä tavalla sitä pitää käsitellä.

Nyt te olette, pääministeri Sipilä, siis tuomassa tänne esityksen, jolla toimeentulo vaa-
rantuu, tulevaisuus vaarantuu. Miksi te haluatte kurittaa nimenomaan nuoria työelämän
asioissa?

15.38 Leena Meri ps (vastauspuheenvuoro): Arvoisa puhemies! Mielenkiinnolla kuunte-
lin kokoomuksen puheenvuoroa — edustaja Jokinen sanoi, että outoa puhetta täältä oppo-
sitiosta. Ainakin perussuomalaisilla oli todella hyviä vaihtoehtoja Viron veromallista läh-
tien, niin ettei se minusta kovin outoa tekstiä ole.

Mutta eräs asia, pääministeri, mikä kiinnitti huomiota teidän vastauspuheenvuorossan-
ne: Puhuitte usein sanoista ”riski” ja ”nuori” eli puhuitte, että tämä on yritykselle riski, ja
riskistä, ja tästä tulee semmoinen mielikuva, että tämä palkkaaminen on riski yritykselle.
Te ette ollenkaan näe sitä toiselta puolelta — onko tämä ihminen vain riski?

Olisin kysynyt, eikö näitä ongelmia voisi ratkaista niin päin, että paneutuisitte niihin yk-
sittäisiin tapauksiin ettekä antaisi joukkorangaistusta niin sanotusti kaikille. Oikeusapua
voi parantaa, yrittäjille voi olla tämmöinen oikeusturvapooli ja tämäntyyppisiä asioita.
Mutta ensimmäisenä ja erityisesti kysyn: pidättekö te riskinä työntekijöitä?

Toinen varapuhemies Tuula Haatainen:  Pääministeri Sipilä, vastauspuheenvuoro, mi-
nuutti.

15.39 Pääministeri Juha Sipilä (vastauspuheenvuoro): Arvoisa puhemies! Vastaan en-
sin edustaja Rinteelle. Lainaan teidän puhettanne kesäkuun alusta 2015: ”Suomi on vaka-
vassa paikassa. Yli 400 000 ihmistä on työttömänä, talous kasvaa hitaasti, jos lainkaan, ja
julkinen talous velkaantuu nopeasti. Hyvät keinot, uudet oivallukset ja rohkeat mutta oi-
keudenmukaiset päätökset ja toimenpiteet niiden pohjalta ovat nyt tarpeen.” [Antti Lindt-
man: Hyvin sanottu!]

Arvoisa puhemies! Juuri näin olemme tehneet, ja tässä tulos: 90 000 ihmistä on töissä.
Nyt on tarvittu todellakin rohkeita ja uusia oivalluksia siihen ja niitä tarvitaan myöskin
nuorten työmarkkina-aseman parantamiseen, siihen, että silloin, kun valintatilanteessa on
nuori ja vanhempi työntekijä, nuorella olisi yksi etu saada se jalka sinne yrityksen ovenra-
koon, jolloin pääsee näyttämään omat kykynsä. Tässähän ei ole kysymys kuin yhdestä, en-
simmäisestä [Puhemies koputtaa] määräaikaisesta suhteesta, sen jälkeen olemme jälleen
samassa asemassa kaikki, mutta sillä helpotetaan [Puhemies: Aika!] nuoren työllistämisen
kynnystä.

15.41 Antti Rinne sd (vastauspuheenvuoro): Arvoisa puhemies! Minä olen todella tyyty-
väinen siitä, että Suomessa talous kasvaa ja työllisyys paranee. Tilanne on varmasti kaik-
24



Pöytäkirjan asiakohta PTK 47/2018 vp
kien meidän mielestä hieno. On hienoa, että Euroopan keskuspankki on rahapolitiikallaan
merkittävästi helpottanut tätä tilannetta ja että kansainvälinen talous vetää. Nämä ovat hie-
noja asioita.

Mutta, pääministeri Sipilä, kun te kerroitte äsken, että nuorten asema paranee työmark-
kinoilla, te olette täydellisessä harhassa tämän asian suhteen. Todellisuus on se, että työ-
suhdeturva tulee heikentymään määräaikaisten työsuhteitten osalta nuorilla ihmisillä.
Näissä alle 20 työntekijän yrityksissä on paljon nuoria ja naisia töissä, ja siellä myös työ-
suhdeturva tulee heikentymään. Te ette ole vielä täsmentänyt sitä, tuleeko sairaus irtisano-
misperusteeksi, tuleeko ammattiyhdistystoiminta irtisanomisperusteeksi [Naurua] vai mitä
perusteita te tulette tuomaan tähän epäasiallisen syyn rinnalle.

15.42 Li Andersson vas (vastauspuheenvuoro): Arvoisa puhemies! Jos jokin asia on an-
kea, niin kyllä tämä hallituksen viesti nuorille aikuisille Suomessa on ankea. Ensinnäkin
nämä esitykset osoittavat täydellistä ymmärtämättömyyttä hallituksen toimesta siitä, kuin-
ka vahvasti epävarmuus jo nyt on läsnä nuorten arjessa ja työelämässä. Ja hyvästä talous- ja
työllisyyskehityksestä huolimatta hallitus on nyt heikentämällä nuorten työehtoja ja työ-
elämän laatua entuudestaan lisäämässä tätä epävarmuutta.

Toiseksi tämä osoittaa myös ymmärtämättömyyttä nuorten naisten vaikeasta työmark-
kina-asemasta. [Susanna Huovinen: Näin se on!] Tämä hallitus jätti tekemättä sen keskei-
simmän uudistuksen, mikä tässä maassa oli pitänyt tehdä työelämän tasa-arvon parantami-
seksi, eli perhevapaauudistuksen. Sen sijaan te tarjoatte nyt uudistuksia, jotka tulevat hel-
pottamaan pätkätöiden teettämistä ja luultavasti kohdistumaan juuri siihen ihmisryhmään,
joka jo tällä hetkellä tekee eniten pätkätöitä tässä maassa, [Puhemies: Aika!] ja se on nuo-
ret työikäiset naiset. Oletteko tyytyväisiä tähän politiikkaan, pääministeri Sipilä?

15.43 Juhana Vartiainen kok (vastauspuheenvuoro): Arvoisa puhemies! Koetetaan nyt
muistaa se perusasia tässä keskustelussa, että eihän hallitus ole työsuhteen osapuoli, joka
jollain tavalla sitä voisi heikentää tai muuttaa. Tuolla vasemmiston retoriikalla ilmeisesti
me parantaisimme työsuhteen työehtoja, jos me säätäisimme, että kielletään kaikki muut
työsuhteet kuin vakituiset ja vaaditaan, että kaikilla on vähintään 5 000 euron palkka. Sen
jälkeen meillä olisi sitten työttömyys ehkä 50 prosenttia.

Emmehän me tällaisilla uudistuksilla muuta tee kuin lisäämme sopimusvapautta. Jos tä-
hän mennessä nuori ja yritys ovat olleet sitä mieltä, että vakituinen työsuhde on hyvä, he
voivat edelleen sellaisen tehdä, eiväthän nämä muuta nykyistä. Sen sijaan tällaisten uudis-
tusten vuoksi joku, joka muuten ei olisi saanut mitään, saattaisi nyt jotain saada.

Miksi tällaista teeskentelyä? Kun me olemme tuolla kahvilan puolella, tekin muututte
taas ihan järkeviksi kahdenkeskisissä keskusteluissa, [Naurua] ja voimme keskustella [Pu-
hemies koputtaa] työmarkkinoista myös valiokunnassa ihan järkevällä tavalla.

15.44 Touko Aalto vihr (vastauspuheenvuoro): Arvoisa rouva puhemies! Minä kohdis-
tan nyt puheenvuoroni edustaja Jokiselle: Tulkaa sieltä Tylypahkasta tähän todellisuuteen.
Voidaan yhdessä katsoa vaikka aluehallintoviraston raportteja, mitä on tehty muun muassa
Uudellamaalla. Ihan pieni vilkaisu vaikka tuonne internetin ihmeelliseen maailmaan osoit-
taa seuraavia otsikoita: ”Työntekijä asui ravintolassa ja puursi ruokapalkalla — tarkastaja
vieraili yhdessä ravintolassa 9 kertaa ja joka kerta löytyi huomautettavaa”. Ehkä sinne kes-
kustan suuntaan: ”Villit käytännöt Lapin matkailualalla jatkuvat huomautuksista huolimat-
25



Pöytäkirjan asiakohta PTK 47/2018 vp
ta — safariyrityksen toimitusjohtaja: En tiennyt, että osa-aikaisen työehdoista on sovittava
kirjallisesti” ja ”Yllätystarkastukset paljastivat: siivousalalla tehdään yhä paljon töitä pi-
meästi”.

On hyvä tutustua ja tietää se, mikä on se arjen todellisuus ja mitä se työsuhdeturvan hei-
kentäminen tarkoittaa näillä ihmisillä, jotka työskentelevät täällä. Te laitatte kaikkein hei-
koimmassa työsuhteessa olevat ihmiset ikään kuin vastakkain työttömien kanssa. Se ei ole
oikein, tarvitaan hyvät pelisäännöt, ja siksi puhun siitä luottamusvaa’asta, vatupassista,
minkä pitää olla tasapainossa, eikä yksipuolisesti pidä kallistaa vain ja ainoastaan työnte-
kijöiden kannalta haitalliseen suuntaan.

15.45 Marisanna Jarva kesk (vastauspuheenvuoro): Arvoisa puhemies! Tuo äskeinen
puheenvuorohan ei kertonut mitään tähän esitykseen liittyen. Nämähän ovat aikaisempien
lakien aikaansaamia ja työmarkkinoitten järjestämiä tilanteita, niin että tämä ei kyllä liity
tähän esitykseen millään tavalla.

Mutta tästä työttömien ja työntekijöitten aseman parantamisesta vähän. Oppositiolta tu-
lee aika rajua tekstiä siitä, miten tätä asemaa olisi muka heikennetty. Olemme tosiaan nol-
latuntisopimuksiin puuttuneet. Se oli erittäin tärkeä asia, koskee erityisesti nuoria. Näihin
on tämä hallitus, Sipilän hallitus, puuttunut ja työntekijää tässä puolustanut. Työtön voi
käyttää jatkossa työttömyysturvaa opiskeluun, palkkatukena, nimenomaan työllistymisen
apuna, starttirahana oman yrityksen perustamiseen.

Jatkossa myös itsensätyöllistäjien asemaa tullaan helpottamaan. Jatkossa yhä useampi
nuori tulee työllistämään itsensä, nimenomaan itsensä, ja pyritään edistämään, että hän
työllistäisi myös muita. Olisin kysynyt hallitukselta, miten itsensätyöllistäjien asemaa
konkreettisin esityksin ollaan parantamassa.

15.46 Reijo Hongisto sin (vastauspuheenvuoro): Arvoisa puhemies! Mitä pienempi yri-
tys, sitä enemmän jokaisen yksilön työsuoritus korostuu. Näin on sanottu salissa monta
kertaa. Minulle soitti yrittäjä, joka työllistää itsensä lisäksi kolme muuta työntekijää. He
kaikki neljä ovat alle 30-vuotiaita nuoria. Yksi näistä palkatuista työntekijöistä ei ole ko-
vin motivoitunut työhönsä eikä sitoutunut työpaikkaan. Hän ei noudata työaikaa, hänen te-
kemiään töitä joudutaan purkamaan, niitä joudutaan rakentamaan uudestaan. Se on aikaa-
vievää puuhaa ja aiheuttaa lisäkustannuksia. Yrittäjä sanoi, että ennen niin jämptinä ja jä-
meränä tunnettu yritys on saanut negatiivista julkisuutta. Ennen tuli hyvin urakkapyyntöjä,
ja nyt näitä urakkapyyntöjä ei enää tule, koska työn laatuun ei voi luottaa. Yrittäjä totesi,
että tämän takia töitä ei enää ole riittävästi heille neljälle. Koeaika on jo mennyt umpeen, ja
hänet on palkattu siihen yritykseen. Ja kun yrityksellä ei ole enää riittävästi työtä, niin tä-
män yhden työntekijän takia nämä kolme muuta saattavat menettää työnsä, jos yritys aje-
taan ulos. Että aina ei ole kysymys jonkun henkilön etuuksien heikentämisestä.

15.48 Joona Räsänen sd (vastauspuheenvuoro): Arvoisa puhemies! Edustaja Hongisto
voi viedä tälle yrittäjätutulleen terveisiä, että jo nykyisen lainsäädännön puitteissa tällai-
sesta henkilöstä päästään kyllä eroon. [Välihuutoja kokoomuksen ryhmästä]

Arvoisa puhemies! Kyllähän nyt se tämän keskustelun keskeisin kysymys on se, minkä
jo edustaja Nurminen täällä nosti esille, monillako rattailla nyt tässä keskusta pelaa, kun
niin puoluevaltuusto kuin keskustan molemmat nuorisojärjestöt, opiskelijaliitto ja nuoriso-
liitto, ovat sitä mieltä, että nuorille kuuluu yhdenvertainen kohtelu lain edessä, ja nyt ky-
26



Pöytäkirjan asiakohta PTK 47/2018 vp
sytään, mitä mieltä keskusta on eduskunnassa, ja tähän kysymykseen olisi mukava saada
vastaus.

Sitten toinen kysymys liittyy kyllä siihen, että täällä salissa kuullaan paljon uusiokieltä,
mutta en ole koskaan ennen kuullut, että työehtojen heikennys olisi kokoomuksen mielestä
positiivista erityiskohtelua. Jo on nyt kaikki nähty, kun syrjintä on positiivista erityiskoh-
telua kokoomuksen mielestä! [Vasemmalta: Enää puuttuu lopullinen ratkaisu!]

15.49 Eero Reijonen kesk (vastauspuheenvuoro): Arvoisa rouva puhemies! 34 vuoden
yrittäjäkokemuksella sanoisin kyllä, että tämä keskustelu on aika hämmentävää, kun mi-
nun mielestäni tänä päivänä yrityksissä arvostetaan työntekijöitä ja työntekijät arvostavat
yrittäjiä. Tämä on varmaan se yleinen henki. Annammeko nyt viestin työttömille, että äl-
kää vain hakeko työpaikkoja, tässä on niin isosta asiasta kysymys? Tulee vähän semmoi-
nen kuva, että me pelottelemme ihmisiä tässä salissa. Eiväthän asiat voi olla näin. Meidän-
hän pitää rakentaa yhteiskuntaa siten, että työntekijöillä on siellä oikeusturva olemassa,
eikä tämä esitys, joka nyt on käsittelyssä, minusta heikennä sitä yhtään.

Tämän päivän kasvun suurin este on se, että yrityksiin ei tahdota saada osaavaa työvoi-
maa. Siinä on koulutus ihan keskeisessä roolissa, mutta totta kai nämä esitykset, jotka ovat
positiivisia, antavat mahdollisuuden nuorelle päästä työn syrjään kiinni ja sillä keinoin elä-
män alkuun. [Puhemies koputtaa]

Minä olen huolissani siitä keskustelun tasosta, minkä me [Puhemies: Aika!] annamme
ulos täältä tänä päivänä.

15.50 Timo Heinonen kok (vastauspuheenvuoro): Arvoisa rouva puhemies! Kyllä var-
masti tätä keskustelua hivenen ihmeissään ja ehkä surullisenakin kuuntelevat työttömät,
yrittäjät ja nuoretkin, tällaista vastakkainasettelua, kun täällä pitäisi etsiä nyt ennen muuta
yhdessä niitä ratkaisuja, että nuoret saisivat työtä ja pääsisivät työn syrjään kiinni.

Meillä on tällä hetkellä isoja haasteita sen kanssa, että työpaikat ja työntekijät eivät koh-
taa, eikä myöskään aina osaaminen. Jos oikein ymmärsin, niin kehysriihessä opetusminis-
teri Grahn-Laasosen johdolla on tehty hyviä avauksia ja uudistusesityksiä ja päätöksiä täy-
dennyskoulutuksen ja uudelleenkoulutuksen ja muuntokoulutuksen suuntaan, ja olisi ehkä
hyvä nyt kuulla myönteisiä asioita nuorille. Voisitteko te, arvoisa opetusministeri, kertoa,
miten näitä asioita nyt viedään eteenpäin ja miten saamme työntekijät ja työnantajat koh-
taamaan?

15.51 Laura Huhtasaari ps (vastauspuheenvuoro): Arvoisa puhemies! Kun tässä tuli jo
pyyntö, että kahvilassa ollaan normaaleja, niin ihan mielelläni edustaja Vartiaisen kanssa
ja myös ministeri Lindströmin kanssa lähden kahville, ja puhutaan termistä ”positiivinen
erityiskohtelu”. Minä olen ymmärtänyt sen niin, että sen tarkoitus on vahvistaa yhdenver-
taisuutta suhteessa muihin, ei heikentää, laittaa heikompaan asemaan. Sen takia tämä termi
teillä ei tässä asiassa toimi, koska tässä on ikäsyrjinnästä kysymys.

En tiedä muista puolueista, mutta perussuomalaisten linja on selvä. Me haluamme säi-
lyttää työehtosopimusten yleissitovuuden, ja saatavuusharkinnasta tulee pitää kiinni. 200
miljoonaa euroa teillä riitti tuulivoimatukiin. Miksi se ei riittänyt yrityksiin ja nuoriin? Jos
te olisitte oikeasti kiinnostuneita yrityksistä ja nuorista, niin te lisäisitte oppisopimuskou-
lutusta tällä rahalla. Sveitsissä nuorisotyöttömyys on todella alhainen, ja siitä asiantuntijat
ovat sanoneet, että syy on oppisopimuskoulutus.
27



Pöytäkirjan asiakohta PTK 47/2018 vp
Toinen varapuhemies Tuula Haatainen:  Annan vastauspuheenvuoron ministeri Terhol-
le, 2 minuuttia.

15.52 Eurooppa-, kulttuuri- ja urheiluministeri Sampo  Terho  (vastauspuheenvuo-
ro): Arvoisa puhemies! Aalto on kysynyt jo toistuvasti nuorisotakuusta ja Ohjaamo-toi-
minnasta. Ne kuuluvat toimialaani, joten vastaan mielelläni.

Todella nuorisotakuun toimintaperiaatteenahan on, että jokaiselle alle 25-vuotiaalle
nuorelle ja alle 30-vuotiaalle vastavalmistuneelle tarjotaan työ-, harjoittelu-, opiskelu-,
työpaja- tai kuntoutuspaikkaa [Ben Zyskowicz: Hirveää, taas on ikärajoja!] viimeistään
kolmen kuukauden kuluessa työttömäksi joutumisesta. Tälle kärkihankkeelle, mikä halli-
tuksella on, hallitus on myös antanut rahoituksen. Tämän toimeenpanoa seuraa ja arvioi
nuorisotakuun neuvottelukunta. On siis jo olemassa näitä elimiä sekä tämän hankkeen si-
sällöstä että sen seuraamisesta.

Ohjaamo-toiminnan kehittäminen on meillä vahvasti ohjelmassa. Kuten aivan oikein
kysytte, Ohjaamo-toiminta on tällaista nuorison matalan kynnyksen laaja-alaista auttamis-
ta ja ohjaamista eteenpäin. Meillä on yli 50 Ohjaamoa, ja ne on tarkoitus vakinaistaa, kuten
toivotte.

Eli kiitän tästä rakentavasta otteesta ja kuulen mielelläni lisää niistä ideoista, mitä teillä
asian sisältöön on, mutta välttämättä en ole heti innostunut perustamaan uusia neuvottelu-
kuntia tai muita toimielimiä, koska meillä niitä kyllä on jo entuudestaan.

Sitten sosiaalidemokraatit. Kun käyn läpi tätä nuorisoon kohdistuvaa esityslistaa, niin
huomaan, että se on tyhjä. Lähinnä, kun ei ole muuta kommentoitavaa, totean sen, että teil-
lä ei tunnu olevan mitään muuta sanomaa kuin se, että tilanne on jotenkin toivoton tai se-
kava tai että nuoriso ei tule selviytymään. Sanoman pitää olla juuri päinvastainen. Tilanne
paranee Suomessa koko ajan. Nuorissa on toivo, nuorissa on voimaa, ideoita, ja he tulevat
viemään tämän maan eteenpäin. [Paavo Arhinmäen välihuuto] Siitä ei ole mitään epäilys-
tä, että he tulevat pärjäämään hyvin. He tulevat pärjäämään vielä paremmin kuin me olem-
me pärjänneet, ja sen eteen tietysti teemme kaikki töitä. Tehkää konkreettisia esityksiä,
niin kommentoin niitä mielelläni. [Leena Meri: Perussuomalaisilla on konkreettisia esityk-
siä!]

15.54 Pilvi Torsti sd (vastauspuheenvuoro): Arvoisa puhemies! Olemme tavanneet noja-
ta tutkimukseen ja tietoon perustuvaan päätöksentekoon. Täällä salissakin on jo useaan
kertaan todettu, että meillä on sekä yliopistoilta että Etlasta taloustieteilijöitä, jotka ovat to-
denneet, että työllisyysvaikutusten ja tämän nuorten määräaikaisuusehtojen lieventämisen
välillä ei oikein löydy mitään evidenssiä.

Sen sijaan, kun kysytään esityksiä, meillä on vakaa evidenssi siitä, että toisen asteen tut-
kinnon suorittaminen lisää työllisyyttä, parantaa työllistymistä nuorilla ja kaikissa ikäryh-
missä. Ja meillä on se 10—15 prosenttia jokaisesta ikäluokasta vailla tuota toisen asteen
tutkintoa. Niinpä onkin aika hämmentävää, että me keskustelemme näistä työehdoista sen
sijaan, että hallitus ottaisi sen keinon, jonka se voi ottaa käyttöönsä, eli oppivelvollisuuden
laajentamisen, toisen asteen varmistamisen kaikille nuorille, mikä takuulla parantaa työl-
listymistä. Kysynkin edelleen vastaavilta ministereiltä: aiotteko tuoda tämän esityksen?
Sen yhteydessä voidaan myöskin parantaa nuorisotakuuta sille tasolle, mille se työminis-
teri Ihalaisen aikana todella kehitettiin.
28



Pöytäkirjan asiakohta PTK 47/2018 vp
15.56 Harri Jaskari kok (vastauspuheenvuoro): Arvoisa rouva puhemies! Joskus olisi
ehkä hyvä kysellä myöskin niiltä, jotka aidosti niitä työpaikkoja luovat ja tekevät. Kun pu-
huttiin tästä yksilöperusteisen irtisanomisen muuttamisesta, niin tutkimusten mukaan sen
seurauksena esimerkiksi pk-yrityksissä 37 prosenttia yrityksistä suunnittelee, että ne voi-
sivat rekrytoida lisää ihmisiä. Mikroyrityksistä jopa 74 prosenttia suunnittelisi tämäntyy-
listä lisärekrytointia.

Kun te puhutte niistä yksilöperusteisista irtisanomissuojista, niin olihan se nyt aikamois-
ta populismia, edustaja Rinne, kun puhuitte, että onko sairaus perusteena irtisanomiselle.
On aika selkeästi sanottu, että se edellyttää asiallista, painavaa syytä eli työsuhteeseen
olennaisesti vaikuttavien velvoitteiden vakavaa rikkomista. Se on se perustelu, eivät mit-
kään muut tekijät. Nyt kysymys on sellaisista tekijöistä yksilöperusteisesti, ettei halua, viit-
si tehdä töitä, ei pysty tekemään töitä, mikä liittyy joihinkin muihin kuin terveysasioihin.
Puhutaan asiasta oikealla nimellä, kun puhutaan yksilöperusteisesta irtisanomisesta.

15.57 Antti Rinne sd (vastauspuheenvuoro): Arvoisa puhemies! Ministeri Terho, meillä
on erittäin monta esitystä siihen, millä tavalla tilannetta muun muassa nuorten ihmisen
osalta helpotetaan.

Oppivelvollisuusiän pidentäminen, kuten edustaja Torsti totesi, tarkoittaa sitä, että sen
jälkeen, kun oppivelvollisuutta pidennetään, yksikään nuori mies tai nainen ei syrjäydy sen
takia, että perusopetuksen jälkeen ei ole koulutuspaikkaa valmiina.

Me olemme esittäneet perhevapaamallin eteenpäinviemistä, joka teiltä epäonnistui.
Olemme esittäneet, että nuoret naiset pääsevät työelämään paljon paremmin kuin nykyään
sen perhevapaajärjestelmän kautta. Se myös tarkoittaa palkkatasa-arvon vahvistumista.
Sitä me olemme esittäneet.

Sitten esitin aikaa sitten, että yritysten tilannetta voisi parantaa työsuhteisiin liittyvien
riita-asioitten osalta antamalla oikeusneuvontaa julkisen toimijan taholta. Olemme esittä-
neet useampaan otteeseen sitä, että arvonlisäverovelvollisuuden alarajaa nostettaisiin
30 000 euroon, ja olemme esittäneet sitä, että 20 000 euroa olisi ensimmäisen työntekijän
palkkaamiseen.

Nämä kaikki asiat parantavat nuorten ihmisten työllistymismahdollisuuksia, luovat sitä
vakautta [Puhemies koputtaa] ja turvallisuutta tulevaisuuteen.

15.58 Anna-Maja Henriksson r (vastauspuheenvuoro): Värderade fru talman! Svenska
folkpartiet vill se en större flexibilitet på arbetsmarknaden, vi vill se en familjeledighetsre-
form och vi vill se möjlighet till fler lokala avtal. I vårt goda grannland Sverige har man
lyckats väl med lokala avtal. Varför skulle man inte också kunna göra det här hemma hos
oss i Finland?

Arvoisa puhemies! Hallitus on luopunut ajatuksesta mahdollistaa laajempaa paikallista so-
pimista, vaikka kokemukset naapurimaastamme Ruotsista ovat hyviä.

Myös Suomen Yrittäjien teettämästä kyselystä ilmenee, että enemmistö suomalaisista
kannattaa paikallista sopimista työpaikoilla. Nyt hallitus on kuitenkin valinnut tehdä toi-
sin. On valittu toinen tie, valitaan se tie, joka on epämääräinen ja hyvin riskialtis, elikkä ka-
jotaan näihin nuorten ihmisten työsuhdeturva-asioihin.
29



Pöytäkirjan asiakohta PTK 47/2018 vp
Ministeri Lindström, olette Ykkösaamussa myöntänyt, että hallituksen kaavailemat
muutokset ovat perustuslain kannalta hankalia toteuttaa. Miksi, arvoisa hallitus, valitsette
tämän tien sen sijaan, että edistäisitte paikallista sopimista?

Toinen varapuhemies Tuula Haatainen: Vastauspuheenvuoro, ministeri Lindström, mi-
nuutti. 

15.59 Työministeri Jari Lindström (vastauspuheenvuoro):  Arvoisa rouva puhemies!
Vastaan edustaja Henrikssonille varmaan myöhemmin. Tässä tuli monta muutakin kysy-
mystä.

Edustaja Rinne, itse asiassa edustaja Jaskari vastasi jo edustaja Rinteelle erinomaisella
vastauksella. Omassa puheessani varmasti artikuloin huonosti, kun sanoin, että tulevaisuu-
dessakaan ei voi irtisanoa ihmistä ilman pätevää syytä esimerkiksi sen takia, että naama ei
miellytä tai että hän on ammattiliiton jäsen, mutta sanotaan tämä nyt toiseen kertaan vielä
uudelleen.

 Jotenkin tässä keskustelussa tulee semmoinen olo, että ikään kuin me olisimme ihan
holtittomasti tuomassa tänne jotain ja katsotaan nyt sitten, mitä sille käy. [Välihuutoja] Me
valmistelemme sitä huolella ja kyselemme asiantuntijoilta, mikä on se reitti, millä tavalla
tämä tahtotila, minkä me olemme täällä nostaneet esille, onnistuu. Siitähän tässä nyt on ky-
symys. Aika lailla kummallista on tämä keskustelu.

Haluan antaa tunnustuksen kristillisdemokraattien ryhmäpuheen pitäjälle Laukkaselle,
joka hoksasi ainoana sen, että kristillisdemokraatit eivät lähde mukaan välikysymykseen,
koska eivät tiedä, mitä tässä vastustetaan. [Naurua oikealta]

16.00 Paavo Arhinmäki vas (vastauspuheenvuoro): Arvoisa rouva puhemies! Olisin
mielelläni vastannut edustaja Vartiaisen todellisuudesta vieraantuneeseen puheenvuo-
roon, mutta ilmeisesti hänelle tuli päiväuniaika, koska hän poistui salista välittömästi pu-
heenvuoronsa jälkeen. [Naurua]

Arvoisa rouva puhemies! Joudun sitten muita puheenvuoroja kommentoimaan. Tästä
keskustelusta tulee elävästi mieleen koulutusleikkaukset, jolloin ministeri Grahn-Laaso-
nen sanoi, että ”hei, me kehitetään”, kun leikattiin ennätyssuuresti. Ja nyt samalla lailla väi-
tetään, että ”hei, me parannetaan työehtoja”, kun niitä nuorten osalta heikennetään. Työn
pätkiminen ei lisää työtä, ei lisää työpaikkoja, se lisää epävarmuutta. Se lisää epävarmuut-
ta erityisesti nuorilla ja naisilla. Ja se, että työehtoja heikennetään, ei ole positiivista eri-
tyiskohtelua, se on syrjintää, ja sitä kutsutaan negatiiviseksi erityiskohteluksi. Orwell olisi
ylpeä siitä retoriikasta, jota hallitus täällä käyttää.

Toinen varapuhemies Tuula Haatainen: Ministeri Grahn-Laasonen, minuutti.

16.02 Opetusministeri Sanni Grahn-Laasonen  (vastauspuheenvuoro):  Arvoisa puhe-
mies! Säilytetään kuitenkin semmoinen asiallinen taso keskustelussa.

Uskon, että jokainen meistä on huolissaan täällä nuorten syrjäytymisestä ja haluaa löy-
tää siihen ratkaisuja. Sen sijaan en kovin innovatiivisena pidä sitä ajatusta, että perustettai-
siin jälleen yksi työryhmä, koska tämän teeman ympärillä on ollut työryhmiä varmasti
enemmän kuin minkään muun yhteiskunnallisen ongelman ympärillä. Sen sijaan tarvitaan
ratkaisuja.
30



Pöytäkirjan asiakohta PTK 47/2018 vp
Edellisellä hallituskaudella oli nuorisotakuu ja paljon hyvää tahtoa, mutta nuorten työt-
tömyys sinä aikana ymmärtääkseni vain lisääntyi, niin että se ei sitä ongelmaa ainakaan rat-
kaissut, ja siitä syystä tällä hallituksella on päästy parempiin tuloksiin: nuortenkin työlli-
syysnäkymät ovat nyt valoisammat.

Meillä aikuisilla on vastuu myöskin siitä, miten nuorille puhumme tulevaisuudesta. Jos
maalaamme täällä pelkkiä uhkakuvia, se ei auta ketään. Sen sijaan se, että nuoret pääsevät
töihin, antaa valoisia tulevaisuudennäkymiä.

Te pilkkaatte sitä, että tämä hallitus on uudistanut koulutusjärjestelmää, mutta ne tulok-
set tulevat [Paavo Arhinmäki: Te olette leikanneet koulutusjärjestelmää!] näkymään siinä,
että koko koulutusjärjestelmä on saateltu uuteen aikaan. On kehitetty niitä Ohjaamo-pal-
veluja, jotka tuovat yhdeltä luukulta nuorille avun, rakennettu jälkiohjausvelvoitetta, hen-
kilökohtaisempia polkuja, varhaisempaa puuttumista, kehitetty mielenterveyspalveluja,
maahanmuuttajien koulutuspolkuja. [Paavo Arhinmäki: Leikkaaminen on kehittämistä?]
Tämä auttaa nuoria uuteen alkuun.

16.03 Heli Järvinen vihr (vastauspuheenvuoro): Arvoisa rouva puhemies! Hyvä työmi-
nisteri Lindström, te kehuitte omassa puheenvuorossanne kolmen kuukauden määräaikais-
haastatteluja työttömille. Silloin, kun niitä puuhattiin, me vihreät tuimme tätä esitystä,
vaikka näimme jo silloin pelkona sen, että TE-toimijoita on aivan liian vähän, ja valitetta-
vasti juuri niin on käynyt. Nyt 100 miljoonaa euroa on leikattu työllisyyden hoidosta, 40
miljoonaa on annettu lisää, mutta nämä kolmen kuukauden välein tapahtuvat haastattelut
toimivat huonosti. Oletteko perehtynyt uusimpiin lukemiin? 40 prosenttia työttömistä ei
pääse näihin haastatteluihin lainkaan. Niistäkin, jotka pääsevät, suurin osa haastatellaan
puhelimitse tai heille lähetetyillä erilaisilla viesteillä. Voitteko uskoa sitä, että viime vuo-
den aikana näistä kolmekuukautishaastatteluista huolimatta kasvokkain tapaamisten mää-
rä TE-toimistoissa peräti väheni edellisvuoteen verrattuna? Siis viime vuonna, vaikka työt-
tömien määrä vielä kasvoi, [Puhemies koputtaa] näitä kasvokkain tapaamisia [Puhemies:
Aika!] oli vähemmän.

16.04 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Arvoisat kollegat! Aika mielenkiintoista. Aika harva on ilmeisesti katsonut aamulla
Ylen uutisia, joissa ykkösuutisen otsikko oli, että työllisyys kasvaa nyt hurjaa vauhtia, eni-
ten yli 55-vuotiailla, yli 6 prosenttiyksikköä, sitten 15—24-vuotiailla, 3 prosenttiyksikköä,
mutta sitten 25—34-vuotiailla 1,5 prosenttiyksikköä. Asiantuntijoitten analyysi on se, että
tässä näkyy se, että taantuman aikana ei päästy ensimmäiseen työpaikkaan ja työmarkki-
noille tulo viivästyi. Ja tämä on se kohta, johon hallitus hakee ratkaisua näillä alle 30-vuo-
tiaisiin kohdistuvilla toimilla.

Sitten pitää muistaa myös, mitä muuta siellä tehtiin. Me otimme palkkatukirahoituksen
työttömyysturvasta, toimme kakkosasunnon vähennysoikeuden, työttömyysturvalla opis-
kelun, 54 miljoonan työllisyyspaketin. Nämä olivat isoja juttuja, joita riihessä tehtiin, ja
näillä tullaan entisestään parantamaan meidän työllisyyskehitystä.

16.05 Sami Savio ps (vastauspuheenvuoro): Arvoisa puhemies! Tänään on puhuttu pal-
jon nuorten työllistymisestä ja työehdoista, ja se on erityisen tarpeellista, kun nuorten työt-
tömyys on todella huonossa hapessa tällä hetkellä monelta osin. Mutta valitettavasti muu-
tamissa ryhmäpuheenvuoroissa tuotiin jo äsken esiin vaatimus ulkomaisen työvoiman tar-
31



Pöytäkirjan asiakohta PTK 47/2018 vp
veharkinnan poistamisesta. Siinä olisi kyse todella isosta ja periaatteellisesta asiasta, joka
koskisi myös nuoria — ja erityisesti juuri heitä — tulevaisuuden työmarkkinoilla. Mikäli
tämä kyseinen vaatimus menisi läpi yhdessä varsinkin kokoomuksen vaatiman työehtoso-
pimusten yleissitovuuden purkamisen kanssa, tietäisi se monille nuorille vielä paljon ny-
kyistä vakavampia ongelmia tulevaisuuden työpaikoista kilpailtaessa.

Arvoisa puhemies! Perussuomalaiset vastustavat ehdottomasti ulkomaisen työvoiman
tarveharkinnasta luopumista ja puolustavat suomalaista työntekijää hänen ikäänsä ja suku-
puoleensa katsomatta.

16.07 Markus Lohi kesk (vastauspuheenvuoro): Arvoisa puhemies! Olen saanut olla vii-
me aikoina todistamassa kaksi kertaa sitä tilannetta, kun nuori saa ensimmäisen työpaikan,
toisessa tilanteessa lyhytaikaisen kesätyöpaikan, ja sitä onnistumisen iloa, innostusta ja
näyttämisen halua ei ole yhtään vähentänyt se, että kyseessä on ollut määräaikainen työ-
suhde. Mutta nyt oppositio on lähdössä linjalle, että tämäkin määräaikainen työsuhde olisi
huono asia nuorelle. [Eduskunnasta: Niin, miksi?] Voisi olla se tilanne, jos meillä olisi vain
sellaiset työehdot, että pitäisi aina tehdä toistaiseksi voimassa oleva työsuhde, että tätä-
kään työsuhdetta ja tätä nuoren onnea ja onnistumisen tunnetta ei olisi syntynyt. [Paavo Ar-
hinmäki: Ei taida Lohi oikein tietää, mikä on kesätyöpaikka!]

Minusta olisi erittäin suuri vahinko, jos me nyt antaisimme nuorille sellaisen viestin, että
ei kannata ottaa määräaikaista työsuhdetta vastaan, ei kannata näyttää omia kykyjään ja
panna jalkaa oven väliin ja tehdä töitä sen eteen, että saa sitten varmasti sen toistaiseksi
voimassa olevan työsuhteen. Hallituksen toiminta on nyt erinomaista, ja nämä keinot, mitä
on käytetty, tepsivät: työllisyys kasvaa voimakkaasti koko ajan.

16.08 Harri Jaskari kok (vastauspuheenvuoro): Arvoisa rouva puhemies! Edustaja Lohi
piti aivan erinomaisen puheenvuoron, joten kannattaisi aidosti kuunnella. Ja kun te kriti-
soitte sitä näkökulmaa, että me laitamme näille nuorille mahdollisuuden päästä myöskin
määräaikaiseen työsuhteeseen, niin te todellakin kritisoitte sitä niin, että nuoret eivät saisi
enempää työpaikkoja. Kysymys on todellakin niistä nuorista, jotka ovat jo yli kolme kuu-
kautta olleet työttöminä, eli siinä tapauksessa niistä nuorista, jotka ovat joutuneet pitkäai-
kaisen työttömyyden kierteeseen, [Suna Kymäläinen: Kesätyöntekijät!] joiden vaihtoehto
on aidosti työttömyys, kun pääsisi tässä helpommin paremmalla työmarkkina-asemalla,
paremmalla kriteerillä mukaan työllisyyteen: ensin määräaikaiseksi, ja sitten kun on pys-
tynyt näyttämään, niin myöskin vakituiseksi. Antakaa heille nyt, hyvät ystävät, mahdolli-
suus.

16.09 Peter Östman kd (vastauspuheenvuoro): Arvoisa puhemies! Työllisyyden edistä-
misen ei pitäisi olla kysymys, joka johtaa vastakkainasetteluun, ja aivan niin kuin ministeri
Lindström totesi, kristillisdemokraatit eivät lähteneet mukaan tähän välikysymykseen,
koska me emme oikein tienneet, mitä me tässä vaiheessa vastustaisimme, [Eduskunnasta:
Hyvä! — Naurua] ja muutenkin olemme niin yksinkertaisia, että me ajattelemme, että
pienyrittäjä, joka päättää rekrytoida uuden työntekijän, ei tee sitä sillä ajatuksella, että hän
voisi irtisanoa kyseisen henkilön. Eli jos joku pienyrittäjä lähtee palkkaamaan, niin lähtö-
kohta on, että hän haluaa ihmisen töihin. Olemme kaikki yhtä mieltä siitä, että uudet työ-
paikat syntyvät pk-yrityksissä ja näistä pieni joukko kasvavia yrityksiä luo huomattavan
osan uusista työpaikoista.
32



Pöytäkirjan asiakohta PTK 47/2018 vp
Haluaisin vielä kysyä, niin kuin edustaja Henrikssonkin: mihin jäi paikallinen sopimi-
nen?

16.10 Antti Lindtman sd (vastauspuheenvuoro): Arvoisa puhemies! Tässä keskustelussa
tuntuu toistuvan väite, että nuorille syrjivät, heikommat työehdot olisivat jotenkin nuorten
etu, [Harri Jaskari: Niin onkin!] tämä ajatus siitä, että nuoret itse asiassa haluavat heikom-
mat työehdot. Onko hallitus ihmetellyt, mikseivät kaikki muut ryhmät? Onko hallitus ih-
metellyt, miksei Itä-Suomesta ole tullut delegaatiota pyytämään pääsyä heikommille työ-
ehdoille, kun siellä on korkeampi työttömyys? Kun te väitätte, että tämä on nuorten etu,
niin oletteko te kysyneet heiltä, [Harri Jaskari: Ollaan!] haluavatko nuoret heikommat työ-
ehdot? [Ben Zyskowicz: Ne haluavat työtä!]

Arvoisa puhemies! Kaikkien Suomen nuorisojärjestöjen kattojärjestön puheenjohtaja
Elisa Gebhard on todennut tiedotteessaan: ”On todella vaikea nähdä, miten esitetty työso-
pimuslain muutos edistäisi mitään muuta kuin nuorten kokemaa epävarmuutta työmarkki-
noilla.” [Ben Zyskowicz: Onko tämä sama Gebhard, joka oli edustaja Urpilaisen avusta-
ja?] Älkää yrittäkö väittää, että nuoret haluavat itselleen heikommat työehdot. [Puhemies
koputtaa] Älkää yrittäkö sumuttaa.

16.11 Hanna Kosonen kesk (vastauspuheenvuoro): Arvoisa rouva puhemies! Tätä kes-
kustelua ja opposition toimintaa kyllä muutenkin hyvin kuvaa se, että me emme oikeasti
edes tiedä, mistä me olemme täällä keskustelemassa, [Välihuutoja vasemmistoliiton ryh-
mästä] koska sitä lakiesitystä ei olla vielä kirjoitettukaan. Sanotaan ”ei”, vaikka ei edes tie-
detä, mille se sanotaan.

Mutta niitä hyviä keinoja ja rohkeita ja uusia oivalluksia on hallitukselta kyllä tullut.
Vaikka perhevapaauudistuksessa saatiin aikaan vain joitakin tekoja, silti täällä ollaan oltu
huolissaan siitä, kun liikaa tulee uudistuksia tänne meidän saliin käsiteltäväksi. Muun
muassa työnantajilla on oikeus saada 2 500 euron kertakorvaus perhevapaakustannuksista
ja nollatuntisopimusten epäkohdat todella poistettiin tällä kaudella, ja tämä hyödyttää eri-
tyisesti nuoria. Se on aivan selvä asia, että työ on aina parempi kuin työttömyys, ja tässä ei
olla pätkimässä työuria [Puhemies koputtaa] vaan saamassa työtä nuorille. [Puhemies: Ai-
ka!]

16.12 Kimmo Kivelä sin (vastauspuheenvuoro): Puhemies! Työelämä erinomaisesti pei-
laa, miten maailma on muuttunut. Tätä keskustelua kun kuuntelee, tulee väistämättä mie-
leen, että vihervasemmisto-oppositio luulee, että 80-luvun konstit pelaavat 2010-luvulla.
Ei ymmärretä, että maailma on muuttunut. Mutta tässä yhteydessä ei voi muuta kuin ihail-
la, miten raakaa rehellisyyttä edustava sininen työministeri Lindström toimii rohkeasti.
Hänellä on reagointia aikaan, eikä pelkästään reagointia, vaan vaikuttamista, tulevaisuu-
den suunnan kääntämistä inhimillisempään, työn linjaa korostavaan suuntaan, ja tulokset
näkyvät. Hänen ehdotuksiaan on haukuttu, mutta niin kuin tämän päivän uutisointikin ker-
too, toiminnot purevat. On hyvä, että myös nuorille mahdollistetaan [Puhemies koputtaa]
ensimmäinen työpaikka.

16.13 Ozan Yanar vihr (vastauspuheenvuoro): Arvoisa puhemies! Arvoisa hallitus, voi-
sitteko kuvitella, että te esimerkiksi esittäisitte yli 50-vuotiaiden palkkaamista perusteetta
määräaikaisiksi? Te ette tietenkään voisi, koska se olisi syrjintää. Mutta jostain ihmeen
33



Pöytäkirjan asiakohta PTK 47/2018 vp
syystä tämä on nuorten kohdalla ok tai jopa positiivinen erityiskohtelu, kuten työministeri
sanoi.

Keskitytään faktoihin. Tässä on iso väite, ja iso väite on se, että tämä parantaisi nuorten
työllistymistä. Avataan tämän päivän Hesari. Siinä on Etlan tutkimuspäällikkö Antti Kau-
hanen, ja hän sanoo näin: ”Olen aika skeptinen sen suhteen, että löytyisi jostain tutkimus,
jonka perusteella voitaisiin näyttää, että uudistus selkeästi parantaisi työllisyyttä.” Siinä on
muutama muukin asiantuntija, jotka eivät ole samaa mieltä hallituksen kanssa. Mihin tei-
dän väitteenne nuorten työllisyyden parantumisesta perustuu, ja mitä te vastaatte, työmi-
nisteri ja valtiovarainministeri, [Puhemies koputtaa] Etlan tutkimuspäällikölle?

16.14 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin työllisyys on parantunut, siitä me olemme kaikki iloisia, mutta meidän pitää
olla erittäin huolissamme siitä, että nuorisotyöttömyys ei alene samaan tahtia kuin muu
työttömyys. Demaritkin ovat nostaneet monta kertaa esille sen, että yksi syrjäytynyt nuori
maksaa miljoonan — siksi tämäkin yksi keino, joka voi auttaa joitakin nuoria saamaan sen
ensimmäisen työpaikkansa. Nuori, joka on alle 30-vuotias, joka on ollut kolme kuukautta
työttömänä, saa mahdollisuuden saada työpaikan, koska se laskee työllistäminen kynnys-
tä. Minusta tähän pitää ilman muuta tarttua.

Perustuslakivaliokunta totesi pitkäaikaistyöttömien osalta, että koska määräaikaisuu-
den helpottaminen parantaa työmarkkina-asemaa, siksi on myös perusteltua ajatella, että
tämä vastaava voidaan tehdä nuorille.

Mutta mitä tulee SDP:hen, Antti Rinne, täällä puhuitte [Suna Kymäläinen: Edustaja
Rinne varmaan!] tästä alvin alarajan korottamisesta ja ensimmäisen työntekijän palkkaa-
misen helpottamisesta. Minusta se on aika tolkutonta, kun te olette samaan aikaan luetellut
sadoilla miljoonilla yritysten verojen kiristämistä. Millä sellaiset yritykset, jotka te vero-
tatte henkihieveriin, palkkaavat yhtään ketään? Tämä osoittaa koko sen teidän oman työl-
lisyyspolitiikkanne tyhjyyden, koska te haluatte pilata kilpailukyvyn ja yritysten kyvyn
menestyä ja palkata ihmisiä, on sitten nuori tai vanhempi ihminen.

16.16 Antti Rinne sd (vastauspuheenvuoro): Arvoisa puhemies! Kiitoksia, valtiovarain-
ministeri Orpo, että otitte puheeksi tämän sosiaalidemokraattien uudistusohjelman, joka
koskettaa koko yhteiskuntaa sosiaaliturvasta koulutukseen kaikilla niillä alueilla, joilla
voidaan vahvistaa tulevaa talouskasvua kestävästi, sillä tavalla, että se on ekologisesti, ta-
loudellisesti ja myöskin sosiaalisesti kestävää kasvua. Hienoa, että otitte sen esille.

SDP on vastuullinen puolue, ja me näemme tässä hallituksen esityksessä selkeästi isoja
riskejä, puutteita suhteessa nuorten ihmisten työllisyyteen ja tulevaisuuteen. Se epävar-
muus — te nostitte itse esille jokin aika sitten puheessanne sen, että syntyvyys on Suomes-
sa alentunut merkittävästi, ja te nostitte esille sen, että sille pitää tehdä kaikkensa. Nyt te
teette kaikkenne [Ben Zyskowicz: Että nuoret saisi työtä!] väärään suuntaan. Te heikennät-
te vakautta tulevaisuuteen nähden, ennakoitavuutta. Te lisäätte epäluottamusta tulevaisuu-
teen näitten nuorten osalta. Ministeri Orpo, oletteko aivan tosissanne, että nämä ovat pa-
rannuksia näitten ihmisten työsuhdeturvaan?

16.17 Valtiovarainministeri Petteri Orpo  (vastauspuheenvuoro):  Arvoisa puhemies!
Ensinnäkin se positiivinen talous- ja työllisyyskehitys, mikä on, antaa parasta toivoa nuo-
34



Pöytäkirjan asiakohta PTK 47/2018 vp
rille. Tuhannet nuoret ovat jo saaneet tämän reilun puolentoista vuoden kasvun aikana työ-
paikan, ensimmäisen työpaikkansa.

Mutta nyt on kyse siitä, että meidän täytyy miettiä pitkäaikaistyöttömiä nuoria. Pitkäai-
kaistyöttömän nuoren tilanne on kaikkein vaikein, ja jos me arvioimme, että tämä voi aut-
taa — varmaan on kyse pienemmästä ryhmästä — edes yhden tai lukemattomia nuoria sii-
hen määräaikaiseen työsuhteeseen, sitä kautta kiinni työelämään ja elämään ja saamaan
toivoa, minusta se on sen arvoista. Jos me voimme tehdä tämän muutoksen vanhempien
kuin 30-vuotiaiden pitkäaikaistyöttömien osalta, miksi me emme voisi tehdä tätä samaa
nuorille? Tämä ei koske opiskelijoita, ja kun nuori on saanut sen ensimmäisen työpaikan,
niin silloin tämä ei koske enää häntäkään, koska ketjuttaa ei voi. Minusta tämä on mahdol-
lisuus — minusta tämä on mahdollisuus — vastaavalla tavalla kuin muut työllisyystoimet.
Ei ole enää niitä helppoja, isoja keinoja, vaan tarvitaan yksittäisiä oikeansuuntaisia, [Puhe-
mies koputtaa] jotka antavat toivoa ja mahdollisuuksia.

16.18 Li Andersson vas (vastauspuheenvuoro): Arvoisa puhemies! Ministeri Orpo, mik-
si ei voi tehdä samanlaista lakia kuin pitkäaikaistyöttömien osalta? Silloin rajaus perustui
pitkäaikaistyöttömyyteen, eli siihen oli työllisyyspoliittinen peruste. Nyt te olette esittä-
mässä lakia, jossa tämä rajaus perustuu ikään. Olisitteko, valtiovarainministeri Orpo, val-
mis esittelemään tässä lakia, jossa yli 55-vuotiaille voidaan luoda määräaikaisia työsuhtei-
ta vaikkapa kahden kuukauden työttömyyspätkän jälkeen? Luuletteko, että sellainen lain-
säädäntö läpäisisi perustuslakivaliokunnan seulan?

Toiseksi, en ole vielä kuullut yhtäkään esimerkkiä tutkimuksesta, joka osoittaisi todeksi
hallituksen väittämän siitä, että tämä parantaa nuorten työllisyyttä. Päinvastoin, kaikki ole-
massa oleva tutkimustieto viittaa siihen suuntaan, että tällä ei ole olennaisia vaikutuksia
työllisyyteen. Sen sijaan tämä hyvin todennäköisesti lisää nuorten pätkätöitä. Eli tämä kes-
keisin argumentti hallituksella on vielä kokonaan perustelematta tämän keskustelun aika-
na.

16.19 Antti Rantakangas kesk (vastauspuheenvuoro): Arvoisa puhemies! Edustaja An-
derssonille: Tässähän on kyse siitä, että nuoren työttömän kilpailukyky paranee suhteessa
muihin työnhakijoihin samasta työpaikasta. [Paavo Arhinmäki: Kerro se tutkija! — Suna
Kymäläinen: Mites tämä yhdenvertaisuuspolitiikan kanssa pelaa?] Se kilpailukyky para-
nee, ja hän voi päästä ensimmäiseen työpaikkaan kiinni, saada polun myöskin vakinaiseen
työpaikkaan, kun pääsee osoittamaan sen osaamisen ja myöskin työmotivaation. Tästähän
tässä on kysymys, ja tämä on erittäin tärkeää nuorten kannalta. [Paavo Arhinmäki: Toisin
kuin keskustaopiskelijat ja Keskustanuoret sanoo!] Niin kuin täällä ministeri Lintilä aikai-
semmin kertoi, tässä on sellainen ikäryhmä, joka kaipaa uusia toimenpiteitä.

Hallituksen talous- ja työllisyyspolitiikan tulokset ovat erinomaisia: 90 000 uutta työ-
paikkaa, joka merkitsee 300 000—400 000 suomalaiselle parempia elämisen edellytyksiä.
Sehän on valtavan suuri käänne verrattuna aikaisempaan. Nyt pitäisi rakentaa tulevaisuut-
ta ja toivoa, aivan niin kuin ministeri Terho täällä sanoi, eikä ripotella tuhkaa päälle. Hal-
lituksen esitys on uusi keino, ja nyt pitää ottaa kaikki keinot, ja toivoisin, että vasemmisto-
puolueetkin tulisivat menneisyyden politiikasta tulevaisuuden politiikkaan.

16.20 Tarja Filatov sd (vastauspuheenvuoro): Arvoisa puhemies! Menneisyyttä on se,
että määräaikaisia työsuhteita on saanut solmia ilman perustetta. Suomessa on 90-luvulla
35



Pöytäkirjan asiakohta PTK 47/2018 vp
selkiytetty sitä lainsäädäntöä, että määräaikaisia työsuhteita kyllä saa solmia silloin, kun
niille on perusteltu syy ja se lähtee siitä työn laadusta.

Ongelma on se, että tästä laista ja tästä esityksestä tulee yksi sotkun sotku. Hallitus vaa-
tii aktiivimallilla, että kolmen kuukauden aikana pitää saada keikkatöitä tai pitää päästä ak-
tiivitoimiin, ja sitten se samaan aikaan luo mallin, jossa, jos ei ole löytänyt näitä, kolmen
kuukauden päästä voisi päästä määräaikaiseen työsuhteeseen. Onpa aika kynnys, kun ei ole
sitä ennen onnistunut pääsemään edes työhallinnon aktiivitoimiin tai ei ole onnistunut saa-
maan keikkatöitä.

Mutta kysyisin sitä, kun ministeri sanoi, että teillä on tahtotila, ja tahtotila on ilmeisesti
se, että näitä määräaikaisia työsuhteita saa solmia ilman perusteita ja irtisanomissuojaa hei-
kennetään alle 20 hengen yrityksissä, missä on se tutkimus, joka tukee sitä, että näistä syn-
tyy työllisyyshyötyä. Me olemme tässä salissa kuulleet lähinnä tutkimuksia, jotka osoitta-
vat, että niistä [Puhemies koputtaa] ei synny työllisyyshyötyä.

16.22 Ville Tavio ps (vastauspuheenvuoro): Arvoisa puhemies! Hallitus ei tarjoa tässä
nuorille töitä, vaan se tarjoaa nuorille potkut. [Arto Satonen: Voi hyvä tavaton!] Ihmette-
len, kuinka Sipilän hallitus kehtaa heikentää alle 30-vuotiaiden työntekijöiden irtisanomis-
suojaa, asettaa heidät muita työntekijöitä heikompaan asemaan. Työlakien täytyy lähteä
siitä, että niillä suojataan heikompaa osapuolta eli sitä työntekijää. Jos nyt ensin heikenne-
tään nuorten irtisanomissuojaa, niin seuraavaksi vuorossa ovat vanhemmat työntekijät ja
sitten loput. Perussuomalaiset vaativat hallitusta perumaan nämä suunnitelmat tästä irtisa-
nomissuojan heikentämisestä. Työministeri Lindström, aiotteko harkita tätä vielä uudel-
leen?

16.23 Arto Satonen kok (vastauspuheenvuoro): Arvoisa puhemies! Täällä on paljon pu-
huttu siitä kolmesta kuukaudesta. Ensinnäkään se ei siis koske niitä nuoria ollenkaan, jotka
eivät ole työttömänä sitä kolmea kuukautta. Mistä se kolme kuukautta tulee? [Li Anders-
son: Se on yks kesä vaan!] Ainakin silloin, kun minä olin työelämä- ja tasa-arvovaliokun-
nassa muun muassa edustaja Filatovin ja ministeri Lindströmin kanssa, juuri todettiin, että
kolme kuukautta on sellainen aika, että jos sitä pidempään nuori on työttömänä, riski siitä,
että hänestä tulee pitkäaikaistyötön, on moninkertainen. [Suna Kymäläinen: Mites tämä
aktiivimalli?] Se on ihan vakava asia, ja minusta se pitäisi kaikkien tunnustaa.

Sitten minä haluaisin sanoa edustaja Rinteelle, kun te pyritte pääministeriksi: eikö teitä
yhtään huolestuta se, kun te joka ikistä työelämän uudistusta, mitä nyt on tehty, olette tääl-
lä vastustanut, paljonko meillä syrjäytyy ihmisiä pysyvästi työelämän ulkopuolelle ja mi-
ten me voimme niitä ihmisiä pitää osallisina tässä yhteiskunnassa, jos te ette yhtään sellais-
ta keinoa hyväksy, jolla voidaan niiden ihmisten työmarkkina-asemaa parantaa, jotka eivät
heti ensimmäisenä pääse töihin?

16.24 Reijo Hongisto sin (vastauspuheenvuoro): Arvoisa puhemies! Useissa puheenvuo-
roissa on perätty tutkimusta, onko jossain tutkittu, että tällainen parantaisi nuorten työllis-
tämistä. Minä en tiedä, en ole nähnyt tutkimusta, mutta minä olen saanut pk-yritystyönan-
tajilta viestejä siitä, että jokainen työntekijä on yrityksessä tärkeä. Mitä pienempi se yritys
on, sitä tärkeämpi on se työntekijä. Ja yrittäjä pelkää sitä, että jos hän tekee väärän rekry-
toinnin, niin saattaa kaatua koko yritys. Tätä taustaa vasten tarkasteltuna siitä niin sanotus-
ta väärästä rekrytoinnista keveämmillä perusteilla eroon pääseminen on sille yrittäjälle elä-
36



Pöytäkirjan asiakohta PTK 47/2018 vp
mänehto, ja kun se on elämänehto, niin se madaltaa kynnystä palkata myöskin muita työn-
tekijöitä. Että jos tulee niin sanotusti väärä rekrytointi, niin yritys ei kaadu siihen. Minä ai-
nakin ajattelen näin, että tämä kannustaa ja motivoi yrittäjiä palkkaamaan uusia työnteki-
jöitä. Sen virheen mahdollisuus ei merkitse sitä, että kaatuu koko yritys, ja tätä taustaa vas-
ten väitän, että pikemminkin tämä lisää työllisyyttä.

16.25 Anna Kontula vas (vastauspuheenvuoro): Arvoisa puhemies! Minä en usko, että
tämä uudistus toimii. Miksi? Jos minä olisin yrittäjä, joka on huolissaan palkkaamansa
henkilön sopivuudesta tehtävään, totta kai palkkaisin hänet toistaiseksi voimassa olevaan
työsuhteeseen kuuden kuukauden koeajalla. [Eero Lehti: Ei semmoista työsuhdetta ole! —
Eduskunnasta: Oletko nukkunut, kun laki on hyväksytty?] Myöskään mikään tutkimus ei
näytä, että tämä olisi toiminut missään muualla.

Mutta sen sijaan me voimme olla aika varmoja siitä, että työehtojen huonontaminen vai-
kuttaa kahteen aivan keskeiseen asiaan Suomen kansantalouden kannalta, nimittäin mei-
dän luottamuspääomaan ja osaamisosaamispääomaan, jotka ovat ne ainoat pääomalajit,
joilla tämä kansakunta on pystynyt talouttaan rakentamaan. Ja minä olen hyvin huolissani
siitä, että minä en kuule minkäänlaista punnintaa työehtojen heikentämisen kielteisten seu-
rausten ja toisaalta mahdollisten toivottujen hyötyjen — mitä ministeri Orpo sanoi, ehkä
yksi saa työtä — välillä.

16.26 Hannu Hoskonen kesk (vastauspuheenvuoro): Arvoisa rouva puhemies! Tänä aa-
muna teksti-tv:stä näimme uutisen, että todellakin työllisyystilanne paranee kohisten aivan
hurjaa vauhtia. Pitää muistaa se tosiasia, mikä tämän keskustelun aikana lienee tullut sel-
väksi eduskunnalle ja kaikille muillekin, että ne työpaikat, jotka todennäköisimmin ovat
syntymässä tällä hetkellä Suomeen, ovat pienissä yrityksissä olevia työpaikkoja, ja kuten
moni on jo tässä keskustelussa sanonut, näille yrityksille on tärkeää saada se hyvä työnte-
kijä taloon töihin. Se on ihan varmaa, että jos alle kolmekymppinen kaveri saa työpaikan
yrityksestä, joka on kasvuhakuinen, vaikka nyt tietotekniikka-alan yritys, ja siellä huoma-
taan, että tämä nuori mies tai nainen on pätevä töissä, niin ei varmasti karkuuteta sitä ih-
mistä: hänet otetaan pitempään työsuhteeseen heti, koska kasvuhakuisilla yrityksillä ni-
menomaan rekrytointi on se akilleenkantapää.

Älkää, hyvät ihmiset, väheksykö nuorten halua päästä töihin. Tapasin itsekin erään nuo-
ren konemiehen, joka oli päässyt töihin kolmeksi kuukaudeksi kesäajaksi ajamaan työko-
neita Suomen tienparannustehtäviin. Oli muuten onnellinen nuori mies. Hän tiesi, että se
on määräaikainen työsuhde, mutta sanoi, että kyllä hän uskoo, että kun hän kesän näyttää,
niin hän pääsee töihin. Tässä on asenne kohdallaan, ei tässä keskustelussa.

16.27 Johanna Ojala-Niemelä sd (vastauspuheenvuoro): Arvoisa puhemies! Finanssi-
kriisin jälkeen me olemme tilanteessa, jossa nuorten tulot ovat kehittyneet poikkeukselli-
sen heikosti. Sen taustalla on nuorisotyöttömyys, epätyypillisten työsuhteiden lisääntymi-
nen sekä edelleen edellisiä sukupolvia heikompi kiinnittäytyminen työelämään. Nyt te
olette kuitenkin sen sijaan, että tukisitte näitä nuoria, laittamassa heitä edelleen polvilleen
heikentämällä työsuhteita, joista poistetaan määräaikaisuuden peruste alle 30-vuotiailta.
Päätökseen liittyy jälleen vakavia yhdenvertaisuuteen liittyviä ongelmia, kuten oli aktiivi-
mallin kanssa. Hallitus asettaa ihmiset erilaiseen asemaan sen mukaan, minkä kokoisessa
yrityksessä he työskentelevät, samoin eri-ikäiset työntekijät joutuvat erilaiseen asemaan —
37



Pöytäkirjan asiakohta PTK 47/2018 vp
ja viime kädessä on kuitenkin kysymys perustuslain takaamasta yhdenvertaisuudesta lain
edessä. Olette, ministeri Lindström, itsekin sanonut, että nämä ovat hankalia esityksiä pe-
rustuslain kannalta. Niin ovat. Miksi sitten tuotte tämmöisiä esityksiä tänne eduskunnan
käsiteltäväksi?

16.28 Olli-Poika Parviainen vihr (vastauspuheenvuoro): Arvoisa rouva puhemies! Mei-
dän on saatava työllisyysastetta ylös ennen kuin seuraava lama koittaa, sillä jos näin ei käy,
olemme varmasti äärimmäisen vaikeiden päätösten äärellä. Siksi ymmärrän esimerkiksi
palkkaamisen helpottamiseen, pienten yritysten aseman parantamiseen ja työllistämiseen
liittyvät kysymykset.

Mutta kun me tänään keskustelemme nimenomaan nuorten näkökulmasta, niin minä ha-
luaisin muistuttaa siitä, miten nämä tämänkertaisetkin asiat esimerkiksi nuorten määräai-
kaisten työsuhteiden lisäämisestä rinnastuvat muihin toimenpiteisiin, joita tällä hallitus-
kaudella on tehty: On rikottu koulutuslupaus. On heikennetty opiskelijoiden toimeentuloa.
On kaadettu perhevapaauudistus. On tehty työllisyyspolitiikkaa, joka kauniisti sanottuna ei
ole ainakaan nuorisolähtöistä, se on jotain muuta. Koulutuksen tasa-arvokin on heikenty-
nyt, ja sote tulee mahdollisesti heikentämään vaikeassa asemassa olevien nuorten asemaa
entisestään.

Toisin sanoen: katsokaa kokonaisuutta ja — minä vetoan hallitukseen — myös arvioi-
kaa sitä kokonaisuutta. On tärkeää tuoda myös nuorisotakuunäkökulma tähän keskuste-
luun.

16.29 Toimi Kankaanniemi ps (vastauspuheenvuoro): Arvoisa rouva puhemies! Minä
vähän pelkään, että tämä viesti, joka tulee hallitukselta nuorille, alle 30-vuotiaille, on jopa
vaarallinen. Nyt tulee sellainen ajatus kaikille, että nuoria voi kohdella eri tavalla kuin mei-
tä vanhempia, ja tällaista viestiä ei todellakaan saisi viedä eteenpäin. Nuoret ovat siinä ti-
lanteessa, että elämä, työelämä toivottavasti, on edessä, ja silloin heillä täytyy olla tasaver-
tainen asema, ja tämän suurin ongelma on se, että tässä nuoret asetetaan erilaiseen ase-
maan. Minä luulen, että hallituksella on hyvä tahto, mutta tämä keino ja menettely ei kyllä
nyt osu kohdalleen. Meidän on etsittävä positiivisia keinoja näissä asioissa.

Totean, että yleissitovuuden säilyttäminen on erittäin tärkeää, mutta myös paikallisen
sopimisen edistäminen on erittäin tärkeää. Miksi sitä ei, [Puhemies koputtaa] ministeri
Lindström, ole toteutettu?

Toinen varapuhemies Tuula Haatainen:  Ministeri Lindström, vastauspuheenvuoro, 3
minuuttia.

16.31 Työministeri Jari Lindström: Arvoisa rouva puhemies! Kiitos keskustelusta. Jos
nyt lähden näistä kahdesta kysymyksestä liikkeelle, ja katsotaan sitten, ehdinkö mitään
muuta tässä sanomaankaan.

Otetaan nyt vielä kerran ja rautalangasta ja koetan sanoa niin selkeällä suomen kielellä
kuin ikinä pystyn tästä ulkomaisen työvoiman tarveharkinnasta. Se on hallitusohjelmaan
kirjattu. Siihen, että kokoomuksella ja keskustalla on tästä asiasta erilainen kanta kuin se,
mitä hallitusohjelmaan on kirjattu, heillä on oikeus. Se on heidän puolueensa kanta, mutta
siniset eivät ole samaa mieltä, ja kun se on sinne hallitusohjelmaan näin kirjattu, niin se ei
tämän hallituskauden aikana muutu. Toivottavasti tämä tuli tässä selväksi.
38



Pöytäkirjan asiakohta PTK 47/2018 vp
Paikallinen sopiminen: erittäin haastava asia. Sanotaan nyt tähän kärkeen heti, että itse
kannatan paikallisen sopimisen edistämistä, mutta en ehdolla millä hyvänsä, ja siitä nimen-
omaan oli kyse. Sillä, että eri ihmiset tulkitsevat sitten erilaisia asioita omalla tavallaan,
toki on merkitystä. Joku voi olla sitä mieltä, että kiky-sopimus ei ole enää voimassa, joku
toinen sitä mieltä, että kyllä se on voimassa. No, jos esimerkiksi ammattiyhdistysliike tul-
kitsee, että kilpailukykysopimus on voimassa ja silti he tulkitsevat, että sinne mennään
sorkkimaan ja rikotaan se sopimus, ja he sanovat, että tämä on heille fundamenttiasia, niin
minun johtopäätökseni siitä viestistä on se, että siitä aiheutuu tälle maalle merkittävä on-
gelma, jos me tähän suuntaan lähdemme. [Antti Lindtman: Ja senkö takia tulivat nämä esi-
tykset?] Sitten sen keskustelun jälkeen me kävimme todella perusteellisesti läpi tämän
asian, ja sen jälkeen edelleen työllisyystoimenpiteitä mietittiin, sitä, mitä muita on pöydäl-
lä. Sieltä tuli sitten kaksi esitystä, joista me tänään keskustelemme ja joiden ansiosta on tul-
lut tämä välikysymys. Ja tämä on ollut kyllä mielenkiintoista, että ei ole vielä olemassa mi-
tään esitystä. Kuten sanoin, me haluamme etsiä sen reitin, joka kestää perustuslaillisen tar-
kastelun. Me emme tuo tänne holtittomasti mitään sellaista, joka meidän näkemyksemme
mukaan ei ole mahdollista. Mutta viime kädessä se on aina perustuslakivaliokunta, joka
katsoo sen asian, ja siihen minä luotan. Voitte olla aivan varmoja, että tämä asia puntaroi-
daan todella tarkkaan niillä parhailla voimilla, joita hallituksella on käytettävissään, ja sit-
ten tulee esitys, jota voitte kritisoida tai kehua. — Kiitos.

Puhemies Paula Risikko: Otetaan muutama vastauspuheenvuoro.

16.33 Antti Lindtman sd (vastauspuheenvuoro): Arvoisa puhemies! Katsoin tämän halli-
tuksen kehysriihen päätöksen, ja ei täällä mitään ehtoja siihen aseteta, että jos tietyt ehdot
täyttyvät, niin silloin hallitus vie tämän päätöksen eteenpäin. Hallitus kehysriihessä päätti,
että jatkossa nuoren voi palkata perusteettomaan pätkätyöhön. Ministeri Lindströmin seli-
tyksiä kun kuuntelee, niin kuulostaa siltä kuin se vanha ministeri, joka totesi avustajalle:
”Minä teen päätöksen, keksi sinä perustelut.”

Mutta sitten kysymys tästä uudesta tiedosta, joka tässä tuli — sanoitte, että tässä oli taus-
talla kysymys siitä, pidetäänkö tästä yleissitovuudesta kiinni, tähän paikalliseen sopimi-
seen liittyen: On hyvä, että piditte tästä asiasta kiinni, mutta onko nyt, ministeri Lindström,
niin, että kun tähän kokoomuksen vaatimukseen yleissitovuuden purkamisesta teillä ei riit-
tänyt rönttiä sanoa, että ei puututa tähän ollenkaan, niin te laitoitte nuoret maksajiksi? Nuo-
rethan ovat sivustakärsijöinä [Puhemies koputtaa] tässä teidän hallituksen neuvotteluissa,
[Puhemies: Aika!] ja sen takia kun yleissitovuuteen ei koskettu, onneksi, [Puhemies: Ai-
ka!] nyt laitatte nuoret maksajiksi.

16.35 Toimi Kankaanniemi ps (vastauspuheenvuoro): Arvoisa rouva puhemies! Hie-
man ihmettelen sitä, että täällä on salista vedottu siihen, että ei ole asiaa, josta me nyt kes-
kustelemme, eli se on vedetty ihan kuin hatusta opposition toimesta. Kuitenkin kehysrii-
hessään hallitus päätti tämän asian eli tämän alle 30-vuotiaiden aseman heikentämisen, niin
kuin sen itse tulkitsen. Tavoite on hyvä, mutta näinhän se tosiasia on, ja silloin me tiedäm-
me tässä vaiheessa, mihin hallitus on sitoutunut ja mihin se pyrkii, ja on syytä käydä tämä
välikysymyskeskustelu tästä aiheesta juuri nyt, koska nuorisotyöttömyys on vakava asia.

Mitä sitten tulee vielä paikalliseen sopimiseen, niin perussuomalaiset kannattavat pai-
kallisen sopimisen hallittua ja harkittua laajentamista, ei todellakaan ehdoilla millä hyvän-
39



Pöytäkirjan asiakohta PTK 47/2018 vp
sä. Tarvitaan valtakunnalliset perälaudat ja raamit, joidenka puitteissa edetään. Kyllähän
me tiedämme kaikki, [Puhemies koputtaa] että paikallisesti työpaikalla tiedetään ne ongel-
mat ja ratkaisut on etsittävä.

16.36 Li Andersson vas (vastauspuheenvuoro): Arvoisa puhemies! Niin, tämä välikysy-
mys on tehty siitä lähtökohdasta, että hallitus tosiaan suunnittelee alle 30-vuotiaiden mää-
räaikaisten työsuhteiden tekemistä mahdolliseksi ilman perusteita, kun työnhakija on ollut
työttömänä yli kolme kuukautta. Mikäli tässä on jotain virheitä, mitä työministeri nyt ha-
luaa korjata, niin nyt on varsin hyvä paikka sitten oikaista, jos on niin, että oppositiolla on
väärät tiedot sen suhteen, mitä hallitus tässä suunnittelee. Muuten en näe mitään syytä,
miksi me emme voisi käydä tätä keskustelua juuri nyt.

Tässä viitattiin aikaisemmin siihen, että työehtojen heikentäminen olisi tapa lisätä nuor-
ten kilpailukykyä työnhakijoina. Ainakin aikaisemmin tehdyt kokeilut tähän suuntaan ei-
vät ole olleet tehokkaita nuorten työllistämisen edistämisessä. Palkanalennuksia on kokeil-
tu Suomessa viime laman yhteydessä, ja Ruotsissa on kokeiltu työnantajan sivukulujen
alentamista alle 26-vuotiaiden palkkauksen osalta. Sekään ei ollut toimivaa nuorten työlli-
syyden edistämiseksi. [Puhemies: Aika!] Sen sijaan koulutus on kaikista keskeisin tapa
varmistaa, että nuorten työttömien työnhakijoiden [Puhemies: Aika!] kilpailukyky lisään-
tyy.

16.37 Anders Adlercreutz r (vastauspuheenvuoro): Ärade talman! On tosiaankin hie-
noa, että ehkä päästään siihen 72 prosentin tavoitteeseen. Osin se tietenkin johtuu ympä-
röivästä maailmasta, osin siitä, että työvoima on pienentynyt ja siten työllisyys suhteelli-
sesti kasvanut. Jotta päästäisiin siihen, missä me olimme kymmenen vuotta sitten työllis-
ten osalta, pitäisi päästä 73 prosenttiin. Se, että tähän varsinaiseen tavoitteeseen nyt ollaan
pääsemässä ilman mitään rakenteellisia uudistuksia, on tietenkin hatunnoston arvoinen
asia — joskin mietityttää kyllä, missä oltaisiinkaan, jos vanhempainvapaat olisi uudistettu,
saatavuusharkinta poistettu, paikallinen sopiminen mahdollistettu.

Näistä nyt käsiteltävistä ehdotuksista, jotka kohta saattavat olla esityksiä, tämä alle 30-
vuotiaiden asia on varmaan se ongelmallisempi. Se törmännee jonkinlaisiin esteisiin. Tut-
kimukset, ihan niin kuin edustaja Andersson nosti esille, eivät varsinaisesti tue sitä, että
pätkätyöt johtaisivat muuhun kuin lisääntyneisiin pätkätöihin, esimerkiksi Lawrence Kah-
nin tutkimukset tähän liittyen.

Kysyisin: miksei otettu enemmän porkkanavetoista mallia, vaikka nuorisotyömallia Vi-
ron veromallista, jossa osa siitä kulusta, joka menee nuoren palkkaamiseen, voitaisiin käyt-
tää varauksena ja [Puhemies: Aika!] investoida verottomana uudelleen yritykseen?

16.38 Martti Talja kesk (vastauspuheenvuoro): Arvoisa puhemies! Työllisyystilanne on
parantunut merkittävästi Suomessa viimeisen vuoden aikana. Kainuussa, Lapissa, Sata-
kunnassa — selkeästi meillä on alueita, joilla on jo työvoimapula. Työelämä on kuitenkin
muuttunut viime vuosina sillä tavalla, että pitkät, elinikäiset työsuhteet ovat harvinaisia.
Tämä on sääli. Meidän tulee kärsiä epävarmuutta ja sietää sitä.

Paras tae sille, että nuori tai ikääntyneempi pääsee työhön, on se, että hänellä on riittä-
vän hyvä peruskoulutus, joko korkeakoulu- tai ammattitasoinen koulutus, ja itse asiassa
tällä hetkellä on tutkimuksia, joiden mukaan uudelleen kouluttautuminen on entistä ylei-
40



Pöytäkirjan asiakohta PTK 47/2018 vp
sempää. 10-luvulla työnsä aloittaneet joutuvat kouluttautumaan uudelleen lähes kaksinker-
taisesti verrattuna edellisellä vuosikymmenellä työnsä aloittaneisiin.

Meidän tulee panostaa uudelleen kouluttamiseen. Meillä on miljoona suomalaista kou-
lutettavaa seuraavan kymmenen vuoden aikana.

16.40 Eero Lehti kok (vastauspuheenvuoro): Arvoisa rouva puhemies! Olen ollut työn-
antajana vuodesta 71 lähtien ja seurannut suurimmillaan noin tuhannen ihmisen työvoi-
man kehittymistä omissa tehtävissään, ja täytyy kyllä todeta, että olen opposition kanssa
aika lailla eri mieltä. Kyllä uudet työsuhteet menevät siten, että ensiksi tarjotaan jotain sel-
laista työtä, josta oletamme, että se sopii kyseiselle. Jos on kovin pieni yritys, niin kynnys
tarjota ylipäätänsä mitään työtä on sen takia korkea, että yrityksen väärä rekrytointi on niin
suuri riski realisoituessaan, että yritykset eivät tahdo sitä kestää. Määräaikaiset työsuhteet
jalostuvat sitten aikanaan pysyviksi, toistaiseksi voimassa oleviksi työsuhteiksi.

Säälittävintä on se, että nuoret vastavalmistuneet eivät pääse elämään kiinni, kun eivät
saa mitään työtä, ja tähän nimenomaan tämä hallituksen esitys puuttuu. Minusta tuntuu,
että useimman ihmisen elämän iloisimpia hetkiä on ollut, kun sai minkä tahansa työn, oli se
määräaikainen, toistaiseksi voimassa oleva tai joku muu. [Puhemies: Aika!] Se on ilon het-
ki.

16.41 Tarja Filatov sd (vastauspuheenvuoro): Arvoisa puhemies! Me kaikki olemme
huolissamme siitä, että nuoret eivät saa työpaikkaa, sitä ensimmäistä, mutta ongelma on se,
että tässä keskustelussa on käytetty argumenttina sitä, että yritykset haluavat, että he voi-
vat ilman perusteita solmia määräaikaisen työsuhteen. Mutta itse asiassa se ei ole ihan yk-
sinkertaista, koska sen yrityksen pitäisi silloin varmistaa se, että tuo nuori tämän lain mu-
kaisesti todellakin on ollut sen kolme kuukautta työttömänä. Nuori voi itse sanoa, että on
ollut kolme kuukautta tai pidempäänkin työttömänä, mutta taas lainsäädännön näkökul-
masta hän ei välttämättä olekaan ollut työttömänä, jos hän on osallistunut vaikka aktiivi-
mallilain velvoittamiin aktiivitoimenpiteisiin, ja uskallan väittää, että tästä tulee vielä iso
sotku.

Toinen kummallisuus on se, että kun kaikkialla muualla tehdyt tutkimukset osoittavat,
että nämä määräaikaiset työsuhteet eivät kypsy niiksi vakituisiksi työsuhteiksi, [Eero Leh-
ti: Kyllä kypsyy!] ja tämä on tutkimuksellista aineistoa, vaan tämä lisää määräaikaisia työ-
suhteita, ja itse asiassa kokonaisia työsuhteita aletaankin pilkkomaan määräaikaisiksi, niin
tässä me ikään kuin keskustelemme täysin toiseen suuntaan, vaikka tutkimusevidenssi ker-
too toista. 19 Euroopan unionin maan tutkimus kertoi jopa sitä, että tällainen järjestely li-
sää nimenomaan nuorten poikien, nuorten miesten työttömyysriskiä, ja tämä kannattaisi
ottaa vakavasti, koska nuoret miehet ja heidän työllistymisensä ovat itse asiassa iso ongel-
ma, johon me emme ole löytäneet lääkkeitä. Naisten kohdalla me tiedämme, että perheva-
paauudistus auttaisi, mutta sitä ei vain ole otettu käyttöön. [Eero Lehti: Missään muussa
maassa ei ole yleissitovuutta!]

16.42 Ilmari Nurminen sd (vastauspuheenvuoro): Arvoisa rouva puhemies! Kun täällä
on paljon puhuttu määräaikaisuudesta ja perusteltu milloin kesätyöpaikoilla ja milloin mil-
läkin, niin varmasti kaikki olemme sitä mieltä, että määräaikaisia työsuhteita on ja niitä tar-
vitaan, mutta se kysymys on siitä, että niille pitää olla peruste. Siitä on tässä kyse. Se ei voi
41



Pöytäkirjan asiakohta PTK 47/2018 vp
olla peruste, onko työtön vai ei, vaan määräaikaiselle työsuhteelle pitää olla selvät perus-
teet.

Minä olen nyt ollut kolme vuotta työelämä- ja tasa-arvovaliokunnassa, ja tässä on sanot-
tu, että näyttää siltä, että me olemme vastustaneet paljon. Tässä työllisyyspolitiikassa hal-
lituksella ja meillä on ollut hirveän iso ristiriita siinä, että hallitus on tehnyt tällaista sane-
lu- ja keppilinjaa. Kuten on sanottu, aluksi olivat pakkolait, jotka karahtivat, sitten leikat-
tiin lomarahoja, nyt on aktiivimallia viety erittäin voimakkaasti eteenpäin edelleen, ja nyt
nämä leikkaukset. Eli kyllä tämä varmasti on näyttänyt vastustukselta, koska mitään sem-
moisia esityksiä, joilla tuettaisiin koulutusta ja muuta, ei ole tullut, vain leikkauksia ja hei-
kennyksiä.

Puhemies Paula Risikko:  Otetaan vielä kaksi vastauspuheenvuoroa. Haluaako ministe-
ri? — Ei halua muuta vastata. — Mutta edustaja Elo, sen jälkeen vielä edustaja Lehto.

16.44 Simon Elo sin (vastauspuheenvuoro): Arvoisa puhemies! Edustaja Nurmisellekin:
hallituksen ja sinisten ensisijainen tehtävä on saada suomalaiset töihin. Kyllä kansa näkee,
että tulokset puhuvat puolestaan: 90 000 työllistä lisää ja tavoiteltu 72 prosentin työllisyys-
aste saavutetaan. Mutta tämähän on vasta lupaava alku, seuraavalle hallitukselle jää tehtä-
väksi nostaa työllisyysaste vähintään 75 prosenttiin, jotta Suomen tulevaisuus on sininen.
Tämän tietää jokainen päivystävä dosentti, ja siksi ihmettelenkin ja olen hämmästynyt sii-
tä, että punavihreiden välikysymyksessä vastustetaan nuorten töihin pääsyn helpottamista
ja pienyrittäjien aseman parantamista ja jopa perussuomalaiset lähtevät sosialistien propa-
gandaan mukaan.

Sininen tulevaisuus tahtoo, että pitkään työttömänä olleet nuoretkin saadaan töihin ja he
saavat mahdollisuuden. Tätäkö oppositio todella vastustaa? [Pia Viitanen: Nuoria aletaan
syrjiä!] Kun on puhdas ja aatteellinen, niin on ahdas ja puutteellinen. SDP on ylikunnossa.
Vielä on vuosi aikaa vaaleihin, paljon ehtii tapahtua. Suomessa on maailman onnellisin
kansa, jolla on onneton oppositio.

Puhemies Paula Risikko: Edustaja Lehto vielä, sen jälkeen mennään ainakin joksikin ai-
kaa puhujalistaan.

16.45 Rami Lehto ps (vastauspuheenvuoro): Arvoisa rouva puhemies! Kyllä mielestäni
hallituksen aikeena on nyt tehdä sadoistatuhansista duunareista käytännössä työmarkkinoi-
den irtisanomislainsuojattomia.

Onko hallitus nyt miettinyt tarkkaan? Kun alle kolmekymppinen pitkäaikaistyötön tai
kolme kuukautta työttömänä ollut nainen pääsee töihin, niin hän menee käytännössä koe-
ajalle, eli se työnantaja katsoo, onko hänellä vauvakuumetta, mikä on parisuhdetilanne,
onko hän jäämässä tulevaisuudessa hetken päästä äitiyslomalle. [Kari Kulmala: Näinhän se
on aina ollut!] Elikkä tehdään ilman syytä määräaikainen työsuhde, että pystytään sitten
tarkistamaan, katsomaan, tämä naishenkilö, onko jäämässä hetken päästä äitiyslomalle.
Tähän tämä voi mennä, ja kyllä se sitten vähän eriarvoistaa.

Kun hallitus tuli ulos näillä tällaisilla irtisanomissuojan heikennyksillä, niin kyllä siellä
nyt monessa työpaikassa työntekijät ovat ihmeissään, että pystytäänkö heidät tulevaisuu-
dessa irtisanomaan helpommin. He voivatkin laittaa jäihin asunnon ostamisen tai perheen
perustamisen, kun alkaakin tulevaisuus näyttää nyt vähän mustemmalta, kun ei tiedä, mitä
42



Pöytäkirjan asiakohta PTK 47/2018 vp
tapahtuu, voidaanko kohta helposti irtisanoa, kun ei ole tullut mitään kriteereitä, miten voi
irtisanoa.

Puhemies Paula Risikko: Poikkean nyt vielä tuosta äskeisestä ja otan kaksi vastauspu-
heenvuoroa, edustajat Viitanen ja Zyskowicz, sitten mennään puhujalistalle — ja kolmas,
edustaja Vehkaperä, sitten puhujalistalle. Saamieni tietojen mukaan täällä ei ole puhujalis-
talla vielä käytykään, ja siksi me menemme hetkeksi sinne. Mutta nämä kolme ensin.

16.46 Pia Viitanen sd (vastauspuheenvuoro): Kiitos, rouva puhemies! Tämä on tietenkin
surullista, että tällaisia esityksiä tulee aikana, jolloin pitäisi rohkaista nuoria perustamaan
perhettä, itsenäistymään, ja silloin pitäisi olla elämässä varmuutta, ei suinkaan epävar-
muutta.

Mielestäni, puhemies, tässä keskustelussa on hyvin paljon kiinnittänyt huomiota se, että
täällä esimerkiksi keskustan edustajat ovat innoissaan käyneet puolustamassa näitä heiken-
nysesityksiä. Minä mietin vain sitä, eikö täällä yksikään keskustalainen ole ollut läsnä kes-
kustan puoluevaltuustossa, [Antti Lindtman: Ei niitä oo päästetty!] — eikö ole päästetty
kansanedustajia sinne? — koska puoluevaltuusto otti selkeästi kriittisen kannan tähän esi-
tykseen. Keskustanuorten puheenjohtaja ja järjestö kannanotollaan muistuttivat keskustaa,
että heidän ei pitäisi puolustaa eriarvoistavia esityksiä, ja muistuttivat nimenomaisesti täs-
tä puoluevaltuuston kannasta. Haluaisin kuulla kyllä, missä keskustalaiset olivat silloin
puoluevaltuuston aikana, vai eikö nyt sitten haluta uskoa edes omia nuoria tai omaa nuo-
risojärjestöä, puhumattakaan omasta puoluevaltuustosta? [Antti Lindtman: Oliko keskus-
takin tilataksissa?]

16.48 Ben Zyskowicz kok (vastauspuheenvuoro): Arvoisa rouva puhemies! Oppositio on
kantanut paljon huolta hallituksen pyrkimyksistä. Mielestäni hallituksella on tähän asiako-
konaisuuteen liittyen yksi johdonmukainen pyrkimys, ja se on työn linja eli työllisyyden
edistäminen. Nyt ollaan edistämässä työllisyyttä muun muassa siten, että palkkaamiskyn-
nys pienissä yrityksissä alenisi juuri sillä logiikalla, minkä esimerkiksi edustaja Hongisto
täällä hyvin toi esiin. Ettekö te oppositiossa todellakaan usko siihen, että jos pieni yrittäjä
saisi sen palkkaamiskynnyksen vähän matalammaksi tällä keinolla, mitä tässä esitetään,
niin se johtaisi helpommin palkkaamiseen?

Edustaja Yanar, olette täällä päivystävä vihreä: miksette usko tässä asiassa vanhaa ja vii-
sasta Osmo Soininvaaraa tai nuorta ja viisasta edustaja Vartiaa? [Ozan Yanarin välihuuto]

Edustaja Lindtman: miksi te ette usko tässä asiassa oman puolueenne varapuheenjohta-
jaa, edustaja Skinnaria?

Puhemies Paula Risikko: Ja viimeinen vastauspuheenvuoro tässä vaiheessa, edustaja
Vehkaperä.

16.49 Mirja Vehkaperä kesk (vastauspuheenvuoro): Arvoisa rouva puhemies! Hallituk-
sen tehtävä on kaikin tavoin vahvistaa ja edistää nuorten työllistymistä. Tulen itse maakun-
nasta, Pohjois-Pohjanmaalta, jossa on kymmeniä vuosia painettu nuorisotyöttömyysongel-
man kanssa. Meillä nuorisotyöttömyys lähentelee 20:tä prosenttia, mistä ei todellakaan voi
olla ylpeä. Vanhat keinot on käytetty jo, ja uusia pitää löytää. [Pia Viitanen: Syrjintä!] Mi-
43



Pöytäkirjan asiakohta PTK 47/2018 vp
ten nuoria työllistetään ja madalletaan yrittäjien ja yritysten kynnystä ottaa nuoria töihin,
vaikkakin pätkätöihin? Jokainen meistä varmaankin on jostain aloittanut.

Mutta tämä sali voisi käyttää omasta mielestäni paremmin aikaa siihen, miten työllisten
ja työttömien ja työpaikkojen kohtaanto-ongelmaa voidaan ratkaista. Itse katson Pohjois-
ja Itä-Suomen työllistämismahdollisuuksia sillä, että osaavasta työvoimasta on todellinen
pula. Kasvun veturi yskii tällä hetkellä siitä, että meillä työlliset ja työttömät ja työpaikat
eivät kohtaa tällä hetkellä.

Puhemies Paula Risikko:  Ja sitten mennään puhujalistalle ainakin joksikin aikaa.

16.50 Mia Laiho kok: Arvoisa puhemies! Linnanmäki on avannut taas kevään korvalla
ovensa. Nyt kuulostaakin siltä, että demarit ovat hakeneet vauhtia tähän välikysymykseen
Linnanmäeltä, sen verran hulvattomia ovat olleet edustaja Rinteen vappupuheet ja tämän
välikysymyksen väitteet.

Ensinnäkin pitää todeta, että määräaikaisuuden perusteiden muuttaminen on unohtunut
välikysymyksen kirjoittajilta. Jatkossa työnantaja saisi tehdä siis vähintään kolme kuu-
kautta yhtäjaksoisesti työttömänä olleen alle 30-vuotiaan kanssa määräaikaisen työsopi-
muksen ilman laissa muutoin säädettyä perusteltua syytä. Tämähän on ennen kaikkea työt-
tömän nuoren etu, että hänelle pystytään tarjoamaan työtä matalammalla kynnyksellä.
Määräaikainen työ on aina parempi kuin ei työtä ollenkaan, ja työ on tunnetusti parasta so-
siaaliturvaa.

Itsessään määräaikainen työ on tietynlainen nuoruusajan ilmiö. Ihmiset kokeilevat eri-
laisia työpaikkoja ja katsovat, mikä on itsellensä sopivaa. Määräaikaiset sopimukset sopi-
vat myös usein nuorille muuttuviin elämäntilanteisiin, ja he eivät haluakaan pysyviä työ-
suhteita välttämättä. [Tarja Filatov: Jos työntekijä haluaa, niin nytkin saa solmia määräai-
kaisen sopimuksen!]

Minä tein ihan omassa tuttavapiirissä gallupia nuorille tästä asiasta. Heidän oli hyvin
vaikea ymmärtää tätä koko kysymystä, kun kysyin, olisiko se ihan ok ottaa tämmöinen
määräaikainen työsuhde vastaan, jos on ollut työttömänä. [Li Andersson: Siitähän tässä ei
ole kyse!] He ilman muuta pitivät tätä itsestäänselvänä, että he olisivat sen valmiita otta-
maan.

Sitten sanoisin vielä myöskin niistä alle kolmekymppisistä mutta ammattiin valmistu-
neista, että eivät välttämättä nuoret enää haluakaan ottaa sitä pysyvää työpaikkaa vastaan.
En sano, etteikö sitten pidä olla myös jatkossa mahdollisuus se saada, mutta ei se ole myös-
kään niillä, jotka eivät ole olleet työttöminä, välttämättä se. He haluavat semmoisia lyhyitä
ja välillä matkustella, nähdä muutakin elämää. Mutta meidän pitää tarjota kaikille nuorille
mahdollisuus päästä siihen työn syrjään kiinni. Nyt on kyse nimenomaan niistä työttömis-
tä nuorista.

Määräaikaisten työsuhteiden tuomitseminen yksiselitteisesti kielteiseksi ilmiöksi ker-
too minusta kyvyttömyydestä tarkastella työmarkkinoita nuorten silmin. Yhä useammalle
nuorelle on tärkeätä se työn merkityksellisyys. Tässä keskustelussa nyt kuvastuu varmasti
se, että meillä ei ole oikeasti kuvaa siitä, mitä nuoret itse haluavat. Täällä keskustellaan
niin, että me luulemme tietävämme, mitä nuoret haluavat, mutta emme me tosiasiassa sitä
tiedä. Tämän takia mietinkin, ovatko nuoret tosiasiassa edes tämän välikysymyksen kir-
joittajien mielessä, kun keskeinen vähintään kolmen kuukauden kriteeri on jäänyt mainit-
sematta tässä välikysymyksessä.
44



Pöytäkirjan asiakohta PTK 47/2018 vp
Demareiden eläkelupaukset veivät viimeisenkin uskottavuuden halukkuudesta huomi-
oida nuorten ja tulevien sukupolvien hyvä elämä. Minkälaisen viestin se antaa nuorille, että
luvataan tällaisia katteettomia eläkelupauksia? Totta kai se on nuorempien sukupolvien
pussista poissa.

No, vasemmiston keskeinen viesti taas on ollut, että mikään ei käy. Kokoomus on ha-
lunnut edistää paikallista sopimista, ei käy. Hallitus vei suuresta vastustuksesta huolimatta
aktiivimallin eteenpäin, ja nyt kyselyn perusteella se on tuonut 10 000 uutta työpaikkaa.
No, sekään ei ole hyvä asia. On tullut uusia työpaikkoja, mutta ei ole hyvä.

Talouden asiantuntijat ovat esittäneet työperäisen maahanmuuton lisäämistä, kun yri-
tykset kärsivät osaajapulasta. Demareille sekään ei käy. Yrittäjät ovat pitäneet irtisanomi-
sen kynnyksen madaltamista hyvänä asiana, joka tulee todennäköisesti lisäämään rekry-
tointeja. No, ei sekään näyttänyt kelpaavan. Lista sen kun jatkuisi, mutta mitä ihmettä työ-
markkinoilla sitten saa demareiden mielestä tehdä?

Olemme saavuttamassa 72 prosentin työllisyystavoitteen, ja suomalaisia on nyt töissä
90 000 enemmän kuin hallituksen aloittaessa. On käsittämätöntä, että talouskasvua halu-
taan hidastaa menneen maailman rajoitteilla. [Toimi Kankaanniemi: Kuka haluaa?] Työ-
markkinat muuttuvat, ja toimenpiteitä on tehtävä, jotta syrjäytymisvaarassa olevat nuoret
pääsevät työelämään kiinni. Yhteiskunnan jarrumiehinä ei paljon saavuteta. — Kiitos.

16.55 Johanna Ojala-Niemelä sd: Arvoisa rouva puhemies! Viime aikoina on nähty, mi-
ten hallitus moukaroi oikein urakalla työntekijöiden suojaksi tehtyä lainsäädäntöä. Oikein
lekaa pienempää työkalua ei ole sitten löytynytkään keinovalikoimasta. Ensin säädettiin
aktiivimallista, joka on epäoikeudenmukainen. Kohtuuttoman mallista tekee se, että palve-
lujen määrä vaihtelee suuresti paikkakunnittain ja eri puolilla Suomea on hyvin erilaiset
mahdollisuudet saada lyhytkestoista työtä. Jos aktiivisuuskriteerit eivät täyty, työttömyys-
turvaa leikataan 5 prosenttia. Varsinkaan meillä syrjäseuduilla aktiivimalli ei aktivoi vaan
rankaisee työn puutteesta.

Kehysriihessä hallitus jatkoi valitsemallaan linjalla. Se päätti heikentää irtisanomissuo-
jaa alle 20 hengen yrityksissä ja poistaa määräaikaisuuden perusteen alle 30-vuotiailta
työttömiltä. On selvää, että työsuhdeturvan heikentäminen lisää työelämän epävarmuutta.
Nämä päätökset vaarantavat sitä luottamusta ja näkymää tulevaan, joilla ihminen voi elä-
määnsä suunnitelmallisesti rakentaa. Samalla ne osoittavat hallituksen täydellisen osaa-
mattomuuden työmarkkinakysymyksissä.

Hallitus on tullut tunnetuksi ihmisten epävarmuutta lisäävistä päätöksistä ja jännitteiden
synnyttämisestä työmarkkinoille. Uudet päätökset ovat jatkoa sarjaan aiempia työelämän
heikentäneitä päätöksiä. Niitä sitten riittääkin: pakkolait, lomarahaleikkaukset, työttö-
myysturvan leikkaukset, aktiivimalli, koeajan pidentäminen, takaisinottovelvollisuuden
löysentäminen ja työsuhdeturvan heikentäminen pitkäaikaistyöttömiltä. Ministeri Lind-
strömin mukaan tässä ei ollut kuitenkaan vielä kaikki, vaan aktiivimalli 2.0 on jo valmis-
teilla. Sinisten mukaan he torppasivat riihessä yleissitovuuden purkamisen, joten tämäkin
on ollut pöydällä. Ettei vain olisi niin, kuten edustaja Lindtman täällä totesi, että nuoret
pantiin maksajiksi, kun yleissitovuuteen ei koskettu. Hallituksen tähtäimessä ovat myös
työaikalait.

Kun kuluneena vuonna Suomi on herännyt siihen, että syntyvyys on liian matalalla, niin
voi sanoa, että näillä päätöksillä ei ainakaan paranneta nuorten asemaa. Päinvastoin työelä-
män epävarmuus vain kasvaa. Finanssikriisin jälkeen olemme tilanteessa, jossa nuorten tu-
45



Pöytäkirjan asiakohta PTK 47/2018 vp
lot ovat kehittyneet poikkeuksellisen heikosti. Sen taustalla ovat nuorisotyöttömyys ja epä-
tyypillisten työsuhteiden yleistyminen sekä edellisiä sukupolvia heikompi asemoituminen
työmarkkinoille. Hallituksen päätökset syventävät tätä epävarmuutta.

Päätöksiin liittyy jälleen vakavia yhdenvertaisuuteen liittyviä ongelmia. Hallitus on
asettamassa ihmiset erilaiseen asemaan sen mukaan, minkä kokoisessa yrityksessä he työs-
kentelevät. Samoin eri-ikäiset työntekijät joutuvat erilaiseen asemaan. Viime kädessä kyse
on perustuslain takaamasta ihmisten yhdenvertaisuudesta lain edessä.

Arvoisa puhemies! Suomi on tullut tunnetuksi koulutuksen mallimaana, mutta leikkaus-
ten takia olemme menettämässä tämän kruununjalokivemme. Meillä on tässä maassa
80 000 nuorta, jotka ovat teillä tietämättömillä. Nämä yhteiskuntamme ulkoreunalla ole-
vat nuoret eivät ole töissä, koulutuksessa tai varusmiespalveluksessa. Heidän työllistymis-
tään heikentää pitkittynyt työttömyys, alhainen koulutus ja vähäinen työhistoria.

Vihreiden edustaja Aalto kyseli nuorisotakuun päivittämisen perään. Uudistuspuoluee-
na SDP on jo tarttunut toimeen. SDP haluaa pitää kaikki nuoret mukana, ja SDP on ainoa
puolue, joka on — edustaja Ihalaisen johdolla — tehnyt kattavan, uuden nuorisotakuuoh-
jelman 2.0. Ohjelma ulottuu varhaislapsuudesta ensimmäiseen työpaikkaan asti. Takuu tii-
vistää nuorille tarjottavaa turvaverkkoa niin, että jatkossa yksikään nuori ei jää vaille toi-
sen asteen koulutuspaikkaa, jatko-opiskelupaikkaa tai työtä. Toivon, että seuraava hallitus
tarttuu tähän ohjelmaan.

Arvoisa puhemies! Vielä totean työvoimapalveluista ja kasvupalveluista huolenaihee-
na: Maakuntauudistuksessa kaikki rahoitetaan samasta yleiskatteellisesta pussista, niin so-
siaalipalvelut kuin terveydenhuolto ja kasvupalvelut eli ne palvelut, joita nykyiset elyt ja
TE-toimistot ovat järjestäneet. Kasvupalvelut ovat maakunnille vapaaehtoisia tehtäviä.
Kun sotesta loppuvat rahat, syödäänkö seuraavaksi kasvupalveluiden rahat?

17.00 Simon Elo sin: Arvoisa puhemies! Edellisellä hallituskaudella usean joko olemat-
toman tai negatiivisen talouskasvun vuoden seurauksena työllisyys oli laskenut noin
40 000 hengellä ja julkinen talous oli huonossa kunnossa. Vaihtoehdot tälle hallitukselle
olivat joko selvästi korkeampi työllisyys tai miljardien lisäleikkaukset ja myös veronkoro-
tukset. Siinä tehtiin kuuluisa arvovalinta ja valittiin korkean työllisyyden tavoitteleminen.
Kaikkea ei voi saada. Pitää tehdä valintoja. No, tämän hallituskauden aikana työllisyys on-
kin kasvanut suotuisasti, yli 90 000 henkilöllä, ja työ- ja elinkeinoministeriön Työnvälitys-
tilaston mukaan työttömyys laski joulukuusta 2016 joulukuuhun 2017 enemmän kuin kos-
kaan tilaston historiassa, 62 000 ihmisellä.

Kehysriihessä tosiaan tehtiin päätös siitä, että alle 30-vuotiaiden työllistämisen helpot-
tamista määräaikaisiin sopimuksiin kolmen kuukauden työttömyyden jälkeen selvitetään.
Tätä jopa vihreiden entinen puheenjohtaja Osmo Soininvaara blogissaan puolustaa ja onpa
tainnut vihreiden nykyinen kansanedustaja Antero Vartiakin katsoa suopein somesilmin.

Kun nuori määräaikaisena ensin oppii työnsä ja tekee sen hyvin, ei ole työnantajankaan
etu, että häntä vaihdetaan ja otetaan uusi ihminen opettelemaan samaa tehtävää. Ei siten ole
kyse työsuhteiden ketjutuksesta, koska tarvitaan aina se kolmen kuukauden työttömyys,
jotta muuta perustetta määräaikaisuuteen ei tarvittaisi.

Tietysti kun vastuullinen hallitus on katsonut, miten työllisyys eri ikäryhmissä on kehit-
tynyt, niin 25—34-vuotiaiden työllisyysaste on edelleen verrattain alhainen, vaikka kaikis-
sa muissa ikäryhmissä on tapahtunut merkittävää muutosta, viimeisimmässä mittauksessa
46



Pöytäkirjan asiakohta PTK 47/2018 vp
3 prosenttiyksikköä alhaisempi kuin kahdeksan vuotta sitten. Tähän ei hallitus eivätkä si-
niset missään tapauksessa voi olla vielä tyytyväisiä.

Oppositiosta on esitetty arvioita siitä, että Suomen irtisanomissuoja olisi jo nyt OECD:n
mukaan tärkeimpiä kilpailija- ja verrokkimaita heikompi. Tämä arvio kuitenkin perustuu
siihen, että Suomen kollektiivisia irtisanomisia koskevien säännösten katsotaan olevan
löysiä. Suomessa yritykset voivat yt-prosessin kautta irtisanoa työntekijöitä suhteellisen
helposti, kun siihen on olemassa koko yrityksen tilanteeseen liittyvät tuotannolliset tai ta-
loudelliset perusteet. Sen sijaan yksilöperustainen irtisanominen on hankalampaa kuin
näissä verrokkimaissa. Ruotsissa, Tanskassa ja Saksassa työllisyysaste onkin huomatta-
vasti Suomea korkeampi, ja lainsäädännössä on asetettu Suomessa henkilöperusteisen irti-
sanomisen kynnys korkeammaksi. Toisaalta sille on myös hyviä perusteluita, ja pitää olla
ensinnäkin painava syy, perustellun syyn lisäksi painava syy. Eli nämä ovat ne, miten me
katsomme, ja sinänsä siniset kannattavat sitä, että tällainen on lainsäädännössä. Mutta kyl-
lä meidän pitää myös katsoa niitä keinoja, niin kuin tämä esitys on, joilla voidaan nuoria
saada nykyistä paremmin töihin.

Kun katsotaan välikysymyksen allekirjoittajia, siellähän ovat myös perussuomalaiset,
joiden puheenjohtaja kertoi vielä vuosi sitten kannattavansa jopa työehtosopimusten yleis-
sitovuudesta luopumista. Montakohan välikysymyksen lausetta on perussuomalaisten ky-
nästä? Viimeksi tänään työmies Matti Putkonen laittoi viestiä, kuinka hallitus vaarantaa
yleissitovuuden, vaikka juuri työministeri Lindström kertoi, kuinka nimenomaan siniset
hallituksessa ovat yleissitovuutta puolustaneet. Kannattaisi sekä työmiehen että puolueen
varapuheenjohtaja Huhtasaaren kysyä puolueen puheenjohtajalta, mikäs se puolueen linja
nyt loppujen lopuksi onkaan. RKP ja kristillisdemokraatit eivät allekirjoittaneet tätä sosia-
listipropagandaa. Siniset jatkavat vennamolais-soinilaista työn ja pienyrittämisen hyvää
linjaa.

Arvoisa puhemies! Punavihreät ovat vastustaneet kaikkia työllisyyttä lisääviä toimia.
[Markus Mustajärvi: Ei pidä paikkaansa!] Punaiset puhuvat, siniset tekevät, vaihtoehtona
punavihreä konkurssi. Sitä sopii äänestäjänkin pohtia seuraavia vaaleja ajatellen. Kurjuus
luo sosialismia, ja sosialismi luo kurjuutta. Kuka maksaa hypyn punavihreään tuntematto-
maan? Vastaus on lyhyt ja yksinkertainen: sinä maksat. [Markus Mustajärvi: Kyllä oli vä-
synyttä puhetta!]

17.06 Ozan Yanar vihr: Arvoisa puhemies! Heti alkuun totean, että kannatan edustaja
Aallon tekemää epäluottamuslausetta, ja jatkan puhettani.

Hallituksen retoriikassa yksi toistuva teema on se, että tämä uudistus parantaisi nuorten
työuraa. Tämä on tullut esille koko ajan, ja tätä hoetaan, mutta kun katsotaan, kuten tässä
aiemminkin on tullut esille, asiantuntijoiden arvioita muun muassa tämän päivän Hesaris-
ta, niin ne todistavat aivan toista. Esimerkiksi Etlan tutkimuspäällikkö Antti Kauhanen sa-
noi, että hän on aika skeptinen sen suhteen, että löytyisi jostain sellainen tutkimus, jonka
perusteella voitaisiin näyttää, että tämä uudistus selkeästi parantaisi työllisyyttä. Itse asias-
sa jutussa viitataan myös taloustieteen professori Kahnin tutkimukseen, ja siinäkään ei tule
tukea tälle hallituksen suunnitelmalle. On siis perusteltua sanoa, että hallitus jatkaa tutki-
musvastaista linjaansa, heittää fiilispohjalta väitteitä siitä, että tämä parantaisi nuorten ase-
maa. [Simon Elon välihuuto] — Te olette olleet hyvin onnekkaita, edustaja Elo, maailman-
talouden käänteet ovat tukeneet teitä hyvin. EKP:n rahapolitiikka on tukenut teitä hyvin.
47



Pöytäkirjan asiakohta PTK 47/2018 vp
Totta kai Suomessa talouskasvu on hieno asia, ja me olemme kaikki iloisia siitä, mutta te
olisitte voineet vauhdittaa tätä kasvua, ja tämä toimi ei ainakaan paranna sitä.

Aiemmassa puheenvuorossani toin esille myös, että te ette olisi pystyneet tekemään esi-
merkiksi yli 50-vuotiaille samankaltaista rajausta, koska se olisi ollut syrjintää, mutta jos-
tain ihmeen syystä alle 30-vuotiaille tehty syrjintä on sinisten mielestä jopa positiivinen
erityiskohtelu. Tämä on uskomatonta järjenjuoksua ja varmaan sinistä logiikkaa kuten esi-
merkiksi... [Simon Elon välihuuto] — Asiantuntijoiden mielestä järjetön. — Paha moka,
huonoa politiikkaa, joka ei perustu yhtään mihinkään.

17.08 Markus Mustajärvi vas: Arvoisa puhemies! Kannatan edustaja Lindtmanin esittä-
mää epäluottamuslausetta.

Valitettavasti Suomi on tehnyt eroa pohjoismaiseen aktiivisen työllisyyspolitiikan mal-
liin jo pidemmän aikaa. Työttömien aktiivisuuden lisäämisen pääkeinoksi on valitettavasti
valittu leikkaukset ja syyllistäminen. Lyhyen työhistorian omaavien työttömien työttö-
myysturvaa on jo lyhennetty 100 päivällä, ja aktiivimallin kaavamainen leikkaus kohdis-
tuu niihin, joiden asema työmarkkinoilla on jo ennestään heikko: syrjässä asuviin, iäk-
käämpiin ja heikosti koulutettuihin työttömiin. Tanskan mallistakin puhuttaessa hallituk-
sen linjan tukijat muistavat vain kovat sanktiot, eivät sitä, että ennen sanktioita työttömien
koulutukseen, palveluihin, ammatinvalinnanohjaukseen ja tukityöllistämiseen käytetään
panoksia moninkertainen määrä kuin Suomessa.

Suomessakin pelimerkkejä olisi, sillä työllistämiseen käytettävän määrärahan säästö on
suurempi kuin edellisen vuoden siirtomääräraha, eli se tarkoittaa sitä, että kun vuodelle
2017 siirtyi käyttämättömiä rahoja 206 miljoonaa euroa, niin tälle vuodelle niitä käyttä-
mättömiä rahoja siirtyi jo 267 miljoonaa euroa, eli tuo pakkosäästäminen työllisyysmäärä-
rahoista kasvoi yhden vuoden aikana 60 miljoonalla eurolla. Näin hallitus on valinnut sen
linjan, että se jättää ennemmin eduskunnan myöntämät määrärahat käyttämättä kuin käyt-
tää ne siihen, mihin ne on tarkoitettu, eli ihmisten kouluttamiseen ja työllistämiseen.

Arvoisa puhemies! Nuorille voitaisiin rakentaa malli, jossa jokaiselle tutkinnon suorit-
taneelle nuorelle taattaisiin määräaikainen tukityö, oikea työsuhteinen työ, jos työpaikkaa
ei muuten löydy. Oppilaitoksesta valmistumisen jälkeen nuori pääsisi näyttämään itseään
työnantajalle, kartuttaisi työkokemusta, saisi käyttää oppimaansa oikeassa työpaikassa ja
vakauttaisi toimeentuloa niukan opiskeluajan jälkeen. Mallia voi moittia kalliiksi, mutta
kalliiksi tulee jokainen sellainen nuori, joka koskaan ei pääse työelämän syrjään kiinni.
Siksi toisekseen, ei siitä niin kauhean kauan ole, kun kaikille työttömille taattiin määräai-
kainen tukityö tietynkestoisen työttömyysjakson jälleen. Tämä kertaluontoinen nuorten
työpaikkatakuu maksaisi vain murto-osan aiemmasta ja kannustaisi nuoria hankkimaan
tutkinnon, ja rahaa tähän tarkoitukseen työ- ja elinkeinoministeriöllä olisi.

Arvoisa puhemies! Tänä päivänä painiskellaan monilla alueilla ja toimialoilla työvoi-
mapulan kanssa. Esimerkiksi Lapissa matkailun sesonkiluonteisuus vaikeuttaa työvoiman
saatavuutta kausihuippuina. Myös kaivos- ja metalliteollisuudessa on ollut rekrytointi-
ongelmia. Osa näistä ongelmista olisi realisoitunut joka tapauksessa, mutta osaksi ongel-
ma on itse aiheutettu. Aikoinaan 1990-luvulla luovuttiin työttömyyden aluevelvoitteesta,
toisin sanoen työttömyyden alueellisten erojen tasaamisesta. Kun taloudellinen nousu lähti
suuren laman jälkeen liikkeelle keskuspaikoissa, oli kasvukeskuksilla vetovoimaa ja sy-
vän työttömyyden alueilla työntövoimaa. Muuttoliike kuppasi maakuntien nuoret ikäluo-
kat, ja ikäluokkien rakenteelliset vinoumat näkyvät nyt työvoiman saatavuusongelmina.
48



Pöytäkirjan asiakohta PTK 47/2018 vp
Tästä pitäisi oppia se, että tänäkin päivänä tehtävät talous- ja työllisyyspoliittiset valinnat
heijastuvat varmuudella vuosikymmenten päähän. Lasku tulee maksettavaksi, jos työelä-
mään tulevat ikäluokat sysätään pysyvään epävarmuuteen.

Jos tässä pääministeri Sipilän hallituksen työllisyyspoliittisessa linjassa on jotain joh-
donmukaista, niin se, että työttömien ja työntekijöiden joukko palastellaan pieniin osiin.
Silloin ei synny yhtenäistä vastarintaa. Aktiivimalli ottaa omansa, kiky kurittaa erityisesti
naisia, ja nuorille luodaan omat syrjivät mekanismit työmarkkinoilla.

17.13 Mirja Vehkaperä kesk: Arvoisa rouva puhemies! Sipilän hallituksen työllisyysta-
voitteet ovat lähtökohtaisesti jo melkein maalissa. Työllisyystavoite 72 prosenttia on toteu-
tunut, ja sitäkin numeroa voidaan vielä parantaa. 90 000 työllistä lisää tämän hallituksen
aikana on kova saavutus, ja siksi me voimme sanoa, että työllisyys on kokonaisuudessaan
parantunut.

Olen varma, että salissa meistä jokainen on jossakin elämänvaiheessa ollut määräaikai-
sessa työsuhteessa. Se on voinut olla kesätyö tai ensimmäinen työpaikka, johon on työllis-
tynyt. Joka ikinen työtehtävä opettaa, kouluttaa, antaa valmiuksia työelämään ja on tärkeä
asia, mutta vielä tärkeämpi on minun mielestäni se, että hallitus on pitänyt kiinni siitä lu-
pauksesta, että nuorelle taataan toisen asteen koulutus ja sen jälkeen työllistymismahdolli-
suuksia valmistumisen jälkeen. Eli yhteiskuntatakuusta pitää tulevinakin vuosina pitää
kiinni.

Keskusta on ennen muuta halunnut pitää hallituksessa lippua korkealla perusturvan ky-
symyksissä. Pienimpiä äitiys-, isyys- ja vanhempainpäivärahoja on nostettu ja takuueläk-
keeseenkin on tehty jo kolmatta kertaa tasokorotus. Perustulokokeilu on parhaillaan me-
neillään, ja siitä on aika rohkaisevia kokemuksia jo tällä hetkellä. Uskonpa, että seuraavien
vuosien aikana Suomessa nähdään keskustelu siitä, pitääkö jokaiselle perustulo jonkinta-
soisena toteuttaa, mikä mahdollistaa esimerkiksi aktiivimalliin tehdyt korjaukset siitä, että
opiskelu ilman perustulon menettämistä on mahdollista ja pieni hetki esimerkiksi koettaa
itsensä työllistämistä yrittäjänä on mahdollista ilman, että menetät perusturvaa kokonai-
suutena.

Aktiivimallin yksi korjausliike on ollut myöskin täällä esiin nostettu TE-toimistoihin ja
TE-keskuksiin lisätyövoimaresurssien turvaaminen. Se jos mikä on turva sille, että työttö-
mät saavat sen kohtelun näissä TE-keskuksissa, että pystyvät näihin aktiivitoimenpiteisiin
ripeästi tarttumaan. 

Arvoisa puhemies! Määräaikaiset työsuhteet ovat tätä päivää, tahdommepa sitä tai em-
me. Osaksi nuoret haluavat omasta elämäntilanteestaan johtuen pienempiä, lyhytkestoi-
sempia töitä, mutta ei hallitus missään nimessä tule pakottamaan työnantajia siihen, että
seuraavien ja tulevien sopimusten pitää olla kaikkien määräaikaisia. Totta kai varmaan jo-
kainen tavoittelee, että pitempikestoisiin työsuhteisiin pääsisi, jotta mahdollistetaan se, että
perheen perustaminen tai asuntolainan ottaminen tai mikä tahansa muu isompi elämän pit-
käkestoinen hankinta olisi mahdollista. Mutta ajan sanelema malli on kuitenkin se, että ly-
hytkin työ on parempi kuin työttömyys, ja siksi kaikki porkkanat kannattaa käyttää siihen,
että pienet ja keskisuuret yritykset palkkaisivat työvoimaa lisää, rohkenisivat ottaa sen en-
simmäisen stepin, että itsensä työllistämisen lisäksi työllistäisivät muita ilman sitä hirveän
isoa taakkaa ja riskiä, joka työllistämiseen tällä hetkellä liittyy.

Arvoisa puhemies! Haluan vielä lopuksi ottaa esille tämän kohtaanto-ongelman työnte-
kijöiden ja työnantajien kesken. Väitän edelleen, että meidän kasvun ja kehityksen tulppa-
49



Pöytäkirjan asiakohta PTK 47/2018 vp
na tällä hetkellä on osaavan työvoiman saatavuus Itä- ja Pohjois-Suomessa, jossa kaivan-
naisteollisuus, biotalous, matkailu ovat aivan äärimmäisessä nostebuumissa. Nyt kysymys
kuuluukin, miten me valjastaisimme kaikki Suomessa työttömänä olleet uudelleen koulut-
tautumaan, aktiivisesti hakeutumaan myöskin näihin työpaikkoihin, jotka sijaitsevat ehkä
omaa katua tai omaa lähikaupunkiakin vähän kauempana, jossa kausiluontoisuus on läsnä
ja niin edelleen. Eli kohtaanto-ongelmaan tarvitaan hallitukselta lisätoimenpiteitä.

17.18 Toimi Kankaanniemi ps: Arvoisa rouva puhemies! Sata vuotta sitten vasta itse-
näistynyt isänmaamme eli kammottavia aikoja. Luokkayhteiskunnan vastakkainasettelu
oli kärjistynyt sisällissodaksi. Julma sota jätti syvät haavat vuosikymmeniksi. Suomessa on
yhä vanhakantaisia luokkapuolueita niin oikealla kuin vasemmalla. Vastakkainasettelu nä-
kyy ehkä kaikkein vahvimmin työelämän kysymyksissä. Onneksi meillä on myös kansan-
puolueita, jotka tasoittavat väestöryhmien välisiä eroja. Karl Marx syntyi melkein päiväl-
leen 200 vuotta sitten ja kuolikin jo 135 vuotta sitten. Yhä hänen oppinsa riistokapitalis-
teista ja sosialismin ihanuudesta elää tietyissä piireissä täälläkin. Nykyiset oikeistolaiset
hallituspuolueemme puolestaan pyrkivät heikentämään työntekijöiden asemaa. Tällainen
vastakkainasettelu on vanhanaikaista ja vahingollista. Perussuomalaiset on kansanpuolue,
joka ei aja kenellekään etuoikeuksia toisten kustannuksella. Yhteinen suomalaiskansalli-
nen etu on meille tärkein.

Arvoisa puhemies! Välikysymys pureutuu työttömyyteen ja erityisesti nuorten asemaan
työmarkkinoilla. Asian tärkeyden takia perussuomalaisten eduskuntaryhmä allekirjoitti
välikysymyksen, vaikka emme etsi ratkaisuja vasemmiston ihannoimasta sosialismista.
Me katsomme, että markkinatalous on eräistä puutteistaan huolimatta tehokas ja toimiva
malli. Yksityinen omistusoikeus ja vapaa kilpailu ovat hyvä perusta nykyaikaiselle yhteis-
kunnalle. Markkinataloutta on kuitenkin säädeltävä. Se ei pidä huolta heikommista, sosi-
aalisesta oikeudenmukaisuudesta, työturvallisuudesta, eettisistä arvoista ja niin edelleen.
Näistä hyvinvointiyhteiskunnan perusasioista on demokraattisesti valitun eduskunnan
huolehdittava. Näitä emme saa ulkoistaa etujärjestöille emmekä EU-byrokraateille.

Arvoisa puhemies! Totesin edellä, että Perussuomalaiset on kansanpuolue, jolla on ää-
nestäjiä kaikissa väestö- ja sosiaaliryhmissä. Me toimimme yrittäjien ja palkansaajien ra-
kentavan yhteistyön puolesta. Se tarkoittaa tasapainoa työnantajien ja työntekijöiden oi-
keutettujen etujen kesken. Tarvitsemme menestyviä yrittäjiä ja työnantajia, nämä tarvitse-
vat tyytyväisiä ja arvostusta nauttivia työntekijöitä. Jos jompikumpi puuttuu, syntyy kriisi
ja kansantalous kärsii. Työelämässä on siis etsittävä reilua tasapainoa. Sopiminen on aina
paras malli. Kun tämä ei aina onnistu, tarvitaan lainsäädäntöön perustuvia menettelytapo-
ja. Siksi meillä on oltava laadukas työlainsäädäntö.

Nyt hallitus on neuvottelematta tarttunut lainsäädäntöaseeseen ja aikoo heikentää alle
30-vuotiaiden työsuhdeturvaa. Nuorten työllistyminen on sinänsä kelpo tavoite, mutta hal-
lituksen keino ei ole hyväksyttävä. Työvoima on yritysten tärkein voimavara. Koulutus ja
iän tuoma kokemus ovat työntekijälle suuri etu, mutta niin on myös nuoruus. Jäykällä, ikä-
rajan mukaan tapahtuvalla työsuhdeturvan heikentämisellä hallitus viestittää alle 30-vuo-
tiaille, että heitä voi kohdella eri tavoin kuin vanhempia työntekijöitä. Viesti on vaaralli-
nen ja masentava. Sillä on monia kielteisiä sosiaalisia ja muita vaikutuksia nuorille, joilla
on elämä edessä. Ikään perustuvaa työntekijöiden jakoa ei voi hyväksyä. Se olisi kansain-
välisten sopimusten ja perustuslain hengen, ehkä kirjaimenkin, vastaista. Me perussuoma-
50



Pöytäkirjan asiakohta PTK 47/2018 vp
laiset olemme vaihtoehtobudjeteissamme ja viimeksi kehysvaihtoehdossamme esittäneet
monia positiivisia, kannustavia toimenpiteitä, joilla nuorten työllistymistä voidaan edistää.

Arvoisa puhemies! Työehtosopimusten yleissitovuus on syytä säilyttää. Sen sijaan pai-
kallista sopimista on tarpeen kehittää. Työpaikalla tunnetaan parhaiten yrityksen kokonais-
tilanne, joka voi vaihdella tuntuvasti eri aikoina. Valtakunnallisesti tulee kuitenkin säätää
reunaehdot paikalliselle sopimiselle. Vuosikymmenten takaiset jäykät menettelyt eivät
sovi uudistuneeseen työelämään. Siksi vetoan, että hallitus luopuu nuorten tylyttämisestä
ja myös sosiaalidemokraatit ja muu vasemmisto tulee 2000-luvulle ja uudistuu ajattelus-
saan.

17.24 Hanna Sarkkinen vas: Arvoisa puhemies! Työntekijät ovat talouden ja yritysten
suurin voimavara. Kasvun este on nyt osaavan työvoiman saatavuus, ei se, että irtisanomi-
nen olisi liian vaikeaa tai että työehdot olisivat liian hyvät.

Arvoisa puhemies! Työelämä näyttäytyy monille nuorille armottomana kilpailuna, pät-
kittyinä työsuhteina ja epävarmana toimeentulona. Pätkä- ja silpputyöt kasaantuvat erityi-
sesti nuorille naisille. Joillekin pätkätyöt ovat oma valinta, mutta monille ne ovat pakko-
pullaa. Useimmat alle 30-vuotiaat haluaisivat pysyvän työn ja turvatun toimeentulon. Mää-
räaikaiset työsuhteet ovat nytkin sallittuja, ja niitä käytetään laajasti. Emme niitä halua es-
tää, mutta niille täytyy olla perusteet kaikkien ikäryhmien kohdalla.

Hallitus aikoo nyt entisestään lisätä nuorten työelämän epävarmuutta sallimalla alle 30-
vuotiaiden perusteettomat määräaikaisuudet lyhyen työttömyyden jälkeen. Kyse on ikäsyr-
jinnästä. Alle 30-vuotiaissa on monenlaista porukkaa monenlaisella koulutuksella ja erilai-
sella työkokemuksella. Heidän niputtamisensa iän perusteella samaan kategoriaan ja työ-
ehtojen heikentäminen on perusteetonta ja syrjivää.

EU:n työsyrjintädirektiivi kieltää ikäperusteisen syrjinnän. Jos toimet ovat oikeasuhtai-
sia ja hyvin perusteltuja, voi erilainen kohtelu olla oikeutettua. Hallituksen suunnitelmat
eivät sitä kuitenkaan ole. Ensinnäkin 30 vuoden ikäraja on varsin korkea, ja ei ole olemas-
sa todisteita siitä, että työehtojen heikennykset lisäisivät työllisyyttä. Esitys ei siis lisää
työllisyyttä. Se todennäköisesti ainoastaan entisestään heikentää nuorten työehtoja ja lisää
määräaikaisuuksia. Kyse ei siis ole positiivisesta erityiskohtelusta vaan syrjinnästä.

Arvoisa puhemies! Kuvitelkaapa tilanne, jossa esimerkiksi 28-vuotias nainen on saa-
massa työpaikan tilanteessa, jossa hallituksen esitys on mennyt läpi. Työnantaja todennä-
köisesti kirjoittaa naiselle määräaikaisen työsuhteen, vaikka työvoiman tarve olisi pysyvä,
koska niin voi tehdä. Sen kautta työnantaja ikään kuin suojautuu työntekijän mahdolliselta
tulevalta raskaudelta. Jos hallituksen esitys menee läpi, tulee nuorten naisten työmarkkina-
asema todennäköisesti entisestään heikkenemään, ja työmarkkina-aseman heikkeneminen
ei kannusta perheen perustamiseen. Jo nyt heikko työmarkkina-asema on merkittävä perus-
te lastensaannin lykkäämiselle.

Arvoisa puhemies! Hallitus aikoo myös helpottaa henkilöperusteista irtisanomista alle
20 hengen työpaikoilla. Suomen irtisanomissuoja ei nytkään ole eurooppalaisittain erityi-
sen vahva, mutta sitä halutaan heikentää. Irtisanomissuojan heikentäminen isolta osalta
suomalaisia tarkoittaa, että heidät siirretään ikään kuin ikuiselle koeajalle. Pitää pelätä, ir-
tisanooko työnantaja minut, jos olen aktiivinen ammattiyhdistysliikkeessä, tai tuleeko lap-
pu kouraan, jos on joutunut olemaan poissa töistä lasten sairauden takia. Henkilöperustei-
sen irtisanomisen helpottaminen on erittäin vaikea toteuttaa niin, etteikö se mahdollistaisi
ja etteikö se johtaisi niin sanottuun pärstäperusteiseen irtisanomiseen. On muistettava, että
51



Pöytäkirjan asiakohta PTK 47/2018 vp
nykyiselläänkin työnantaja voi tuotannollis-taloudellisten syiden ohella irtisanoa työnteki-
jän, joka laiminlyö työn tekemisen tai käyttäytyy epäasiallisesti. Irtisanominen ei siis nyt-
kään ole mitenkään erityisen mahdotonta tai vaikeaa.

Arvoisa puhemies! Hallituksen esitykset ovat huonosti perusteltuja, epäoikeudenmukai-
sia eivätkä todennäköisesti paranna työllisyyttä. Esitykset ovat myös ristiriidassa työoikeu-
den ja syrjimättömyyden periaatteen kanssa. Saa nähdä, saako hallitus näitä esityksiä edes
läpi, sillä ne ovat niin heikosti perusteltuja. On käsittämätöntä, että maata johtava hallitus
tuo julkisuuteen päätöksiä, joiden laillisuutta, järkevyyttä ja toteutusmahdollisuuksia ei ole
kunnolla selvitetty. Toivottavasti nämä esitykset liitetäänkin peruttujen esitysten pitkään
listaan.

Mutta, arvoisa puhemies, jos todella halutaan parantaa nuorten työmarkkina-asemaa ja
työllisyystilannetta, tulisi parantaa koulutusta. Erityisesti nuorilla miehillä koulutuksen
puute on työllistymisen este. Nykyisillä nuorilla miehillä on matalampi koulutusaste kuin
heitä vanhemmilla ikäryhmillä. Nuorten koulutustasoa voisi parantaa satsaamalla koulu-
tukseen ja jatkamalla oppivelvollisuusikää, jolloin varmistetaan, että kaikilla nuorilla olisi
edes se toisen asteen koulutus.

17.29 Li Andersson vas: Arvoisa puhemies! Epävarmuus — siihen yhteen sanaan moni
oman ikäpolveni jäsenistä kiteyttää oman sukupolvikokemuksensa. Erilaiset määräaikai-
suudet ja sijaisuudet, osa-aikatyö, nollatuntisopimuksella työskentely, palkattomat ja ma-
talasti palkatut harjoittelut sekä itsensä työllistäminen ja kevytyrittäjyys ovat jo tällä het-
kellä arkipäivää ja työelämää tässä maassa. Vaikka moni arvostaa vaihtelevuutta ja töiden
projektiluontoisuutta eikä haluakaan jäädä pitkäksi aikaa samaan tehtävään, on epävar-
muus myös keskeinen syy siihen, että oman tulevaisuuden suunnittelu on hankalaa. Kuka
tekee päätöksen hankkia lapsia ilman varmuutta oman toimeentulonsa jatkuvuudesta?
Kuka hankkii oman asunnon ilman vakituista työsopimusta? Sirpaloitunut työ johtaa sir-
paleisiin tulevaisuudensuunnitelmiin.

Ne edustajat, jotka tämän keskustelun aikana ovat viitanneet esimerkiksi tilanteisiin,
joissa nuoret saavat ensimmäisen työpaikkansa, eivät minun näkemykseni mukaan ole
lainkaan ymmärtäneet, mistä tässä koko keskustelussa on kyse. On aivan eri asia se, kun
nuori pääsee ensimmäistä kertaa kesäksi töihin, verrattuna tilanteisiin, joissa nuoret aikui-
set joutuvat työskentelemään vuosi toisensa jälkeen aikuisiällä projektiluontoisissa ja mää-
räaikaisissa työsopimuksissa. Nimenomaan sitä on hallitus nyt helpottamassa näillä suun-
nitelmilla.

Epävarmuus ei kuitenkaan ole vain nuorten aikuisten sukupolvikokemus. Yhteiskunnan
yhä nopeampien muutosten ja murrosten edessä moni muukin kokee epävarmuutta oman
työpaikkansa ja tulevaisuutensa puolesta. Automatisaatio ja digitalisaatio yhdistettynä tuo-
tannon globalisoitumiseen ja työn yhä nopeampaan siirtymiseen rajojen yli ovat jo johta-
neet teollisten työpaikkojen määrän vähentymiseen Suomessa. Arvio teknologisen kehi-
tyksen ja tekoälyn aiheuttamasta murroksesta työn sisältöön ja sen määrään niin teollisuu-
dessa kuin palvelualoilla ja tietotyötä edellyttävissä tehtävissä vaihtelee, mutta monissa en-
nusteissa arvioidaan, että merkittävä määrä nykyisen kaltaisesta työstä tulee vähenemään.

Työn murros on siis yksi suurimmista poliittisista kysymyksistä tällä hetkellä ja koko
suomalaisen yhteiskunnan tulevaisuuden kannalta olennainen kehityskulku. Suomen me-
nestyksen kannalta on keskeistä, että päättäjät pyrkivät ennakoimaan murroksen muka-
52



Pöytäkirjan asiakohta PTK 47/2018 vp
naan tuomia muutoksia ja tekemään päätöksiä, jotka mahdollistavat niin ihmisten kuin
koko yhteiskunnan osaamisen ja potentiaalin hyödyntämisen myös jatkossa.

Ensimmäisen johtopäätöksen pitäisi olla selvä. Epävarmuuden lisääntyessä ja muuttues-
sa pysyväksi asiantilaksi on yhteiskunnan tehtävä ja vastuu tarjota ihmisille palveluita ja
tukea, jotka luovat turvaa muutoksen keskellä, eivät enemmän epävarmuutta tähän mur-
roksen aikaan. Sosiaaliturvan kehittäminen perustulon suuntaan, koulutusjärjestelmän
joustavoittaminen elinikäisen oppimisen mahdollistamiseksi, universaalien palveluiden,
kuten varhaiskasvatuksen ja sosiaali- ja terveydenhuollon, vahvistaminen sekä yritystoi-
minnan helpottaminen byrokratiaa karsimalla ovat kaikki esimerkkejä uudistuksista, joilla
yhteiskunta voi luoda nykypäivään ja tulevaisuuteen paremmin sopivia turvaverkkoja.

Hallituksen suunnitelmat mahdollistaa määräaikaisten työsopimusten solmimista alle
30-vuotiaiden kanssa vain kolmen kuukauden työttömyyspätkän jälkeen sekä irtisanomi-
sen helpottaminen alle 20 hengen yrityksissä edustavat päinvastaista asennoitumista. Mo-
lemmat linjaukset lisäisivät toteutuessaan epävarmuutta työmarkkinoilla ja silppuaisivat jo
valmiiksi silputettua työtä lisää. Irtisanomissuojan heikentäminen koskisi satojatuhansia
suomalaisia työntekijöitä. Usein törmää väitteisiin, joiden mukaan Suomessa olisi kansain-
välisesti verrattuna vahva irtisanomissuoja, mutta tämä ei tutkimusten valossa pidä paik-
kaansa. OECD:n mukaan nimenomaan yksilöperusteinen irtisanomissuoja on Suomessa
kansainvälistä keskitasoa ja ehkä hieman yllättäen heikompi kuin esimerkiksi Ruotsissa,
Saksassa ja jopa Tanskassa. Tältä osin edustaja Elo oli siis väärässä omassa puheenvuoros-
saan, jossa epäili tämän tutkimuksen koskevan kollektiivista irtisanomista.

Nuoret naiset työskentelevät jo tällä hetkellä eniten määräaikaisissa työsuhteissa. Yh-
den syyn on arvioitu olevan se, että työnantajat eivät halua palkata perheenperustamisiässä
olevia naisia vakituisiin työsuhteisiin, syynä pelko vanhempainvapaiden kustannuksista.
Tämä on yksi keskeinen syy siihen, että hoitovastuiden tasa-arvoista jakoa mahdollistava
perhevapaauudistus parantaisi nuorten naisten työmarkkina-asemaa.

Lopuksi, arvoisa puhemies: Sipilän ja Orpon suunnitelma mahdollistaa määräaikaisuus
ilman syytä vain kolme kuukautta työttömänä olleille nuorille on niin sukupolvi- kuin su-
kupuolisokeaa politiikkaa. Tällä toimenpiteellä he heikentävät juuri saman ihmisryhmän
asemaa, josta muuten kertovat olevansa huolissaan syntyvyyden laskun takia.

17.35 Hannu Hoskonen kesk: Arvoisa rouva puhemies! Käsittelyssä oleva välikysymys
hallituksen tekemästä ehdotuksesta nuorten työllistämisehtojen pieneksi helpottamiseksi
on herättänyt kyllä keskustelua, jota joskus olen tuosta paikaltani hieman ihmetellyt.

Ensinnäkin, nythän ei olla luomassa mitään villiä länttä työmarkkinoille, vaan kyseessä
on aivan se perusasia siitä, että tämän päivän tilastojen mukaan työpaikkoja on syntynyt eri
puolille Suomea kaikkiin ikäryhmiin, paitsi se huonoin tilanne on alle kolmekymppisillä
henkilöillä: heillä työllistymiskehitys ei ole ollut niin positiivista kuin muissa ikäryhmissä
on. Elikkä kysymyksessä tällä kertaa on ihan selkeästi täsmätoimi, jolla pyritään aktivoi-
maan ja saamaan työnantajat ja työntekijät yhteen niin, että luodaan ihmisille työmahdol-
lisuuksia ja että saadaan se ensimmäinenkin työsuhde syntymään. Nuorten kannaltahan se
on äärimmäisen tärkeää, koska se ensimmäinen työpaikka avaa työmarkkinat nuorelle ja
antaa mahdollisuuden näyttää kyvyt työmarkkinoilla, että pärjääkö hän siinä tehtävässä,
minkä hän on vastaanottanut.
53



Pöytäkirjan asiakohta PTK 47/2018 vp
Tämän päivän työmarkkinoilla on aivan varmaa, että yhdellekään työnantajalle ei ole
minkäännäköistä järkeä siinä, että hän ei ottaisi työntekijää vakavin tuumin töihin. Meillä
tällä hetkellä monella alalla Suomessa, eri puolilla Suomea, ihan työvoimahallinnon tilas-
tojen mukaan vallitsee erittäin vakava työvoimapula. Jos joku työnantaja saa hyvän työn-
tekijän töihin, vaikka lyhyelle koeajalle, hän varmasti pitää siitä työntekijästä kiinni ja te-
kee pitkäaikaisen työsopimuksen.

Ja muistakaa, hyvät edustajakollegat, myös ensimmäinen työtodistus, jolla nuori pystyy
näyttämään toteen, että on ollut töissä ja saanut palkkaa siitä ja saanut hyvän työtodistuk-
sen. Tai sitten työsuhde jatkuu. Pitää muistaa, että nykyisen työlainsäädännön ja korkeim-
man oikeuden ja erilaisten oikeuspäätöksien mukaanhan pätkätöiden ketjuttaminen ei ole
mahdollista. Se on kielletty tietyn ajan jälkeen. Niistä on niin monta ennakkopäätöstä — en
nyt jaksa muistaa, kuinka paljon niitä on, mutta tiedän, että niitä on paljon. Töiden ketjut-
taminen pätkätöissä ei ole enää mahdollista. Silloin pitää tehdä työnantajan ratkaisuja, mitä
tehdään. Tämäkin on syytä muistaa. Elikkä minkäänlaista villiä länttä ei olla tässä luomas-
sa.

Sekin on syytä muistaa, että tällä hetkellä Suomi edelleen velkaantuu ja tätä velkaa me
otamme nuorten maksettavaksi. Vanhemmat sukupolvet eivät näitä velkoja kerkeä enää
tässä ajassa maksaa, vaan kaikki ne velat, mitkä tänäkin päivänä otetaan, otetaan meidän
lastemme piikkiin. Elikkä tämä velaksi eläminen kyllä pitää pystyä lopettamaan, ja ennen
kaikkea työllisyysastetta on saatava nostettua ylemmäksi.

Hallituksen tavoite päästä 72 prosentin työllisyysasteeseen toteutuu tällä vaalikaudella
erittäin todennäköisesti, ja seuraavan hallituksen — kuka siinä sitten istuukin — on ihan
varmasti tehtävä hallitusohjelmassaan selkeät päätökset ja linjaukset, että työllisyysaste
nostetaan 75 prosenttiin. Se on minimitavoite, mihin on päästävä. Sen jälkeen voimme olla
tilanteessa, että me alamme pikkuhiljaa niitä velkojamme takaisin maksaa.

Meillä on Suomessa 270 000 alle 20 henkilöä työllistävää yritystä, ja tämä on se valtava
potentiaali, josta on nyt kysymys tässä hallituksen kehysriihessään tekemässä esityksessä:
Helpotetaan työhönottoa pienten yritysten osalta, joille rekrytointi, sen yhden lisätyönteki-
jän ottaminen yritykseen, voi olla pahimmillaan todella kamala riski. Siitähän tässä on ky-
symys, että annetaan näille pienille yrityksille mahdollisuus saada työvoimaa niin, että ne
pääsevät omaa bisnestään kehittämään.

Ja se on syytä muistaa myös kaikkien kansanedustajien, että yksikään suomalainen yri-
tys ei varmasti palkkaa työvoimaa, ellei se yritys ole kannattava. Tappiolliset yritykset lo-
mauttavat, pahimmillaan lopettavat koko toiminnan tai menevät konkurssiin. Että älkää,
hyvät ihmiset, kuvitelko, että joku työnantaja olisi katalamielinen taikka yrittäisi tehdä
työntekijöilleen vahinkoa. Sellaista tässä maassa ei ole. Varmasti jokainen työntekijä on
työnantajalleen kullanarvoinen, ja tämän takia, kun tätä uutta lakia, uutta systeemiä nyt täs-
sä ollaan maahan kehittämässä, toivoisin hieman avarakatseisempaa näkökulmaa tähän
asiaan.

Lopuksi, arvoisa rouva puhemies, kun puhutaan kilpailukyvystä: Suomi on viennistä
riippuva maa. Joka ainut euro, mikä tähän maahan tulee, tulee suurimmalta osin ulkomaan-
kaupan tai sen seurausten ansiosta. Jos meillä ei kilpailukyky ole kunnossa, emme saa hy-
vää työvoimaa, joka tekee yrityksessä laadukasta työtä, josta syntyy laadukkaita tuotteita,
jotka käyvät maailmalla kaupaksi. Sillä tavoin työllisyys kehittyy. Älkää vain, hyvät ihmi-
set, kuvitelko sitä, että olisi olemassa joku muu maailma, jota voitaisiin jatkaa vaikka työl-
lisyystukitoimin loputtomiin. Sellaista maailmaa ei enää ole.
54



Pöytäkirjan asiakohta PTK 47/2018 vp
17.40 Lauri Ihalainen sd: Arvoisa puhemies! Kiitoksia mahdollisuudesta puhua lähes
neljän tunnin odottamisen jälkeen, mutta aihe on todella tärkeä.

Välikysymys nuorten työehdoista on perusteltu kannanotto sen johdosta, että ikä tai yri-
tyskoko ei voi olla kestävä, yhdenvertaisuusvaatimukset täyttävä peruste säätää lailla hei-
kompia työsuhteen perusehtoja. Ministeri Lindströmhän on niin ikään jo pohdiskellut, että
tämä on vähän hankala asia perustuslain kannalta, ja niin on. Kun hallituksen esitystä ei ole
vielä annettu ja pohdinta on kesken, on hyvä vedota siihen, että näitä esityksiä ei tuotaisi-
kaan tänne eduskunnan käsittelyyn. Erityisesti nuoret tarvitsevat tukea eivätkä turvatto-
muutta lisääviä työsuhdeheikennyksiä eli siis negatiivisia erityiskohteluita. Mutta pk-yri-
tysten työllistämismahdollisuuksia kyllä pitää tukea. Tarvitaan vaikuttavampia, inhimilli-
siä keinoja, ja tähän liittyen haluan nyt esittää vaihtoehtoisia keinoja, kymppilistan, mitä
olisi voitu toisin tehdä niin, että sekä yrittäjät että nuoret voittavat.

1) Madalletaan työllistämisen kynnystä. Otetaan käyttöön työmarkkinatuen suuruinen
työllistämisseteli, niin sanottu Rinteen malli, jonka saa yritys kolmen kuukauden työttö-
myyden jälkeen kuuden kuukauden ajaksi. Kehitetään, ei pureta, viime hallituskaudella ra-
kennettua tuloksellista nuorisotakuuta.

2) Nostetaan arvonlisäveron alaraja nykyisestä 10 000 eurosta tukemaan pk-yritysten
työllistämistä.

3) Palkitaan 20 000 euron veroporkkanalla ensimmäisen työntekijän palkkaamista seu-
raavan vuoden verotuksessa.

4) Parannetaan pk-yritysten neuvontaa, työlakien ja sopimusten tuntemusta lisääviä pal-
veluja.

5) Nostetaan yritysten muuntokoulutuksen ja yritysten yhteishankintakoulutuksen ra-
hoitusta. Ne ovat tehokkaita toimia työllistämiseksi.

6) Irtisanomisperusteiden heikentämisen sijasta kehitetään eurooppalaisittainkin kat-
soen joustavia työssä käymisen ja irtisanomisen väliin sijoittuvia lomautusjärjestelmiäm-
me, ja pidempikestoista lomautusaikaa voitaisiin käyttää myös koulutukseen. Mieluum-
min lomautetaan kuin irtisanotaan.

7) Kehitetään oppisopimuskoulutusta tukemaan pk-yritysten koulutustarpeita muun
muassa siten, että sama oppisopimusoppilas voisi tehdä useamman pk-yrityksen kanssa
oppisopimussuhteen ja näin jaettaisiin pienten yritysten järjestämisvastuita laajemmalle.

8) Käynnistetään kattava aikuiskoulutusreformi. Sen työn osana selvitetään henkilökoh-
taisen koulutustilin tai osaamis- ja työllistämissetelin käyttöönottomahdollisuuksia.

9) Koulutusrahastoa voidaan kehittää omaehtoisen koulutuksen tuen lisäksi tukemaan
myös ammatillista koulutusta. Nimikekin voisi olla koulutus- ja työllistämisrahasto. Me
tarvitsemme lisätoimia sen tukemiseen työpaikkaa etsivän ihmisen ja työtä tarjoavan työn-
antajan kohtaannon parantamiseksi. Tavoitteena olisi laatia eri politiikkalohkoja yhdistävä
toimenpideohjelma. Toteutetaan joka maakunnassa laajapohjaisen yhteistyön voimin po-
sitiivisen rakennemuutoksen ohjelma, kuten Lounais-Suomessa on nyt tehty.

10) Toimialakohtaisten työmarkkinaosapuolien tulisi, kuten Teollisuusliitto ja Teknolo-
giateollisuus ovat tehneetkin, lisätä paikallista yhteistyötä yritysten kasvun, tuottavuuden,
työllisyyden, työhyvinvoinnin parantamiseksi. Olisi jopa suotavaa, että työehtosopimuk-
sissa osapuolet katsoisivat toimia, joilla voitaisiin helpottaa nuorten ihmisten työllistämis-
tä.

Lopuksi haluan vain sanoa sen, että kun työikäisen väestön suhteellinen osuus laskee
ikärakenteesta johtuen siten, että eläkkeelle siirtyy enemmän ihmisiä kuin nuoria tulee työ-
55



Pöytäkirjan asiakohta PTK 47/2018 vp
markkinoille, osaavasta työvoimasta siis tullaan kilpailemaan, on nurinkurista, että kan-
nustetaan yrityksistä pois potkimista, kun kaikki tarmo pitää kehittää siihen, että myös nuo-
ret ovat halukkaita tulemaan työelämään turvallisin mielin ja laadukkaisiin työsuhteisiin.
Nimittäin tulevaisuudessa pärjäävät ne yritykset, jotka investoivat nuorten osaamiseen,
työhyvinvointiin, heidän pärjäämiseensä, ja ne eivät pärjää, jotka laiminlyövät nämä ta-
voitteet. — Kiitoksia.

17.46 Ritva Elomaa ps: Arvoisa puhemies! Työllisyysprosenttia on saatava hilattua ylös,
ja työntekijöiden palkkaamista on helpotettava yritysten näkökulmasta. Alle 30-vuotiai-
den henkilöiden kyykyttäminen ei ole silti järkevä ratkaisu. Hallituksen päätös siitä, että
työnantaja voi tehdä alle 30-vuotiaan kolme kuukautta työttömänä olleen henkilön kanssa
määräaikaisen työsopimuksen ilman erillistä perusteltua syytä, ei ole alle kolmekymppisiä
kohtaan kovinkaan reilu muutos. Olen sitä mieltä, että kaikkia Suomen kansalaisia tulisi
kohdella yhdenvertaisesti, eikä tämä uudistus nyt istu siihen. Ei iän perusteella pidä olla
heikommassa asemassa työmarkkinoilla. Minkäs kukaan sille mahtaa, jos on alle kolme-
kymppinen, ja tämä on sitten se syy määräaikaiselle työsopimukselle.

Monilla nuorilla ihmisillä on usko tulevaisuuteen, mutta se usko on nyt monen kohdalla
myös heikko. Tähän vaikuttaa nopea maailman muutos ja ympärillä tapahtuvat negatiivi-
set asiat. Vauhdikkaasta muutoksesta johtuen tulevaisuuden suunnitteleminen ja ennakoi-
minen on haastavaa, mikä aiheuttaa monille nuorille epävarmuuden tunnetta ja ahdistusta.
Yhteiskunnan tulee vahvistaa ihmisten tulevaisuudenuskoa ja luoda nuorille positiivisia
odotuksia tulevasta. Jo tällä hetkellä ihmisiä pompotellaan määräaikaisilla työsuhteilla, ja
aina, kun on soppari katkolla, saa pelätä jatkon puolesta. Tällaista en halua lisää ja aina-
kaan ilman perusteita.

Vakaalla pohjalla oleva työsuhde on työntekijän ja työnantajan etu. Irtisanomisen hel-
pottaminen alle 20 hengen yrityksissä on selvä heikennys työntekijöiden asemaan. On ym-
märrettävää, että pienissä yrityksissä epäonnistuneen rekrytoinnin seuraukset tuntuvat, ja
tätä riskiä halutaan pienentää madaltamalla irtisanomisen kynnystä. Eikö juuri 6 kuukau-
teen pidennetty koeaika olisi tässä asiassa riittävä toimi?

Muutoksen yhtenä haittavaikutuksena voi kuitenkin olla myös se, että ihmiset hakeutu-
vat töihin mieluummin yli 20 henkeä työllistäviin yrityksiin turvallisemman pestin toivos-
sa. Tämä ei ainakaan helpota pätevien työntekijöiden löytämistä pienissä yrityksissä. Pk-
yrityksethän ovat maininneet yhdeksi keskeiseksi kasvua rajoittavaksi tekijäksi osaavan
työvoiman saatavuuden.

Arvoisa puhemies! Hallituksen toimet eivät lisää ihmisten luottamusta tulevaisuuteen, ja
negatiiviset vaikutukset kohdistuvat vain osaan ihmisistä varsin kyseenalaisinkin perus-
tein. Ikään perustuvaa syrjintää ei saisi olla missään muodossa. Aktiivimallin ja muun hal-
lituksen politiikan seurauksena työttömien jo entuudestaan vaikea asema on mennyt todel-
la haastavaksi.

Nuorisotyöttömyys ja nuorten syrjäytyminen ovat suurimpia uhkia maamme tulevaisuu-
delle niin yleisen hyvinvoinnin kuin talouden näkökulmasta. Syrjäytyminen on tutkitusti
todella kallista valtiolle, ja paras rohto sitä vastaan on koulutus ja työ. Nuorten asemaa työ-
markkinoilla on vahvistettava eikä päinvastoin. Nämä hallituksen nuoriin kohdistamat rai-
paniskut yhdessä koulutusleikkausten kanssa ovat kyllä melkoista myrkkyä hyvinvointiyh-
teiskuntakehitykselle.
56



Pöytäkirjan asiakohta PTK 47/2018 vp
Perussuomalaiset ovat ehdottaneet pienyrittäjien tilanteen parantamiseksi, aivan kuten
edustaja Lehto puheessaan mainitsi, muun muassa työtilimallia — byrokratia on aivan
liian raskasta myös pienyrityksissä — ja alvin alarajan nostamista. Pienet yritykset eivät
ehdi edes päästä alkuun, kun jo ennakkoverot ja moninaiset luvat ja säädökset latistavat
yrittäjän. Ei näin. Tämä ei kannusta yritysten perustamiseen, johon hallitus kuitenkin yrit-
tää kansalaisia kannustaa.

Arvoisa puhemies! Lopuksi vielä: Totta kai me Varsinais-Suomessa olemme todella
iloisia siitä, että työllisyystilanne näyttää siellä todella hyvältä, ja toivomme, että tämä
hyvä signaali ja nämä työpaikat — monet suuret, isot, mahtavat työpaikat — tulevat sitten
myös koko Suomen kattaviksi. Siellä on nuoria autotehtaalla paljon hommissa, ja autoteh-
das itse kouluttaa nopeastikin henkilön, jolla ei välttämättä ole vielä hyvää koulutusta sii-
hen, ja tämä ratkaisu on hyvä.

Mutta haluan vielä yhden asian sanoa: Maatalous ja puutarhanviljely ovat paikkoja, mis-
sä on vaikea saada työntekijöitä kehiin. Ja jos puhutaan ulkolaisista työntekijöistä, niin
siellä on heitä hyvin paljon, ja se johtuu siitä, että sinne ei olla niin mieluusti hakeutumas-
sa, ja tämä on ongelma. — Kiitos.

17.51 Katja Hänninen vas: Arvoisa puhemies! Hyvät edustajakollegat ja muu yleisö!
Hallituksen missiona tuntuu olevan sopimusyhteiskunnan romuttaminen. Tällä vaalikau-
della on jo useaan kertaan heikennetty työntekijöiden asemaa, heidän työehtojaan ja toi-
meentuloaan. Ensi töikseen pääministeri päätti prosessikaavioineen, että työmarkkinajär-
jestöjen on toteutettava kilpailukykyloikka, joka käytännössä loppujen lopuksi tarkoitti si-
tä, että naisvaltaisen julkisen sektorin työntekijöiden lomarahoja leikattiin 30 prosenttia ja
palkatonta työaikaa pidennettiin. Häpeällistä oli hallituksen tapa toimia epäoikeudenmu-
kaisen kikyn läpirunnojana uhkailemalla ja kiristämällä erityisesti työntekijäpuolta 1,5
miljardin lisäleikkauksilla sosiaaliturvaan ja pakkolaeilla, jos kilpailukykysopimusta ei
synny.

Hallitus on jo tehnyt useita työelämää koskevia heikennyksiä. On pidennetty koeaikaa,
löysennetty takaisinottovelvoitetta, leikattu ansiosidonnaista työttömyysturvaa ja niin
edelleen. On pakko kysyä, eikö hallitukselle mikään riitä, kun on kysymys tavallisen työn-
tekijän aseman heikentämisestä. Ei riitä, mikään ei riitä. Ja nyt hallituksen tulilinjalle ovat
joutuneet nuoret alle 30-vuotiaat, jotka ovat olleet vain kolme kuukautta työttömänä. Heil-
le Sipilän hallitus kehtaa tarjota perusteettomia pätkiä, pätkätöitä. Siis hallitus asettaa nuo-
ret iän perusteella eriarvoiseen työmarkkina-asemaan. Tämä on epäoikeudenmukaista ja
mielestäni perustuslain yhdenvertaisuutta koskevan 6 §:n vastainen esitys, kuten on myös
esitys heikentää irtisanomissuojaa alle 20 hengen yrityksissä.

Arvoisa puhemies! Työskentelin aikoinaan nuorena äitinä vuosia määräaikaisissa työ-
suhteissa samassa työpaikassa. Aina löytyi peruste jatkaa määräaikaisuuksia, vaikka todel-
lisuudessa työvoiman tarve oli jatkuva. Tuntui käsittämättömältä, että viimeinen pätkä lai-
tettiin päättymään tismalleen samana päivänä, kun jäin työstä äitiyslomalle, vaikka alun
perin minut oli palkattu vuorotteluvapaan sijaiseksi pidemmäksi aikaa. Olin silloin 23-vuo-
tias ja odotin kolmatta lastani. Raskaussyrjintä oli silloin ja on edelleen vakava ja räikeä su-
kupuolten tasa-arvoa heikentävä ongelma, mutta hallitus sulkee tältäkin epäkohdalta sil-
mänsä ja vaikeuttaa toimillaan erityisesti nuorten naisten työmarkkina-asemaa ja palkka-
tasa-arvoa.
57



Pöytäkirjan asiakohta PTK 47/2018 vp
Sama koskee mielestäni myös pienyrittäjänaisia. Kun heille tulee tilanne, että heidän pi-
täisi jäädä vanhempainvapaalle, niin usein on pantava lappu luukulle, kun ei ole muuten
mahdollisuutta jäädä pitämään niitä ansaittuja vapaita. Sen vuoksi täytyy kysyä, minkä ta-
kia hallitus ei tehnyt perhevapaauudistusta tällä vaalikaudella, kun sillä oli siihen kaikki
mahdollisuudet.

Arvoisa puhemies! Sen sijaan, että hallitus haluaisi parantaa tasa-arvoa, hallitus ajaa pe-
rusteettomia määräaikaisia työsuhteita. Ja tosiasia on, että naiset ovat miehiä useammin
määräaikaisissa työsuhteissa. Määräaikaisen työn tekeminen ei ole läheskään aina oma va-
linta, vaan naiset ovat näissä työsuhteissa miehiä useammin vakituisen työn puutteen ta-
kia. Nämä nuoret aikuiset maksavat laskuja, vuokraa tai asuntolainaa, ja monet elättävät jo
omaa perhettäänkin, aivan niin kuin vanhemmatkin ikäpolvet. Itsellänikin oli 28-vuotiaa-
na viisi lasta.

Nyt olemmekin jo saaneet viestiä siitä, että ministeriössä ollaan melkoisessa pulassa,
koska tätäkään hallituksen esitystä ei ole helppo saada sopimaan yhteen Suomen oman
lainsäädännön tai kansainvälisten sitoumuksiemme kanssa. Ei-toivottu määräaikainen työ-
suhde aiheuttaa toimeentulo-ongelmia ja muita negatiivisesti koko elämän laatuun vaikut-
tavia asioita.

Syrjinnän lisäksi määräaikaisten työsuhteiden kasaantumisella naisille on vaikutuksia
myös naisen euroon. Hallituksen päätös helpottaa määräaikaisten työsuhteiden solmimista
vie siis samapalkkatavoitteen yhä kauemmaksi. Miksi naisen euro ei kiinnosta hallitusta?
Revitäänkö se kuuluisa kilpailukyky naisten palkoista tinkimällä?

17.56 Satu Taavitsainen sd: Arvoisa puhemies! Arvoisat kollegat! Aiotaanko nuorista
tehdä oman itsensä kulkukauppiaita, että he kauppaavat itseään työpaikasta toiseen? Jos
nyt tämä hallituksen syrjivä ehdotus alle 30-vuotiaiden perusteettomien määräaikaisten
töiden lisäämiseksi hyväksytään, niin mitä sitten seuraavaksi? Tuleeko meille Itä-Suo-
meen erilaiset työehdot, kun kerta hallituksen mielestä on korkean työttömyyden nimissä
sallittava perusteettomat pätkätyöt?

Tätä heikennysehdotusta aiemmin hallitus on jo valtiovarainministeri Orpon johdolla
velvoittanut Verohallintoa poistamaan palkka- ja työkorvausohjeestaan lauseen: ”Työsuh-
de syntyy verotuksessa aina tilanteessa, jossa myös työoikeudellisen työsuhteen tunnus-
merkit täyttyvät.” Tämä lause on velvoitettu poistamaan, ja verottajan uusi linja on, että
yhä useammin yritykset voivat palkata työntekijöitä freelancereina toimeksiantosuhteisiin
eli yritys ei maksa työntekijästä sosiaaliturva- ja eläkemaksuja. Kun kyse on työsopimus-
lain soveltamisesta, niin työsuhteen tunnusmerkkien täyttyessä työn teettäjän ja työnteki-
jän välisen sopimuksen tulisi aina olla työsopimus kaikkine siihen työntekijälle kuuluvine
oikeuksineen, mutta tätä Sipilän hallitus on jo löysyttänyt.

On syntynyt yrityksiä, jotka houkuttelevat nuoria kympin tuntipalkalla tekemään Hesa-
rin jakamista, toimistotöitä, siivoustyötä, kaupassa käyntiä, vanhuksille muuttoapua, piha-
töitä, auton pesua ja mattojen pesua, koiran ulkoiluttamista ja lumitöitä. Tällaiset yritykset
kilpailevat epäreilusti sellaisten yritysten kanssa, jotka hoitavat työnantajamaksunsa asial-
lisesti. [Kari Kulmala: Onko 10 euroa huono palkka?] Näinkö Sipilän hallitus edistää tiet-
tyjen yritysten ja samalla heikentää toisten yritysten kilpailukykyä? Tämä Sipilän porvari-
hallituksen nuorten sukupolvien työehtojen heikentämisen linja johtaa siihen, että sosiaa-
liturvamaksuja ei kerry valtiolle ja ihmiselle ei kerry eläkettä ja näin ollen nykyiset nuoret
ovat eläkkeellä köyhiä takuueläkkeen varassa eläviä.
58



Pöytäkirjan asiakohta PTK 47/2018 vp
Valitettavasti tällä tavalla ja koulutuksesta leikkaamalla suomalainen oikeisto rakentaa
nuorten tulevaisuutta. Meille sosiaalidemokraateille ja muulle oppositiolle tämä ei käy, ja
tulemme kyllä tekemään kaikkemme, että hallituksen suunnitelmat alle 30-vuotiaitten
nuorten työehtojen heikentämiseksi eivät toteudu. Tämä on syvä periaatekysymys. Ketään
työntekijää tai ihmistä ei saa syrjiä ominaisuuden perusteella. Nuoret työntekijät ovat ai-
van yhtä arvokkaita kuin kaikki muutkin.

Arvoisa puhemies! On puhuttu paljon viime aikoina siitä, uskaltavatko nuoret perustaa
perheitä. Moni lykkää perhehaaveita. Toiset joutuvat lykkäämään niin pitkälle, että lopulta
niistä joudutaan jopa luopumaan. Väestöliiton tuoreimman perhebarometrin mukaan työ-
elämän epävarmuus on yksi keskeisimmistä syistä nuorille lykätä perheen perustamista.

Arvoisa puhemies! Hyvät edustajakollegat, miksi nuorten pitäisi tehdä töitä muita hei-
kommilla työehdoilla, miksi? Minkä vuoksi hallitus käy juuri heidän kimppuunsa, joilla
ennestään jo on epävarmuustilanne työmarkkinoilla? Epävarmuus ja pätkätyöt tarkoittavat
monille pätkätoiveita, pätkähaaveita ja sitä kautta pätkäelämää. Tulee muistaa, että nyky-
nuoret ovat Suomen historian ensimmäinen sukupolvi, joka on huonommassa asemassa
kuin heidän omat vanhempansa. [Kari Kulmala: PlayStation-sukupolvi!]

18.01 Katja Taimela sd: Arvoisa herra puhemies! Nyt, kun taloudessa pahin alkaa olla
taas takanapäin ja Euroopan hyvä vire vetää Suomeakin kasvuun, tarvitsemme uskoa tule-
vaisuuteen. Meidän tulee poliittisilla päätöksillä tukea kasvua ja työllisyyttä. Meidän tulee
antaa erityisesti nuorille uskoa vahvaan tulevaisuuteen ja siihen, että he pärjäävät. Meillä
on jopa tutkittua tietoa siitä, että työelämän epävarmuus lykkää perheen perustamista. Jos
mahdollisuudet saada vaikkapa asuntolainaa ovat heikot, koska työelämässä joutuu elä-
mään pätkästä pätkään, ei päätöstä lasten hankkimisesta ole helppo tehdä. Mikään tutki-
mustieto ei kerro meille, että nuorten työehtojen heikentäminen parantaisi työllisyyttä.

Tulen itse seudulta, jolla käytiin todella syvällä, ja meille tämä epävarmuus on kovin tut-
tua. Näköalattomuus ja horjuva usko siihen, mitä huominen tuo tullessaan, synnyttävät
epätoivoa, ja epätoivo myös johtaa epätoivottuihin ilmiöihin useasti. Nyt herääkin kysy-
mys: Miksi hallitus kohdistaa työelämän raippatoimiaan juuri nuoriin? Miksi hallitus ha-
luaa romuttaa nuorten uskon tulevaisuuteen? Miksi luotte epävarmuutta työmarkkinoille?
Miksi haluatte asettaa nuoret työelämässä muita huonompaan asemaan?

Arvoisa herra puhemies! Hallituksen työllisyyspolitiikassa kuvastuu ymmärtämättö-
myys työelämän pelisäännöistä ja todellisuudesta työpaikoilla. Siinä tuntuu olevan ylim-
pänä tavoitteena heikentää työntekijöiden asemaa kaikilla mahdollisilla keinoilla. Monen-
laista on jo nähty tällä kaudella, mutta kyllä tämä kehysriihen sato menee jo todella pitkäl-
le. Siellä lyötiin pöytään kaavailut nuorten työmarkkina-aseman mielivaltaisesta heiken-
nyksestä, siis ikään perustuva kahtiajako: alle 30-vuotiaille eri ehdot kuin yli 30-vuotiaille.
Tuntuu absurdilta, mutta tottahan tämä valitettavasti on.

Hallituksen työllisyyspolitiikan saldo on kovin karu. Siitä puhutaan vain kovin harvoin
tässä salissa. Ensin oli uhkailua pakkolaeilla, lomarahaleikkauksia, kohtuuton ja älytön ak-
tiivimalli, työvoimapoliittisen koulutuksen romahduttaminen ja työvoimapalveluiden aja-
minen markkinoille sekä työttömyysturvan leikkaukset. Listaa voisi jatkaa vielä pidem-
päänkin.

Arvoisa herra puhemies! Mitä miettivät nuoret tänä päivänä? Heitä innostetaan perusta-
maan perhettä ja hankkimaan lapsia. Heitä muistutellaan, että syntyvyys kyntää sotavuo-
59



Pöytäkirjan asiakohta PTK 47/2018 vp
sien tasolla. Ja samaan aikaan lainsäädännöllä luodaan pelkkää epävarmuutta. Ristiriitais-
ta, kohtuutonta ja Suomen tulevaisuuden kannalta vääränlaista politiikkaa.

Näille toimille on myös vaihtoehtoja. Oppositiosta on esitetty monia täsmäkeinoja työl-
listämisen helpottamiseen ja työelämän joustojen kehittämiseen reilulta pohjalta. Olemme
esittäneet niitä pitkin vaalikautta. Ne ovat kuitenkin kaikuneet kuuroille korville. Hallitus
on valinnut oman linjansa, ja pitää muistaa, että tuo linja on täysin poliittinen arvovalinta. 

Tänään salissa kävimme lähes viiteen saakka debattia tästä välikysymyksestä. Itselleni
syntyi tuon debatin aikana useampi kysymys, ja jos olisin saanut sen kuuluisan puheenvuo-
ron, se olisi kuulunut seuraavasti: Kun on taantuma, niin se on hallitukselle peruste heiken-
tää työntekijän asemaa. Kun talous kasvaa, niin se on hallitukselle peruste heikentää työn-
tekijöiden asemaa. Koska on työntekijöiden vuoro? Tuntuu, että hallitus ei tiedä, että työl-
lisyystilanne parantuu solmimalla uusia työsopimuksia ja heikkenee työsopimuksia irtisa-
nomalla. Tuntuu myös siltä, että hallitus ei tiedä, että paras ja halvin sosiaaliturva perheille
on työsuhdeturva.

Arvoisa puhemies! Tarvitsemme suomalaiseen työelämään lisää luottamusta ja vakaut-
ta, lisää apua työllistymiseen, lisää rohkeutta ja tukea työllistämiseen. Sipilän hallitus kul-
kee ideologisen taustansa vuoksi täysin toiseen suuntaan.

18.07 Jani Mäkelä ps: Arvoisa puhemies! Keskustelu on jatkunut pitkään, ja paljon hy-
viä puheenvuoroja on käytetty tässä kohtaa. Tuon esille muutamia sellaisia näkökohtia,
mistä ei ehkä nyt niin paljon tässä vaiheessa vielä ole keskusteltu.

Ensimmäisenä totean sen, että tässä asiassa, mitä välikysymys koskee, ei puhuta mikro-
yrityksistä. Täällä on aiemmin esitetty perustelu, että tässä helpotetaan mikroyritysten
työllistämistä, mutta eihän 20 hengen yritys ole mikään mikroyritys. Eli jos haluttaisiin
auttaa yhden hengen yrityksiä palkkaamaan se toinen työntekijä, niin siihen voitaisiin kek-
siä ihan toisenlaiset, tehokkaammatkin, keinot kuin nämä tässä.

Ensimmäisenä tuon esille näistä keskusteluun nousseista asioista hallituksen ajatuksen
siitä, että he voisivat tehdä alle 30-vuotiaiden määräaikaiset työsopimukset perusteetto-
miksi eli — tällä omalla orwellilaisella uuskielellään — kohdella positiivisella erityiskoh-
telulla näitä nuoria, siis huonontaa heidän työmarkkina-asemaansa. No, kyllähän tosiasia
on se, että määräaikaisten työsopimusten perusteiden ehtoja kylläkin kierretään. Merkittä-
vä keino niitten ehtojen kiertämiseen on vuokratyö. Sillähän voidaan teettää käytännössä
perusteettomia määräaikaisuuksia, kun vuokrataan työntekijöitä, ja sitä tapahtuu hyvin laa-
jalti. Toinen asia, mihin itse olen omalla työurallani törmännyt — silloin, kun vielä työelä-
mässä olin — on se, että määräaikainen työsopimus solmitaan yhteisestä sopimuksesta:
työntekijän eteen kiikutetaan sellainen paperi, jossa lukee, että määräaikainen työsopimus,
perusteena yhteinen sopimus. No, onhan siinä tietysti työntekijällä sellainen vaihtoehto,
että yhteistä sopimusta ei synny, ja silloin ei myöskään tarvitse todennäköisesti tehdä töitä,
minkä seurauksena ei tarvitse saada palkkaa. Eli eihän tämä tietenkään mikään aito neu-
vottelutilanne ole, vaikka siinä muodollisesti kenties onkin tällainen yhteinen sopimus. Eli
periaatteessa tämä hallituksen esitys ei kenties tätä todellisuutta nyt niin suuresti muuttaisi,
mutta on se kuitenkin periaatteellisesti ikävä asia, että se kierto nyt laillistettaisiin, että oli-
sikin aivan laillista tehdä niitä perusteettomia määräaikaisia sopimuksia tällaisen nuoren
henkilön kanssa. Ensimmäinen tunne, joka tästä itselleni tuli, oli se, että lähtee niin sano-
tusti tuhkatkin pesästä, kun tällaisia esityksiä tehdään. Siinä suorastaan alkoi savu nouse-
maan korvista, kun tämän kuulin.
60



Pöytäkirjan asiakohta PTK 47/2018 vp
Täällä on käytetty sellaistakin perustelua, että nuoret haluaisivat tehdä määräaikaisia
työsuhteita. No, en usko, että kovin montaa sellaista työnantajaa löytyy, joka kieltäytyy sii-
tä, kun nuori tulee sanomaan, että hei, minä haluan määräaikaisen työsopimuksen, niin että
aivan väkisin työnnetään se toistaiseksi voimassa oleva sopimus nenän eteen ja pakotetaan
allekirjoittamaan. Tällaiseen en usko. Kyllä se määräaikaisen solmiminen vapaaehtoisesti
varmaankin aina onnistuu.

Toinen asia on tämä henkilökohtainen irtisanominen ja sen väitetty vaikeus. Monesti
täällä salissakin on nyt tänään sanottu, että Suomessa ei pystyisi irtisanomaan työntekijää
henkilökohtaisella irtisanomisperusteella, että se olisi liian vaikeaa. Nyt kuitenkin ainakin
itseltäni puuttuu sellainen näyttö oikeustapauksista, joissa näin olisi käytännössä käynyt,
että yritys olisi irtisanonut jonkun henkilön henkilökohtaisella irtisanomisperusteella, do-
kumentoinut tämän henkilön pätemättömyyden kyseiseen tehtävään, kenties antanut varoi-
tukset ennen kuin tämä irtisanominen on toimeenpantu ja sen jälkeen tämä kyseinen yritys
olisi aidosti ja oikeasti oikeudessa hävinnyt tämän tapauksen ja olisi todettu, että irtisano-
minen olisi laiton. Tällaisesta näyttöä ei ainakaan minun eteeni ole tähän mennessä juuri-
kaan tuotu, että henkilökohtainen irtisanominen Suomessa ei onnistuisi. Usein esitetään
väite, ettei onnistu, mutta haluaisin mielelläni myöskin nähdä todisteet, että oikeuden tul-
kinta tällä hetkellä on tällainen. Me kaikki varmaan olemme yhtä mieltä siitä, että ei yrit-
täjällä pitäisi olla velvollisuutta pitää töissä henkilöä, joka ei ole tehtäväänsä pätevä, mutta
onko tämä todellisuudessa ongelma, sitä en tiedä. Nyt tämä koeaika on pidennetty kuuteen
kuukauteen, eli henkilö voi olla lähestulkoon 1 000 tuntia töissä, ja nyt sitten jotkut vielä
esittävät sellaisen väitteen, että tässä ajassa ei selviäisi, osaako tämä henkilö työnsä. Tämä
on mielestäni jotenkin käsittämätöntä. Kyllä siinä 1 000 tunnissa täytyy selvitä, onko jos-
tain henkilöstä työnsä tekemään.

Arvoisa puhemies! Mielestäni kuitenkin avainkysymys tässä on se, miksi nämä kaikki
hallituksen keinot työttömiä nuoria ynnä muita kohtaan ovat yhtä ja samaa keppiä, miksei
sitä porkkanaa voitaisi jossain kohtaa käyttää. Miksi nuorten niskaan tässä kaadetaan tosi-
asiallisesti syy siitä, että ongelmamme on se, että koulutusjärjestelmämme ei tuota osaajia,
joille oltaisiin valmiita maksamaan palkkaa suoraan koulunpenkiltä? Miksi nuoria rangais-
taan siitä, että meidän koulutusjärjestelmämme ei ole kunnossa? Tämä on vakava asia. Elä-
kelupaus voidaan toteuttaa vain, jos nuoret pääsevät aivan oikeisiin töihin, tekemään kun-
nollisen työuran. Ei nuorista ole muuten maksamaan niitä eläkkeitä, myöskään tällä hetkel-
lä työssä oleville ja kohta eläkkeelle siirtyville.

18.12 Laura Huhtasaari ps: Arvoisa puhemies! Onpas mukava tulla tänne puhumaan
loistavan puheenvuoron jälkeen. Kiitos, edustaja Mäkelä!

Täällä tänään on sekä oppositiosta että hallituksesta vaadittu tarveharkinnan poistamis-
ta. Perussuomalaisille on tärkeää, että työehtosopimuksen yleissitovuus säilytetään nykyi-
sellään, ulkomaisen työvoiman saatavuusharkinnasta ei luovuta ja nykyistä ulkomaisen
työvoiman saatavuusharkinnan säännöstöä täsmennetään siten, että työluvan myöntämi-
sen edellytyksenä on kyseisen alan yleissitovan työehtosopimuksen noudattaminen.

EU- ja Eta-alueen kansalaiset voivat jo nyt työskennellä vapaasti Suomessa, ja tämä on
siinä mielessä haasteellista, että esimerkiksi, kun vertaan nyt Suomea Sveitsiin, Sveitsissä
ensin palkataan sveitsiläinen ja sitten vasta sen jälkeen palkataan ulkomaalainen, mikäli
sveitsiläistä ei ole tarjolla, ja meillä Helsingissä rakennusmiehiä on paljon työttömänä ja
61



Pöytäkirjan asiakohta PTK 47/2018 vp
virolaisia rakennusmiehiä paljon töissä ja heille maksetaan pienempää palkkaa, koska sii-
hen kokonaispalkkaukseen lasketaan lapsilisät ynnä muut.

Tällä hetkellä niin sanotut huippuosaajat, asiantuntijat ja monet muutkin ammattiryh-
mät on jo vapautettu saatavuusharkinnasta, tulivatpa he mistä päin maailmaa tahansa. Eli
nykykäytäntökin on jo liian salliva ja tuottaa Suomeen halpatyövoimaa, jolla korvataan
suomalaiset työntekijät. Monet asiantuntijat, kuten esimerkiksi aasialaiset halpakoodarit,
eivät saa palkkaa, jolla tulisi toimeen, vaan ovat osittain riippuvaisia sosiaalisista tulonsiir-
roista, ja monissa etnisissä ravintoloissa teetetään käytännössä palkatonta orjatyötä.

Ulkomaisen työvoiman tarveharkinnan poistaminen loisi Suomeen kahdet työmarkki-
nat ja kurjistaisi nuorison tulevaisuudennäkymät. Ruotsihan on jo palauttamassa saata-
vuusharkintaa, ja toivon, että me emme tässäkään asiassa noudattaisi ensin Ruotsin epäon-
nistuneita asioita vaan olisimme fiksumpia. Fiksut oppivat muilta. Meidän tulee pitää tästä
saatavuusharkinnasta kiinni.

Mitä tulee sitten yhdenvertaisuuteen, on hienoa, että hallitus on huolissaan nuorten työt-
tömyysasteesta. Se on 24,1 prosenttia, mikä on 0,2 prosenttiyksikköä korkeampi kuin vuot-
ta aiemmin. Tämä on vakava asia. Yhdenvertaisuus lain edessä tarkoittaa sitä, että iän, al-
kuperän tai sukupuolen perusteella ei saa syrjiä. Meillä on Suomessa maahanmuuttajaryh-
miä, joiden työttömyysaste on vielä nuorisotyöttömyyttäkin huomattavasti korkeampi. Jos
tämä ikäsyrjintä on vain positiivista syrjintää, niin olisiko sekin sitten vain positiivista syr-
jintää, jos käyttäisimme tätä samaa keppilinjaa joihinkin maahanmuuttajaryhmiin?

Perussuomalaiset haluavat, että yritykset voivat palkata työntekijöitä, yritykset ovat kil-
pailukykyisiä ja meidän vienti vetää. Perussuomalaiset ovat tarjonneet esimerkiksi työtili-
mallia, millä yksinyrittäjä vapautuisi työllistävästä byrokratiasta. Olemme myös esittäneet
alvin alarajan nostamista, ja me haluamme panostaa oppisopimuskoulutukseen. Esimer-
kiksi olisiko tämän 200 miljoonaa euroa, mikä käytettiin tuulivoimatukiin, voinut laittaa
oppisopimukseen? Kun joku on esimerkiksi käynyt vain yhdeksännen luokan eikä sen jäl-
keen yhtään koulua, niin joku yritys voisi ottaa tämän nuoren hoiviinsa ja kouluttaa tästä it-
selleen työntekijän, mutta tietenkin tämä sitoo yrityksen resursseja. Tämmöisiä täsmätoi-
mia me tarvitsemme emmekä koko ikäluokan kattavia keppitoimia.

Mitä tulee siihen, että olisi vaikea irtisanoa, se on aika lailla puppua. Siis verrattuna mui-
hin verrokkimaihin ei Suomessa ole paljon vaikeampi irtisanoa kuin muuallakaan. Tämä
on hyvä pitää mielessä. Meillähän on maksimissaan 6 kuukauden koeaika, jonka aikana voi
irtisanoa ilman perusteita.

18.17 Eero Suutari kok (vastauspuheenvuoro): Arvoisa puhemies! Jos ei ole vaikea sa-
noa irti, niin voisiko vastata tämmöiseen kysymykseen: Minulla on tässä korkeimman oi-
keuden päätös, jossa yritys sanoi irti vientipäällikön ja joutui korvauksiin. Vientipäällikön
muualla maailmalla olevat ostajat olivat vedonneet siihen yritykseen, että he eivät voi jat-
kaa yhteistyötä yrityksen kanssa, mikäli tämä vientipäällikkö jatkaa työssään. Tämä pää-
tös on ihan tältä keväältä. Korkeimman hallinto-oikeuden päätös, tietysti Suomen lakien
mukaan, oli, että ei ole pystytty osoittamaan sellaista syytä, koska pitää olla erittäin pätevä
syy siihen irtisanomiseen. Tässä tapauksessa tämä yritys siis hävisi tämän päätöksen, kos-
ka tässä ei ollut asiallista ja erittäin painavaa syytä sanoa irti. Sellainenkaan syy, jossa jol-
takin loppuu kokonaan työ, ei ole painava syy. — Vähän vastustaa.
62



Pöytäkirjan asiakohta PTK 47/2018 vp
18.19 Laura Huhtasaari ps (vastauspuheenvuoro): Arvoisa puhemies! Tietenkin näitä
yksittäistapauksia ja kauhutarinoita varmasti löytyy, koska aukotonta systeemiä ei ole ole-
massa. Mutta irtisanominen on mahdollista, kun on esimerkiksi työvelvoitteen laiminlyön-
ti, huolimattomuus, puutteellinen ammattitaito, sopimaton käytös, luvaton poissaolo, luot-
tamuspula, alkoholin käyttö, ja kuten jo tuossa puheessani mainitsin, voidaan käyttää myös
kuuden kuukauden koeaikaa ja sen aikana on mahdollisuus irtisanoa. Ja jos me nyt ver-
taamme näihin verrokkimaihin, niin siellä kyllä työllisyysaste on paljon korkeampi kuin
Suomessa, vaikka siellä ei ole yhtään sen helpompi irtisanoa työntekijöitä.

Ensimmäinen varapuhemies Mauri Pekkarinen:  Ja vielä edustaja Suutarille ja sitten
siirrytään puhujalistaan.

18.20 Eero Suutari kok (vastauspuheenvuoro): Tapaus tietenkin kävi kaikki oikeusas-
teet läpi. Esimerkiksi hovioikeus olisi toiminut toisin, mutta tietysti korkein oikeus teki en-
nakkopäätöksen. Ja tämä päätös tarkoittaa sitä, että kaikki yritykset ovat tämän jälkeen var-
paillaan, ettei heidän kannata mennä oikeuteen, oli syy mikä tahansa, koska tämä on en-
nakkopäätös.

Ensimmäinen varapuhemies Mauri Pekkarinen:  Ja puhujalistaan.

18.20 Tarja Filatov sd: Arvoisa puhemies! Työllisyyden lisääminen on ilman muuta
hyvä tavoite, eikä siinä pidä kaihtaa ikäviäkään keinoja. Nuorten työllisyyden parantami-
nen on erityisen tärkeä tavoite, mutta hallituksen keinot tällä kertaa eivät kyllä vakuuta, siis
ne keinot, joita kehysriihessä linjattiin. Ja silloin, kun valitaan ikäviä keinoja, pitää olla eri-
tyinen varmuus siitä, että nuo keinot tuottavat sitä työllisyyshyötyä, jota haetaan. Ikävä
kyllä, tässä tilanteessa esimerkiksi näiden perusteettomien määräaikaisten työsopimusten
lisääminen ei ole sellainen ikävä keino, jonka voisi osoittaa lisäävän työllisyyttä.

Se, mikä minua huolestuttaa tässä politiikan tekemisen tavassa, on se, että työministeri
sanoi tässä keskustelussa aikaisemmin, että meillä on tahtotila ja sitten asiantuntijat etsivät
keinot — ja oleellista on se, mikä tuo tahtotila on. Jos tuo tahtotila olisi ollut esimerkiksi
nuorten työllisyyden parantaminen tai jos tuo tahtotila olisi ollut rekrytointikynnyksen
alentaminen ja sen jälkeen asiantuntijat olisivat etsineet keinot, niin mielestäni polku olisi
ollut oikea. Mutta kun tuo tahtotila on ollut se, että määräaikaisia työsuhteita voi solmia il-
man perustetta, tai se, että alle 20 henkeä työllistävien yritysten irtisanomiskynnystä pitää
helpottaa silloin, kun kyseessä ovat henkilökohtaiset syyt, niin tullaan vähän kummalli-
seen tilanteeseen: valitaan väline, eikä olla ollenkaan varmoja siitä, vaikuttaako se siihen
tavoitteeseen, jonka sanotaan pyhittävän tuon välineen. Tuntuu siltä, että joskus nämä kei-
not vedetään hatusta ja sitten ruvetaan miettimään, millä niitä perustellaan.

Määräaikaisten työsuhteiden solmimisen helpottamista on kokeiltu työllistämiskeinona
useammassakin maassa, ja taustalla on aina ollut se ajatus, että ikään kuin siitä määräaikai-
sesta työsuhteesta tulisi tällainen alusta, astinlauta, joka veisi sitten vakituisempaan työ-
hön. Mutta tutkimukset, ikävä kyllä, osoittavat, että vaikka nämä uudistukset lisäävät mää-
räaikaisten työsuhteiden määrää ja alussa saattaa jopa näkyä työllisyyspiikkiä, niin niiden
varjopuolena on se, että vakituisten työsuhteiden määrä vähenee ja tuo lisääntyminen ta-
pahtuu vakituisten työsuhteiden kustannuksella, ja se työllisyyshyötykin ajan myötä valuu
pois. Evidenssiä siitä, että nämä hallituksen suunnittelemat uudistukset lisäisivät työpaik-
63



Pöytäkirjan asiakohta PTK 47/2018 vp
koja, hallitus ei, ikävä kyllä, keskustelussa ja debatissa esittänyt, ja salinkin keskustelun
kanssa tämä evidenssi oli enemmän vähän sillä tasolla, että kilautin kaverille ja kysyin,
elikkä joku yritys, joku firma on sanonut, että tällä keinolla voisin työllistää, mutta sitten,
jos katsotaan laajempaa tutkimuspohjaa, tuota evidenssiä löytyy hyvin ohuesti.

Suomessa on jo monenlaisia keinoja solmia joustavia työsuhteita. Määräaikaisia työsuh-
teita saa solmia, jos sille on työstä lähtevät perusteet. Vuokratyötä saa käyttää, eikä sitä ole
säädelty sillä tavalla, että sitä ei joillakin tietyillä sektoreilla voisi käyttää. Nollasopimuk-
sia saa edelleen solmia, saa solmia jopa sen nollan, elikkä hyvin joustavia työmuotoja meil-
lä on käytössä. On hyvin vaikea uskoa, että työllisyys paranee nimenomaan työsuhdetur-
vaa heikentämällä. Se paranee kyllä joustavuutta työmarkkinoilla lisäämällä, mutta työ-
suhdeturvan heikentäminen ilman perusteita ei tähän suuntaan vie.

Hallitus siis valitsi työelämän epävarmuuden kasvattamisen, määräaikaisten työsuhtei-
den lisäämisen alle 30-vuotiaiden kohdalla ja irtisanomisen helpottamisen pienehköissä
yrityksissä. Tavoite on hyvä, halutaan helpottaa pienten yritysten työvoiman palkkaamis-
ta, mutta työkalupakki on valittu väärin. Jos pieni yritys palkkaa uuden työntekijän, niin
siinä on toki aina riskinsä, sitä on turha kiistää. Moni yrittäjä pelkää, että valinta menee pie-
leen, mutta tätä varten on olemassa koeaika, ja se on nykyisin jo kuusi kuukautta. Se antaa
aika pitkän ajan tarkistaa sitä, toimiiko tuo yhteistyö, ja sen tarkoitus on antaa molemmille
osapuolille mahdollisuus harkita, vastaako työsopimus etukäteisodotuksia. Eli kuusi kuu-
kautta voi testata nuorta työntekijää aivan rauhassa, ja jos tuo työsuhde toimii, niin silloin
varmasti se vakituinen työsuhde tulee, mutta jos siinä on epävarmuutta, niin voi irtisanoa
ilman perusteita. Jos ajatellaan, että tämä määräaikaisten työsopimusten solmiminen toisi
jotenkin lisää varmuutta rekrytointiin, niin silloinhan pitäisi solmia nimenomaan pidempiä
määräaikaisia työsopimuksia kuin tuo kuusi kuukautta, jotta ikään kuin tuo testausaika oli-
si pidempi, mutta kun määräaikaisessa työsopimuksessa taas koeaika on lyhempi, niin itse
asiassa ollaan hankalammassa tilanteessa, ja uskonkin, että tuo kuuden kuukauden koeaika
on parempi keino testata työntekijää.

No, jos ajatellaan, että miksi juuri alle 30-vuotiaat, työllisyydestä voi löytyä hiukan pe-
rusteita sille, että tuo kohderyhmä on valittu, mutta jos katsotaan monia indikaattoreita rin-
nan, niin alle 30-vuotiaat nuoret ovat juuri siinä iässä, kun pitäisi perustaa perhettä, ja sil-
loin työsuhteiden varmuus on tärkeä asia, olipa kyse sitten siitä, rohjetaanko tehdä lapsia,
joita halutaan tehdä, tai rohjetaanko ottaa vaikka asuntolainaa tai löydetäänkö ylipäätään
niitä pelisääntöjä, joilla voidaan elää vakaampaa elämää.

Sitten jos mietitään määräaikaisuutta EU-tuomioistuimen käytäntöjen ja ylipäätään EU-
direktiivien näkökulmasta, niin tullaan kyllä aika hetteiselle suolle. Itse asiassa EU:ssa on
ikäsyrjinnän kielto, ja se on hyvin tiukka. Sen takia ei voi verrata siihen, että meillä salli-
taan pitkäaikaistyöttömille määräaikaisten työsuhteiden solmiminen. Siinä kyse on pitkäs-
tä työttömyydestä, joka johtaa tuohon poikkeukseen, mutta hallituksen suunnitelmissa
kyse on iästä, joka johtaisi poikkeukseen. Esimerkiksi Saksa on yrittänyt ikääntyneiden
työntekijöiden kohdalla tehdä tällaista poikkeuslainsäädäntöä, ja siitä tuomioistuimen pää-
tös on ollut tyly: se on sanonut, että tällaista syrjintää ei saa tehdä. Ja jos mietitään vaikka-
pa Euroopan unionin perusoikeuskirjaa, niin 21 § siinä kieltää ikäsyrjinnän, ja siitä seuraa,
että tuo syrjintädirektiivin ikäpoikkeus on hyvin ahtaasti tulkittu ja tuomioistuimen ratkai-
sut ovat olleet tiukkoja. Ja jos ajatellaan perhepoliittisia lähtökohtia, niin niitä ei varmasti
tässä tarvitse luetella, koska luulen, että ne me kaikki ymmärrämme.
64



Pöytäkirjan asiakohta PTK 47/2018 vp
18.27 Päivi Räsänen kd: Arvoisa puhemies! Tässä välikysymyksessä nostetaan esiin hy-
vin tärkeä kysymys nuorten työllisyyteen liittyen, heidän asemansa työmarkkinoilla, ja
täytyy sanoa, että täällä on kyllä käytetty erittäin hyviä ja vakuuttavia puheenvuoroja, esi-
merkiksi edustaja Filatov, joka on todella asiantuntija näissä kysymyksissä.

Kristillisdemokraatit eivät kuitenkaan ole mukana tässä välikysymyksessä ennen kaik-
kea sen vuoksi, että koemme, että tässä vaiheessa ei ole mielekästä vastustaa sellaisia laki-
esityksiä, joita ei ole vielä edes tehty ja joiden yksityiskohtia emme tiedä, ja varsinkaan
näin voimakkaalla keinolla kuin yrityksellä kaataa hallitus.

Nuorten työttömyysongelma on todellakin otettava vakavasti, ja sen vuoksi näen, että on
kyllä pohdittava hyvin ennakkoluulottomiakin ratkaisuja tämän ongelman torjumiseksi.
Nuoren kohdalla muutamankin kuukauden työttömyys ja toimettomuus uhkaavat syrjäyt-
tää pitkäaikaisesti, ja siksi todellakin näitä erilaisia keinoja tulee pohtia.

Toki toivon, että koko tämä keskustelu, jota tänään täällä salissa on käyty, käy myös
evästyskeskusteluna, kun hallitus pohtii, millä tavalla voisi olla näitä tavoitteita edistämäs-
sä, ja ajattelen myös, että sitten tämä perusoikeustarkastelu tulee toki tehdä huolellisesti,
jos päädytään siihen, että tällainen esitys tänne eduskuntaan tuodaan. Hallitusta voi mones-
ta asiasta toki moittia, esimerkiksi koulutusleikkauksista, jotka kohdistuvat nuoriin, mutta
tämän osalta emme ole nyt hallitusta yrittämässä kaataa.

18.29 Joakim Strand r: Värderade talman, arvoisa puhemies! Det finns mycket man
skulle kunna säga om det här ämnet.

Mutta teen tästä aika lyhyen. Elikkä edustaja Blomqvist tuossa aikaisemmin teki seuraa-
van epäluottamuslause-esityksen: ”Eduskunta katsoo, että hallitus ei ole onnistunut uudis-
tamaan työmarkkinoita joustavammiksi. Hallitus on epäonnistunut perhevapaiden uudista-
misessa ja nykyistä laajemman paikallisen sopimisen mahdollistamisessa. Näillä perustein
eduskunta toteaa, että hallitus ei nauti eduskunnan luottamusta.”

Jag understöder, kannatan edustaja Blomqvistin tekemää epäluottamuslause-esitystä.

18.30 Kari Kulmala sin: Arvoisa puhemies! Hallitus esitti viimeisimmässä kehysriihes-
sään keinoja nuorten työllisyyden edistämiseksi, koska nuoret ovat tässä työllisyystilan-
teessa ainoa ryhmä, joiden työllisyys ei ole parantunut merkittävästi. Tästä onkin syytä olla
erityisen huolissaan, ja sille on pakko tehdä jotain. Edellinen hallitus yritti tehdä työllisyy-
delle jotain, ja tulos on kaikkien nähtävissä. Se sai tehtyä 100 000 työtöntä lisää. Samoja
virheitä ei nykyinen hallitus tee. Olemme saaneet työllistettyä lähes saman verran työttö-
miä, vaikka se vähän koskeekin, ja se oppositiota tietenkin harmittaa. Heidän tärkein teh-
tävänsä näkyy olevan hallituksen kaataminen hinnalla millä hyvänsä, ei niinkään työllisyy-
den parantaminen. Ilman korkeaa työllisyyttä emme voi kuitenkaan rahoittaa nykyistä hy-
vinvointiyhteiskuntaamme tilanteessa, jossa väestömme ikääntyy nopeaan tahtiin. Tämän
myöntää kyllä oppositiokin vaikka täällä eduskuntasalissa muuta esittää.

Kun edellinen sukupolvi, meidän vanhempamme, katsoo tätä ja kuuntee tätä keskuste-
lua, mitä täällä on tänään käyty, he ovat varmasti ihmeissään, koska he maksoivat sotakor-
vaukset, kasvattivat lapset ja siitä huolimatta opettivat meidät työtä tekemään. Tärkeintä-
hän olisi saada liikkeelle se ryhmä, joka ei ole kiinnostunut yhteiskunnan rakentamisesta
työtä tekemällä. Minulle opetettiin aikanaan jo kotona, että jos et kotona tee töitä, älä tule
ruokapöytäänkään. Minusta se on varsin hyvä opetus edelleen.
65



Pöytäkirjan asiakohta PTK 47/2018 vp
Tässä keskustelussa on pariin otteeseen tullut esiin väite, että ei ole mitään taloustieteel-
listä näyttöä, että irtisanomissuojan heikentäminen voisi lisätä työllisyyttä. Nyt kun hie-
man tietokoneelta etsii, niin varsin helposti sitä kuitenkin löytää, esimerkiksi Espanjan,
USA:n ja Intian työmarkkinoilta. Kannattaa tutustua hieman näihin tilastoihin, koska ne
antavat selvät merkit, että olemme oikealla tiellä hallituksessa kaikesta huolimatta, vaikka
se oppositioon koskeekin.

18.33 Hannu Hoskonen kesk: Arvoisa herra puhemies! Vielä pari asiaa jäi sanomatta
edellisessä puheenvuorossani.

Ensimmäisenä sanon sen, että kun työllisyystilanne paranee, kuten tällä hetkellä kaikki
sen tiedämme, niin minun mielestäni tätä kehitystä pitää kaikin eduskunnan voimin tukea
ja saada tämä työllisyyden paraneminen ikään kuin rutiiniksi. Niin kuin sanottu, tulevalla
hallituksella, kuka siellä sitten istuukaan vastuuta kantamassa, se 75 prosentin työllisyys-
asteen tavoite on minimi, mihin pitää pyrkiä. Me emme selviä näistä nykyisistä veloista
emmekä pysty katkaisemaan sitä velkakierrettä, ellemme saa työllisyysastetta nostettua
paremmaksi. Se velka, mitä me tänä päivänä otamme maailmanmarkkinoilta Suomen val-
tiolle julkisiin menoihin rahaa, on niitä rahoja, jotka meidän lapset ja lastemme lapset mak-
savat. Ja kun puhutaan keinoista, millä ne velat maksetaan, siihenpä ei ole muuta keinoa
keksitty kuin tehdä töitä ja yrittää pärjätä maailmanmarkkinoilla ja myydä tuotteita niin,
että siitä kertyy tälle kansakunnalle lisäarvoa.

Kun on kuunnellut tätä keskustelua nyt, niin pitää muistaa, että hallituksella on monta
monta muuta keinoa, millä on tämä työllisyyden parantamisen tie aloitettu. On purettu by-
rokratiaa, on purettu yli 300 erilaista normia, millä on nimenomaan helpotettu pienten yri-
tysten toimintaa, niin että ne pystyvät aidosti työllistämään. Totta kai siellä on muitakin
toimia, mutta erityisesti näitä yrityksille tulevia erilaisia turhia byrokratioita on purettu ja
sitä purkamistyötä jatketaan edelleen. Ei ole olemassa vain yhtä tointa, kuten tämä nyt kes-
kustelussa oleva, kehysriihessä tullut esitys nuorten työllistämiseksi helpommin. Tämä on
yksi keino, on monta monta muuta keinoa. Se byrokratian purku oli yksi keino myös.

Sitten on monia muita lainsäädäntöhankkeita viety jo läpi ja viedään edelleen. Meidän
on pakko uudistaa myös työmarkkinoita. Me emme voi pärjätä enää sillä maailmanmenol-
la, mikä joskus 20 vuotta sitten oli nykyaikaa. Me elämme 2020-lukua kohta, ja meillä on
edelleen sellaisia menettelytapoja työmarkkinoilla, että meidän tulee niistä pikkuhiljaa
hankkiutua eroon, joustavoittaa työmarkkinoita ja ennen kaikkea paikallista sopimista li-
sätä työpaikoille. Siellä työpaikoillahan sen työpaikan olosuhteet parhaiten tunnetaan, ja
yritykset tuntevat parhaiten tuotteiden ostajat: jos se tuote ei käy markkinoilla kaupaksi
eikä synny kauppoja, niin ei ole silloin sitä työllistävyyttäkään. Ei ole työpaikkoja sen jäl-
keen yhtään. On syytä muistaa kaikkien tässä salissa olijoiden se, että vain sellaiset yrityk-
set, jotka tuottavat voittoa, pystyvät kehittämään yrityksen omaa bisnestä, tekemään yhä
parempia tuotteita ja maksamaan työntekijöille hyvää palkkaa ja muita sivukuluja ja myös
palkkaamaan niitä uusia työntekijöitä yritykseen työvoimaksi.

Meillä on 270 000 alle 20 hengen yritystä tässä maassa. Jos me pystymme tekemään
niin, että pystyisimme saattamaan sellaiseen tilanteeseen Suomen politiikan, että puolet
näistä yrityksistä palkkaisi lisää työvoimaa, vaikka yhden henkilön kukin yritys, 135 000
yritystä palkkaisi yhden työntekijän esimerkiksi seuraavan kolmen vuoden aikana, niin
koko Suomen työttömyysongelma olisi silloin ratkaistu.
66



Pöytäkirjan asiakohta PTK 47/2018 vp
Tämä nyt käsittelyssä oleva asia on hyvin hyvin pieni hippu niiden toimenpiteiden jou-
kossa, jotka tähtäävät parempaan työllisyyteen. Tämä kannattaa oppositionkin muistaa
koko ajan. Kyllähän voidaan pelotella menneisyyden haamuilla, mitä on tapahtunut joskus
maailmassa, mutta ne eivät tänä päivänä pidä enää paikkaansa. Me olemme täysin kiinni
siinä, miten meidän asiakkaamme maailmanmarkkinoilla meihin suhtautuvat.

18.37 Ilmari Nurminen sd: Arvoisa puhemies! Tämä asia ei ole todellakaan mikään pie-
ni himppu, vaan me olemme äärettömän tärkeiden asioiden äärellä. Mielestäni tämä väli-
kysymys on ollut äärettömän tärkeä, koska me olemme nyt nimenomaan nostaneet esille
hallituksen työllisyyspolitiikkaa. Tämähän ei ole pelkästään kulminoitunut kehysriihipää-
tökseen, vaan tämä on koko vaalikauden ollut sanelupolitiikkaa ja heikennyksiä niin työn-
tekijöitä kohtaan kuin työttömiä kohtaan, mutta ehkä tämä kaikki nyt kulminoitui tähän,
että nyt jopa lähdetään alle 30-vuotiaiden nuorten ja nuorten aikuisten määräaikaisilta työ-
suhteilta hakemaan perusteet ja myös alle 20 työntekijän yrityksiltä, joita on peräti 95 pro-
senttia meidän yrityksistä, henkilöperusteista irtisanomissuojaa löyhennetään. Kyllähän
tämä on perustavanlaatuinen muutos ja kertoo siitä sanelupolitiikasta, jolla hallitus on pe-
rustellut laskukautena, että työllisyyttä saataisiin parannettua, ja sama mantra jatkuu myös
nousukautena. Meidän linjamme on se, että nyt nousukautena pitäisi ennemminkin myös
palkita sitä kautta, että se kasvu kuuluu kaikille, eikä vain heikentää.

Sitten kommentoin muutamia asioita, mitä täällä on esitetty: 
Eräs edustaja tässä äsken, kun haettiin tutkimustietoa, joka tukisi tätä hallituksen poli-

tiikkaa, mitä hyvin vähän on, oli googlettanut Intian työmarkkinoista, ja haluaisin kyllä
nähdä sen tutkimuksen, jonka kautta tätä on lähdetty siellä rakentamaan.

Ylipäätänsä tämän päivän keskusteluissa on korostettu sitä, että nuoret haluavat huo-
nompia työehtoja ja muuta, ja se ei oman kokemukseni perusteella pidä ollenkaan paik-
kaansa. Nuoret ovat hirveän erilaisissa asemissa. Esimerkiksi monet minun ikäiseni, 27-
vuotiaat, ovat jo kouluttautuneet, vaikka korkeakoulututkinnon, ja ovat olleet pitkään työt-
tömänä ja yrittäneet löytää jotain ja haluaisivat asuntolainaa. On hyvin erilaisia elämänti-
lanteita, osa haluaisi perustaa perhettä ja muuta. Nuoret nimenomaan unelmoivat siitä va-
kityöpaikasta, jolle sitä elämää rakentaa, eivätkä halua elämään lisää mitään epävarmuuk-
sia ja määräaikaisuuksia, joita on jo tullut kaiken maailman koulutusleikkauksien ja mui-
den leikkausten kautta.

Joka tapauksessa tämä hallituksen avaus alle 30-vuotiaitten nuorten työsuhdeturvan hei-
kennyksestä on erittäin huono.

18.40 Hannu Hoskonen kesk (vastauspuheenvuoro): Arvoisa herra puhemies! Ihmette-
len suuresti opposition näkökulmaa tähän asiaan, kuten edustaja Nurmisen puheenvuoros-
ta se parhaimmillaan näkyi. Kyllä meidän on pidettävä huoli siitä, että pärjäävät ne yrityk-
set, jotka työllistävät ihmisiä tänäpänä. Kaikki me sen tiedämme tässä salissa aivan var-
masti, että julkisella puolella uusia työpaikkoja kovin vähän syntyy, mieluummin ne vähe-
nevät.

Pitää muistaa, edustaja Nurminen, sekin tosiasia, että tämän maailman huipputrendi täl-
lä hetkellä on se, että tekoäly tekee tuloaan. Esimerkiksi tiedän, että joensuulaisella John
Deeren metsäkonetehtaalla eivät enää miehet hitsaa metsäkoneen runkoja vaan siellä ai-
noastaan robotit hitsaavat ne jo. Enää viimeistelytyöt tekee ihmiskäsi. Tässä maailmassa
olemme hurjaa vauhtia menossa eteenpäin, ja te yritätte palata sinne 30-luvun, 40-luvun
67



Pöytäkirjan asiakohta PTK 47/2018 vp
tunnelmiin. Eivät tämän päivän työpaikat synny enää mahtimääräyksillä, vaan ne syntyvät
sillä, että ne tuotteet, joita suomalaisissa yrityksissä tehdään, menevät maailmalla kaupak-
si. Sillä keinoin syntyy työtä. Ei sitä synny lainsäädäntöpykälillä, [Puhemies koputtaa]
vaan se syntyy aidosta yrittämisestä.

Ensimmäinen varapuhemies Mauri Pekkarinen:  Vielä vastauspuheenvuoro, edustaja
Nurminen.

18.41 Ilmari Nurminen sd (vastauspuheenvuoro): Arvoisa herra puhemies! En ole to-
siaan syntynyt silloin 30- tai 40-luvulla, niin etten osaa ottaa siihen kantaa, [Hannu Hosko-
nen: Ajatukset on siellä!] mutta olen täysin samaa mieltä, että meidän kilpailukykyämme
pitää vahvistaa ja me elämme tässä globaalissa maailmassa, ja siinä tietysti kaikista tär-
keintä olisi koulutukseen ja osaamiseen panostaminen, josta te olette juuri leikanneet. Sii-
nä suhteessa me olemme hyvin samoilla linjoilla.

Mutta en näe, miksi esimerkiksi 28-vuotiaalta nuorelta, joka on määräaikaisena töissä,
määräaikaisen työsuhteen perusteet pitää purkaa, niin että hän ei tiedä, minkä takia hän on
määräaikaisena. Millä tavalla se edistää kilpailukykyä? Minä en ihan ota nyt näistä edus-
tajan argumenteista selvää, mutta meillä on tässä selvästi eri näkemys.

Siitä olemme yhtä mieltä, että koulutukseen pitäisi panostaa, mutta kuitenkaan siihen-
kään ei ole panostettu nyt.

Ensimmäinen varapuhemies Mauri Pekkarinen:  Puhujalistaan.

18.42 Eero Suutari kok: Arvoisa herra puhemies! Mielestäni on erikoista, että oppositio
tekee välikysymystä asioista, joista ei ole vielä edes hallituksen esityksiä olemassa. Väli-
kysymys perustuukin ainoastaan julkiseen keskusteluun eikä niinkään konkreettisiin esi-
tyksiin. Itse mielelläni keskustelisin asioista vasta sitten, kun tiedän tarkalleen, mistä kes-
kustellaan.

Julkinen keskustelu on lähtenyt nuorten työolojen osalta täysin väärille urille. Nuorten,
alle 30-vuotiaiden, työllistymismahdollisuudet puolittuvat, kun he ovat olleet työttömänä
yli kolme kuukautta. Tästä seuraa välittömästi syrjäytymisriski, koska tiedämme, että työt-
tömyyden pitkittyessä syrjäytymisen vaara on suuri. Erityisesti nuorten kohdalla syrjäyty-
misriski on valtava, koska he hakevat ensimmäistä työpaikkaa ja sen saamisen viivästymi-
nen saattaa vaarantaa koko tulevan työuran kehityksen. Tämä näkyy meidän tilastoissa.
Meidän on kaikin keinoin pidettävä nuoret mukana työelämässä. Määräaikaisen sopimisen
mahdollistaminen siinä tilanteessa, kun alle 30-vuotias on ollut kolme kuukautta työttömä-
nä, helpottaa nuoren pitämistä työmarkkinoilla. Määräaikaisen sopimuksen tekoa ei pidä
sallia varauksetta vaan ainoastaan silloin, kun siihen on selvät työmarkkinapoliittiset syyt
ja perusteet. Näinhän meillä on joka paikassa.

Arvoisa puhemies! Aktiivimalli, jota myös on tänä iltana kosketeltu, koskettaa niin nuo-
ria kuin vanhempia työmarkkinatukea saavia henkilöitä. Erityisesti nuorten kohdalla on ää-
rimmäisen tärkeää, että heidät saadaan pysymään aktiivisina työnhaussa ja sitten työllisty-
mään nopeasti. Aktiivimallin asettamat velvoitteet eivät ole mitenkään poikkeuksellisia
verrattuna muihin maihin, esimerkiksi Pohjoismaissa. Muissa Pohjoismaissa ja Saksassa
vastaavat velvoitteet ovat huomattavasti tiukemmat. Tanskassa ansiopäivärahaa saavan on
työskenneltävä 148 tuntia neljän kuukauden aikana, kun työttömyyttä kestää yli kuusi kuu-
68



Pöytäkirjan asiakohta PTK 47/2018 vp
kautta. Nyt tehdyt uudistukset muuttavat järjestelmäämme löyhän maltillisesti pohjoismai-
seen suuntaan.

Arvoisa puhemies! Lopuksi vielä yksilöllisen irtisanomisen kriteereistä. Minulla oli
tuossa kädessäni paperi korkeimman oikeuden ratkaisusta eräästä irtisanomistapauksesta,
jossa työnantaja oli irtisanonut vientipäällikön työsopimuksen yrityksen tärkeimpien jäl-
leenmyyjien ilmoitettua, etteivät he jatka yhteistyötä yrityksen kanssa, jos vientipäällikkö
jatkaa tehtävässään. Korkein oikeus päätti — varmaan lakien mukaan — ettei työnantaja
ollut näyttänyt, ettei irtisanominen olisi ollut vältettävissä sijoittamalla työntekijä muuhun
työhön. Mielestäni on uskomatonta, että meillä on sellainen laki, että yritys ei voi irtisanoa
henkilöä, jos henkilön hoitamat tehtävät loppuvat yrityksessä ja henkilö on korkeassa ase-
massa siinä.

Kehysriihessä on sovittu yksilöllisen irtisanomisen perusteiden helpottamisesta 20 hen-
keä tai sen alle työllistävissä yrityksissä, ja se tähtää vain ja ainoastaan ihmisen työllistä-
miseen. Tällä hetkellä pienet yritykset eivät uskalla palkata työntekijöitä, koska yksilöpe-
rusteinen irtisanominen on lähes mahdotonta. Virherekrytointien sattuessa se tulee pienel-
le yritykselle kalliiksi. Suomessa yksilöllinen irtisanomissuoja on paljon korkeampi kuin
verrokkimaissamme — en puhu tässä taloudellisin ja tuotannollisin perustein tehtävistä
joukkoirtisanomisista. Tällä uudistuksella ainoastaan kohtuullistettaisiin lainsäädäntöä ja
saataisiin lainsäädäntömme lähemmäs muiden Pohjoismaiden vastaavia lainsäädäntöjä.
Riittää, jos laissa asiallisen ja painavan syyn tilalle tulisi esimerkiksi asiallinen ja hyväk-
syttävä syy. Ruotsissa siellä lukee objektiivinen eli hyväksyttävä. Tanskassa ei saa olla syr-
jivää, muuten voi sanoa irti.

Arvoisa puhemies! Hallituksen jo tekemät ja vasta suunniteltavat toimenpiteet uudista-
vat suomalaista työelämää lähemmäs pohjoismaista tasoa. On tärkeää pitää erityisesti nuo-
ret mukana työelämässä ja estää syrjäytymistä.

18.47 Tarja Filatov sd: Arvoisa puhemies! Edustaja Suutari viittasi pohjoismaiseen työ-
voimapolitiikkaan. On helppo olla hänen kanssaan samaa mieltä siitä, että aktiivisuus on
tärkeä asia ja siinä yhteiskunnan pitää olla aktiivinen. Se, mikä aktiivimallin erottaa mui-
den Pohjoismaiden malleista, on se, että siinä työttömälle ei tarjota noita aktiivitoimenpi-
teitä. Ja tässä on sen kritiikin paikka, jota me olemme esittäneet aktiivimallia kohtaan,
emme sitä kohtaan, että velvoitetaan tekemään työtä, emme sitä kohtaan, että velvoitetaan
osallistumaan aktiivitoimiin, vaan sitä kohtaan, että ihminen jätetään yksin etsimään tuota
omaa aktiivisuuttansa eikä häntä siinä auteta.

On myös helppo olla samaa mieltä siitä, että nuorten ensimmäisen työpaikan saantiin pi-
tää panostaa. Mutta tämä määräaikaisuus on siinä mielessä viheliäinen keino, että se tup-
paa jäämään monen kohdalla pysyväksi. Kun 19:ssä maassa Euroopassa tutkittiin kymme-
nen vuoden ajan määräaikaisuuksien helpottamista, niin se tutkimus osoitti itse asiassa,
että erityisesti nuorten miesten työllisyysriski kasvoi tämän uudistuksen jälkeen. Se on mi-
nun mielestäni asia, joka kannattaisi perata oikein kunnolla ennen kuin tällaisia esityksiä
tänne saliin tulee.

Mitä tulee siihen, tehdäänkö välikysymys asiasta, joka ei vielä täällä eduskuntasalissa
ole, niin silloin kun asiat ovat eduskuntasalissa, meillä on mahdollisuus lain käsittelyn yh-
teydessä käsitellä niitä, mutta nyt tietenkin tavoite on se, että tällaisia esityksiä ei koskaan
tähän saliin tulisikaan, koska me katsomme, että ne ovat syrjiviä EU-direktiivien näkökul-
masta.
69



Pöytäkirjan asiakohta PTK 47/2018 vp
Edustaja Kulmala viittasi täällä tutkimuksiin, jotka puoltavat irtisanomissuojan heiken-
tämisen työllisyysvaikutuksia. Hän mainitsi esimerkkimaana Intian. Jätän sikseen sen
kommentoinnin, koska tuskin me itse asiassa haemme mallia sikäläisistä hikipajoista. En
usko, että edes siniset hakevat sieltä mallia, koska tuo työmarkkina on hyvin toisenlainen.

Toinen esimerkki oli Espanja, jossa irtisanomissuojan heikennys on kiistatta tuottanut
työllisyyshyötyä. Mutta siellä oli hyvin, hyvin, hyvin jäykät työmarkkinat ennen kuin tuo-
ta irtisanomissuojaa höllennettiin. Ja siellä itse asiassa määräaikaisetkin työsuhteet ovat
monelta osin paljon tiukemmin säädeltyjä kuin Suomessa pysyvät työsuhteet: niissä on ir-
tisanomisajan korvausta ja muuta, mitä meillä Suomessa ei ole. Mutta Espanjan kääntö-
puoli oli se, että sinne syntyi hyvin voimakkaat pätkätyömarkkinat. Itse asiassa monet ta-
louslaitokset ja tutkimuslaitokset pitävät siellä suurena ongelmana sitä, että määräaikaisia
työsuhteita on liikaa. Ja se ongelma tulee siitä, että ihmiset eivät sitoudu noihin työsuhtei-
siin ja siellä ei tuottavuus ole kehittynyt sillä tavalla kuin olisi haluttu. Siitä näkökulmasta
se määräaikaisuus, vaikka se on tuonut kyllä työllisyyshyötyä, ei ole tuonut siellä sellaista
kokonaishyötyä, jota sillä on haettu.

Jos mietitään irtisanomisen helpottamista henkilökohtaisilla perusteilla alle 20 hengen
yrityksissä... — Sanon muutaman sanan vielä pöntöstä. [Puhuja siirtyy puhujakorokkeelle]

...niin ymmärrän sen siitä näkökulmasta, että monessa yrityksessä on riski palkata työn-
tekijöitä. Meillä on monessa työlainsäädännön kohdassa erityinen kriteeri sen mukaan,
onko tuossa yrityksessä alle 20 henkilöä töissä vai onko siellä enemmän. Yleensä näissä ti-
lanteissa on kyse siitä, että tehdään jonkintyyppistä suunnitelmaa, tai on kyse jonkinlaises-
ta menettelystä. Pienessä yrityksessä monet asiat sujuvat sukkelammin, niitä ei tarvitse teh-
dä ikään kuin niin tarkan kaavan mukaan kuin ehkä isommissa yrityksissä. Mutta silloin,
kun tullaan irtisanomissuojaan, joka olisi erilainen erikokoisissa yrityksissä, ja varsinkin
näihin henkilökohtaisiin perusteisiin, ollaan jälleen kerran sillä vedenjakajalla, että ihmi-
siä kohdellaan eri tavalla: työntekijää, joka on pienemmässä yrityksessä, ja työntekijää,
joka on suuremmassa yrityksessä, kohdellaan eri tavalla.

Itse asiassa OECD:n tekemän tutkimuksen mukaan esimerkiksi Ruotsissa ja Saksassa,
silloin kun on kyse henkilökohtaisista irtisanomisperusteista, on vaikeampi irtisanoa työn-
tekijöitä kuin Suomessa. En tiedä, onko näin, en ole niin tarkkaan näitä lakeja käynyt läpi,
mutta tämä on OECD:n tutkimus, ja minulla on taipumus luottaa OECD:n vertailuihin.

Jos ajatellaan sitä, että työntekijän irtisanomisen kriteerit ovat yrityksen koosta kiinni,
niin tässä on riski myös sille, että yritykselle kynnys kasvaa nousee korkeammaksi kuin jos
tällaista keinotekoista kynnystä ei ole olemassa. Toisaalta saattaa olla seurauksena myös
se, että yritykset pilkkoutuvat pienemmiksi, koska silloin ikään kuin päästään irti työnteki-
jästä helpommin — jos tämä on niin merkittävä asia. Jos sillä taas ei ole merkitystä, niin
silloin en usko, että sillä on kovin paljon merkitystä sitten tästä työllisyydenkään näkökul-
masta.

SDP on esittänyt pienten ja keskisuurten yritysten palkkaamisen tueksi erilaisia välinei-
tä, ja yksi niistä on ollut työllistämisseteli, joka olisi meidän nykyistä palkkatukeamme hy-
vin paljon joustavampi ja hyvin paljon byrokratiavapaampi. Se perustuisi enemmän luot-
tamukseen ja siihen, että tietyt kriteerit täyttävä työtön saisi mukanansa tuon työllistämis-
setelin yritykseen, ja jos yritys käyttää sitä väärin, niin sen jälkeen siitä seuraisi sanktio —
ei niin päin, niin kuin nyt toimitaan, että tarkastetaan moneen kertaan asioita, ja usein myös
sen palkkatuen saaminen viipyy sitä kautta ja koetaan, että se on byrokraattinen. Lisäksi
olemme esittäneet ensimmäisen työntekijän palkkaamista helpottavaa 20 000 euron vero-
70



Pöytäkirjan asiakohta PTK 47/2018 vp
porkkanaa sekä arvonlisäveron alarajan nostamista. Nämä olisivat fiksumpia ja tehok-
kaampia keinoja työllistämiskynnyksen madaltamiseksi.

Mutta itse asiassa koko tämän kohtaanto-, osaamis- ja rekrytointikynnyksen madaltami-
sen näkökulmasta oleellisinta on osaaminen. Vaikka meillä olisi minkälaiset välineet ja
minkälainen villi vapaus ja viidakko täällä, niin jos työntekijä ei osaa työtänsä, ei häntä
kannata rekrytoida. Sen takia oleellista on, että me puuttuisimme näihin osaamisvajeisiin,
mitä meille on syntynyt, esimerkiksi lisäisimme mahdollisuutta ammatilliseen koulutuk-
seen työttömille ja lisäksi säätäisimme oppivelvollisuuden pidemmäksi, koska sille löytyy
evidenssiä.

18.54 Eero Suutari kok (vastauspuheenvuoro): Arvoisa puhemies! Arvostamani edusta-
ja Tarja Filatov näissä asioissa maalasi kuvaa muusta kuin suomalaisesta kulttuurista. Es-
panja on toisessa tilanteessa kuin me täällä Suomessa. Itse uskoisin esimerkiksi sitä kirjoi-
tusta tämän päivän Kalevassa, jossa yrittäjät, jotka olivat pieniä yrityksiä 70-prosenttisesti,
sanovat, että tällä on vaikutusta nimenomaan siihen, uskaltaako rekrytoida — yrityksiä,
yhden ihmisen yrityksiä, ja yli puolet oli samaa mieltä siinä asiassa.

No, te vertasitte tähän, että nyt olisi tällaista jatkuvuutta, ketjutusta näissä määräaikai-
sissa. Tässähän ei ole ollenkaan kysymys siitä. Espanjassa on sitä ketjutusta, ja siitä te pu-
huitte. Siitä minä halusin sanoa, että se ei kuulu tähän, koska tässä tapauksessa ei voi ket-
juttaa.

Ensimmäinen varapuhemies Mauri Pekkarinen:  Vielä vastauspuheenvuoro, edustaja
Filatov, ja sitten puhujalistaan.

18.55 Tarja Filatov sd (vastauspuheenvuoro): Arvoisa puhemies! Tämä Espanja-keskus-
telu liittyi aikaisempaan puheenvuoroon, joka täällä käytettiin, ei mihinkään edustaja Suu-
tarin käyttämään puheenvuoroon, koska edustaja Kulmala oli se, joka viittasi, että Espan-
jassa on tehty tätä tutkimusta ja Intiassa on tehty tutkimusta, joka osoittaa, että irtisanomi-
sen helpottaminen lisää työllistymistä. Mutta uskon kyllä siihen, että yrittäjät ajattelevat
niin, että jos olisi helpompi irtisanoa, niin rohkenisi paremmin palkata. Mutta johtaako se
sitten siihen palkkaamiseen, sitä me emme tiedä. Se jää nähtäväksi.

Mutta yrittäjillä usein on kyse myös tästä: Itse muistan aikanaan, kun kysyttiin yrittäjil-
tä, minkälaisia työllistämistukia he halusivat, ja he halusivat sellaisia työllistämistukia, joi-
ta jo oli olemassa, mutta he eivät osanneet käyttää niitä, koska he eivät tienneet niiden ole-
massaolosta. Sen vuoksi ajattelen tässä irtisanomiskynnyksessäkin, että silloin, jos tiede-
tään paremmin, miten nykyistä lakia voi käyttää varoitusten ja muiden kautta, se irtisano-
minen olisi helpompaa silloin, kun siihen on perusteet. Mutta tämä on tavallaan yksi osa tä-
tä, itse enemmän kritisoin tätä määräaikaisten työsuhteiden helpottamista. [Eero Suutari
pyytää vastauspuheenvuoroa]

Ensimmäinen varapuhemies Mauri Pekkarinen:  Edustaja Suutari, teillä on aivan koh-
ta oma varsinainen puheenvuoro. Jos sopii, mennään puhujalistaa eteenpäin.

18.56 Jani Mäkelä ps: Arvoisa puhemies! Omastakin mielestäni tämä sinisten ehdotus
siitä, että lähtisimme kilpailemaan intialaisten kanssa työehtojen huonontamisessa, oli var-
sin kummallinen, ja en usko, että tässä salissa sille suurta kannatusta löytyy.
71



Pöytäkirjan asiakohta PTK 47/2018 vp
Edustaja Suutarin esiin tuomasta ennakkotapauksesta on vaikea sanoa, kun ei tunne sitä
yksityiskohtaisemmin, mistä siinä oli kysymys eli mitä oli tapahtunut, että nämä asiakkaat
olivat ilmoittaneet tälle yritykselle, että yhteistyö ei voi jatkua. Oliko kyseisellä henkilöllä
kenties joitain laiminlyöntejä työssään, asiatonta käytöstä, jotain vastaavaa, josta häntä oli-
si kenties voitu varoittaa ja sillä tavoin mahdollistaa se henkilökohtaisiin syihin perustuva
irtisanominen, sitä on vaikea sanoa. Yrityksethän pystyvät lopettamaan sopimukset täysin
subjektiivisin perustein, ei niiden tarvitse perustella, miksi ne lopettavat sopimuksensa,
mutta työntekijöiden irtisanomisessa on eri pelisäännöt, ja näin kuuluu ollakin. Tällä hen-
kilöllä myöskään ilmeisesti ei ollut mitään johtajasopimusta, jossa irtisanominen olisi pe-
rustunut luottamukseen.

No, luottamus on kuitenkin se asia, mistä on kysymys myös tässä välikysymyksessä. Eli
luottamushan on poliittinen päätös — sitä joko on tai sitä ei ole — ja tässä asiassa hallitus
on viestittänyt näistä työelämän muutoksista tällaisen aikeen, ajatuksen, joka on lähtökoh-
taisesti mielestäni valuvikainen. Tämä on enemmänkin sellaista kasautunutta epäluotta-
musta hallituksen toimista työllistämisasioissa yleisesti ottaen. Ei ole luottamusta siihen,
että hallitus toimisi näissä asioissa oikein ja työntekijöiden ja kansalaisten etua ajatellen.

Nyt kuitenkin täytyy ihmetellä myös osaa oppositiosta esitetyistä näkemyksistä, joita en
todellakaan jaa ja joiden suhteen jopa hallituksen toiminta on mielestäni parempaa.

Ensimmäisenä tuon esille tämän perhevapaakysymyksen. Se on ikään kuin taikasana,
jota hoetaan kertomatta, mitä se oikeastaan tarkoittaa. Ainakin se perhevapaauudistus, jota
esitettiin hallituksen toimesta ja joka meni jäihin — eli lähinnä se, että äitien tukia leikat-
taisiin isien pakottamiseksi kotiin ja tällä tavalla puututtaisiin perheiden valinnanvapau-
teen ja pakotettaisiin viemään lapset toisen uskonkappaleen eli varhaiskasvatuksen piiriin
— oli mielestäni huono esitys, ja oli erittäin hyvä, että se kaatuikin. 

Toisessa asiassa, mitä esitettiin, tarveharkinnan poistoa EU:n ulkopuoliselta työvoimal-
ta, sentään oikeisto ja vasemmisto ovat nyt löytäneet toisensa: oikeisto haluaa halpatyövoi-
maa ja työehtosopimusten polkemista ulkomaalaisella työvoimalla, ja vasemmisto haluaa
maahanmuuttajia mihin hintaan vain elätettäväksi.

Tällaisia katastrofihankkeita jos oltaisiin käyty toteuttamaan, minä olisin vaikka henki-
lökohtaisesti lähtenyt keräämään nimiä välikysymykseen ilman mitään hallituksen esityk-
siä.

18.59 Sami Savio ps: Arvoisa puhemies! Työllisyyttä voidaan yrittää hoitaa monin erilai-
sin tavoin. Perussuomalaiset kuitenkin katsovat, että työttömille tarjottavat kannusteet ja
henkilökohtainen neuvonta ovat huomattavasti toimivampia keinoja kuin esimerkiksi ak-
tiivimallilla työttömyydestä rankaiseminen ja työehtojen heikentäminen.

Tuloverotuksen asteittainen keventäminen ja erityisesti pienten yritysten kannustami-
nen kasvamaan ja työllistämään ovat sellaisia tavoitteita, joihin perussuomalaisten on help-
po yhtyä. Me olemme esittäneet tämänkaltaisia keinoja jo pitkään, mutta valitettavasti hal-
litus ei ole tarttunut avauksiimme. Luonnollisesti myös työelämävalmiuksia parantavaa
koulutusta on oltava riittävässä määrin tarjolla, sekä varsinaiseen tutkintoon johtavaa kou-
lutusta että esimerkiksi alaa vaihtaville muunto-, täydennys- ja oppisopimuskoulutusta.
Todettakoon tähän väliin lisäksi, että perussuomalaisten kanta tarveharkinnan säilyttämi-
sen välttämättömyydestä on toivottavasti tullut tänään tässä salikeskustelussa kaikille seu-
raajille ja kuulijoille täysin selväksi. Puolustamme myös työehtosopimusten yleissitovuut-
ta.
72



Pöytäkirjan asiakohta PTK 47/2018 vp
Arvoisa puhemies! Parhaillaan on vireillä eri puolilla Suomea työllisyyspalveluiden
kuntakokeilu, josta monelta työttömältä on tullut hyvää palautetta myös meille kansan-
edustajille asti. Työttömät ovat saaneet omassa asuinkunnassaan ihmislähtöistä ja henkilö-
kohtaista palvelua, jossa on huomioitu kokonaisvaltaisesti paikalliset olosuhteet. Moni
työtön on työllistynyt tämän työllisyyspalvelukokeilun ansiosta, vaikka se on ollut käytös-
sä vasta hieman yli puoli vuotta, ja myös moni nuori on päässyt työelämään tämän kokei-
lun avulla.

Arvoisa puhemies! Yksi ongelma, joka on nyt edessä, on kuitenkin se, että kokeilu on
päättymässä jo tämän vuoden lopussa näistä hyvistä tuloksista huolimatta. Ainakin työmi-
nisteri Lindström näyttää ottaneen sellaisen kannan, ettei kokeilussa hyväksi havaittuja toi-
mintatapoja tulla ottamaan yleiseen käyttöön. Herääkin kysymys siitä, miksi hallitus hyl-
kää tämän ainakin ensimmäisen vajaan vuoden tulosten perusteella hyvin toimineen kokei-
lun tuloksineen ja ottaa sen sijaan käyttöön lainsäädännöllisiä keinoja, jotka asettavat esi-
merkiksi työttömät nuoret eriarvoiseen asemaan työmarkkinoilla. Ainakin henkilökohtai-
sesti olisin kannattanut sitä, että tämän hyväksi koetun työllisyyspalvelukokeilumallin tu-
lokset olisi otettu käyttöön koko maassa.

19.02 Ilmari Nurminen sd: Arvoisa herra puhemies! Muutamiin asioihin haluan kom-
mentoida.

Täällä on edustaja Suutari puhunut aktiivimallista, ja me näemme, että aktiivimalli on
hyvin eriarvoistava. Kuten me tiedämme, se on leikannut lähes 100 000 työttömältä, ja ak-
tiivimallin ongelma on se, että mikäli yrität olla aktiivinen mutta jos et pääse työllisyyttä
edistäviin palveluihin tai et löydä työtä, niin siitä huolimattakin sinulta leikataan. Siinä
mielessä tämä on erittäin epäoikeudenmukainen, mutta se kuitenkin tukee hallituksen pit-
kää keppilinjaa työllisyyspalveluissa. Siinä mielessä se ei ole yllättävä, mutta se meidän
tarvitsee saada täällä vielä korjattua.

Sitten täällä on tosiaan kommentoitu näitä hallituksen kehysriihipäätöksiä, ja minä en
henkilökohtaisesti ymmärrä sitä, että kun meillä on määräaikaiset työsuhteet nuorilla, niin
minkä takia halutaan poistaa syy niiltä. Kyllä kaikissa työsuhteissa, kun se on määräaikai-
nen, siihen pitää olla joku peruste. Minä en ymmärrä, millä perusteella tämmöinen voidaan
ylipäätänsä ottaa pois ja on rajattu, että se on nimenomaan 30 vuotta. Siinä mielessä pidän
sitä kyllä erikoisena.

Edustaja Suutari sanoi, että meillä on huomattavasti vaikeampaa henkilöperusteinen ir-
tisanominen kuin muualla Pohjoismaissa, ja kuten edustaja Filatovkin toi esille, niin kui-
tenkin OECD:n tutkimusten mukaan henkilöperusteinen irtisanominen kokonaisuutena on
Suomessa helpompaa kuin esimerkiksi Ruotsissa. Näiden tutkimustietojen valossa kyseen-
alaistaisin tämän väitteen, että se meillä on mitenkään vaikeampaa.

Kun täällä ovat useat edustajat hakeneet näille esimerkkejä ja täällä on Intia jo mainittu,
niin meillä on nyt valiokunnassa käsittelyssä työvoimapalveluiden kokonaisuudistus, ja
sielläkin hallitus on lähtenyt Kanadasta hakemaan esimerkkiä. Jotenkin toivoisi, että näitä
esimerkkejä haettaisiin ehkä täältä pohjoismaisesta viitekehyksestä eikä ihan toisenlaisista
yhteiskuntajärjestelmistä.

Ylipäätänsä minun mielestäni tämä keskustelu on ollut siinä mielessä hyvä, että täällä on
oikeasti pystytty tuomaan esiin tämän hetken nuorten tilanne: Meillä on koulutuksesta,
etenkin toisesta asteesta, leikattu hyvin paljon. Meillä nuorten, etenkin miesten, syrjäyty-
minen on erittäin korkealla tasolla. Monet nuoret haluavat löytää työpaikan ja löytää pai-
73



Pöytäkirjan asiakohta PTK 47/2018 vp
kan elämässä ja nähdä tulevaisuuden sitä kautta, ainakin toivoisi, valoisana — mutta niitä
tavoitteita ei edistetä sillä, että me vain leikkaamme, lisäämme epävarmuutta, vaan ne var-
mistetaan sillä, että me oikeasti tuemme heitä ja annamme heille hyvät lähtökohdat raken-
taa elämää.

19.05 Eeva-Johanna Eloranta sd: Arvoisa puhemies! Haluan tarkastella tätä välikysy-
myksen aihetta syntyvyyden näkökulmasta. Viime vuonna Suomessa syntyi lapsia vähem-
män kuin kertaakaan 2000-luvulla eli vain hieman yli 50 000 vauvaa, kun vielä seitsemän
vuotta sitten määrä oli yli 60 000. Suomessa syntyneiden lasten määrä jatkaa laskuaan seit-
semättä vuotta peräkkäin, ja ainoastaan maahanmuutto piti Suomen väkiluvun pienessä
kasvussa. Väestötilanteemme on siis poikkeuksellisen haastava. Suuret ikäluokat ovat
eläkkeellä, ja samalla olemme joutuneet alenevan syntyvyyden kierteeseen. Vaikka ongel-
maa ei vielä ole, ovat vaikutukset 2050-luvulla ja siitä eteenpäin huomattavat. Jos väestö-
kehitys ei korjaannu, syntyy useiden prosenttiyksiköiden korotuspaine pelkästään eläke-
maksuihin ja hyvinvointiyhteiskuntamme tulevaisuus voi vaarantua.

On tietenkin selvää, että jokaisella on oikeus yksilöllisiin valintoihin eikä kaikkien tar-
vitse hankkia lapsia. On myös heitä, jotka eivät lasta pysty syystä tai toisesta saamaan. On
silti huolestuttavaa, että nyt hedelmällisessä iässä olevan sukupolven lopullinen lapsiluku
näyttää jäävän pienemmäksi kuin aiemmilla sukupolvilla ja kokonaan lapsettomien osuus
kasvaa. Valtaosa näistä lapsettomaksi jääneistä olisi tutkimusten mukaan halunnut lapsia
hankkia. Onkin välttämätöntä pohtia vakavasti niitä syitä, miksi nuoret aikuiset eivät us-
kalla tai halua enää hankkia lapsia, ja vakavasti miettiä, mitä asialle on tehtävissä yhteis-
kuntapolitiikan keinoin.

Elämäntilanteen ja tulevaisuuden, etenkin työelämän, epävarmuus ja näköalattomuus
näyttävät olevan tärkeimpiä syitä sille, miksi lapsen saantia lykätään, eli juuri niitä asioita,
joita tänään tämän välikysymyksen kohdalla olemme pohtimassa. Työllisyystilanne on
huono, työsuhteet ovat pätkä- ja silpputöitä, eikä vakituista työpaikkaa ole onnistuttu saa-
maan. Koetaan, että lapsen saaminen ajaa varsinkin nuoren naisen huonoon asemaan työ-
markkinoilla ja vakinaisen paikan saaminen tulisi entistä vaikeammaksi tai pätkätyösuh-
detta ei vauvauutisen jälkeen enää jatkettaisi. Monet myös kokevat työn ja perhe-elämän
yhdistämisen olevan vaikeaa. Työelämä on hektistä, eikä välttämättä ole turvaverkkoja,
esimerkiksi lähellä asuvia omia vanhempia, joilta pyytää apua.

Taloudellinen niukkuus on yksi syistä. Suomessa jo 110 000 lasta elää tänä päivänä köy-
hässä perheessä. Ei ole kiva hankkia lasta tieten tahtoen köyhiin oloihin. Vaikka yhden lap-
sen kanssa vielä selvitään, niin useamman lapsen perheen talouden koetaan menevän liian
tiukalle. Väestöliiton perhebarometrin mukaan työttömät, vähiten koulutetut ja pienituloi-
set ovatkin alentaneet käsitystään sopivasta lasten määrästä.

On myös huomattavaa, että esimerkiksi 25—34-vuotiaiden miesten työllisyysaste on
heikentynyt samaa tahtia syntyvyyden heikentymisen kanssa. Nuorten miesten heikompi
koulutus johtaa heikompaan työllisyyteen ja sitä kautta pienituloisuuteen. Nuorten mies-
ten pienituloisuus on kolminkertaistunut 2000-luvulla, kun taas naisten on laskenut. Tuon
ikäisistä miehistä 18 prosenttia on pienituloisia, kun samanikäisistä naisista pienituloisia
on 10 prosenttia. Suuri joukko syrjäytyy juuri silloin, kun perheen perustamiselle olisi otol-
linen aika. Samaan aikaan nuorten naisten osuus korkeakoulutetuista kasvaa ja miesten
taas pienenee, joten edes pareja ei pääse opiskeluympäristössä entiseen tapaan syntymään.
74



Pöytäkirjan asiakohta PTK 47/2018 vp
Kun tulevaisuudennäkymiä ei ole eikä oikean puolison löytäminenkään ole helppoa, jää
moni lapsi vain haaveeksi.

Arvoisa puhemies! Perheen perustamisen lykkäämiseen vaikuttavat myös yhteiskunnal-
liset syyt. Lapsiasiainvaltuutettu kiinnitti vastikään huomion siihen, että meiltä puuttuu
johdonmukainen lapsipolitiikka ja sen selkiyttämiseksi tarvittaisiin lapsistrategiaa. Perhe-
vapaamallimme on joustamaton eikä ota huomioon perheiden erilaisia tilanteita, mutta uu-
distusta ei silti ole saatu liikkeelle tälläkään hallituskaudella. Tällä hallituskaudella var-
haiskasvatusoikeutta on rajattu ja päiväkotien ryhmäkokoja kasvatettu. Lapsilisän taso
heikkenee pikkuhiljaa, kun sen indeksisidonnaisuus poistettiin. Samoin verotuksen lapsi-
vähennys poistettiin tämän hallituksen toimesta. Vastikään hallitus esitti, että alle 30-vuo-
tiaat eli parhaassa perheenperustamisiässä olevat voitaisiin palkata määräaikaisiksi kol-
men kuukauden työttömyyden jälkeen. Tällainen päätöksenteko tuo perheen perustamises-
ta haaveileville epävarmuutta tulevaisuudesta ja viestii, että perheisiin ei panosteta.

Lapset ja heidän hyvinvointinsa ovat panostus tulevaisuuteen. Nyt on korkea aika nos-
taa vauvat, lapset ja perheet politiikan keskiöön ja antaa selvä viesti siitä, että lasten ja per-
heiden hyvinvointia ja pärjäämistä halutaan tukea johdonmukaisen perhepolitiikan ja koko
yhteiskuntapolitiikan keinoin alkaen koulutus- ja työllisyyspolitiikasta jatkuen aina perhe-
vapaajärjestelmän uudistamiseen asti. Irtisanomissuojan heikentämisen ja nuorten määrä-
aikaisten työsopimusten lisäämisen sijaan tarvitsemme todellisia uudistuksia, jotka autta-
vat nuoria ja lapsiperheitä.

19.10 Eero  Suutari kok:  Arvoisa puhemies! Täällä puhuttiin aktiivimallista ja
100 000:sta siinä tuloja menettäneistä. Tarkempi luku tietysti on kaikkien tiedossa, 80 000,
ja korjataan se nyt tässä. Sen lisäksi kyllä ollaan koko ajan, niin kuin tässä kevään riihessä
päätettiinkin, parantamassa tätä aktiivimallia esimerkiksi sallimalla huomattavasti laajem-
paa koulutusta. Myös työvoimapalveluun on lisätty resursseja ja niin poispäin, eli se asia
on menemässä eteenpäin.

Kun täällä puhuttiin OECD:n arviosta työsuhdeturvasta, niin siinä on 21 muuttujaa, jot-
ka siihen vaikuttavat aina byrokratiasta lähtien, ja kun me puhumme tästä pelkästä meidän
irtisanomisperusteesta, niin se on vain yksi muuttuja siinä asiassa, ja siinä ollaan tasassa.
Jos meillä olisi samanlainen irtisanomisperuste kuin Ruotsissa, jossa se on hyväksyttävä
peruste, sanalla ”hyväksyttävä”, niin varmaan kaikki olisivat tyytyväisiä, mutta kun se on
meillä ”painava”. Me emme muuta halua kuin että se olisi samalla tasolla esimerkiksi
Ruotsin kanssa, emme mitään muuta. Siinä olisi se ero.

Sitten näistä tilastoista tietysti, yleissitovuudesta haluaisin puhua, mutta oliko niin, että
minuutin saa vain puhua? [Vasemmalta: Kolme!] — 3 minuuttia? No niin, sitten minä pu-
hun yleissitovuudesta. — Täällä on tietysti puolustettu sitä aika monelta taholta, ja minä
olen itse kyllä vähän sitä mieltä, oikeastaan jyrkästi sitä mieltä, että yleissitovuus on sellai-
nen sitoumus, jossa suuret työnantajat ja työntekijäjärjestöt sopivat siitä, miten joku työ
Suomessa tehdään, ja se tarkoittaa, että jäykistetään se semmoiseksi kuin tehdään. Ne yri-
tykset, jotka haluaisivat tehdä eri tavalla sen työn, eivät saa tehdä sitä työtä eri tavalla, vaan
niitten on tehtävä samalla tavalla, ja eivät ne tietenkään pärjää siinä kilpailussa lähtökoh-
taisesti, kun ovat pieniä yrityksiä ja eri tavalla tekijöitä. Sen takia täällä Suomessa eivät
kasva yritykset. Kun isot määräävät, miten asiat tehdään, niin pienet eivät voi kasvaa, ei
synny kunnollisia markkinoita.
75



Pöytäkirjan asiakohta PTK 47/2018 vp
Kyllähän just nimenomaan tämä yleissitovuus on se, joka tässä olisi kaikista merkittä-
vin tekijä, jos se pystyttäisiin Suomessa purkamaan. Silloin olisi kaikilla yrityksillä mah-
dollisuus omista lähtökohdista sopia esimerkiksi paikallisesti siitä, miten joku palvelu tai
joku asia tehdään, ja se olisi sitten kilpailukykyinen. Nythän ei pääse kilpailukykyiseksi sa-
moilla ehdoilla kuin muut, kun jotkut ovat jo harjoitelleet sitä kovin paljon, isot yritykset,
tekemällä asiat tietyllä tavalla. Ja sitten se tehdään vielä lain perusteella ja velvoitetaan
kaikkia tekemään samalla tavalla. Ei siitä synny kunnollista markkinaa.

19.13 Ilmari Nurminen sd: Arvoisa puhemies! Kun edustaja Suutari sanoi, että ette ha-
lua mitään muuta kuin helpommin irtisanoa, niin minun mielestäni meidän ei pidä lähteä
mihinkään huutokauppaan tässä suhteessa, että missä on löyhimmät irtisanomisen ehdot.
Minun mielestäni meillä on kuitenkin ihan selvät pelisäännöt ja esimerkiksi tuotannolliset
ja taloudelliset syyt ovat selvä peruste. Ja sitten kuitenkin te olette pidentäneet jo nyt kuu-
teen kuukauteen koeaikaa, mikä on minun mielestäni kuitenkin jo aika pitkä aika selvittää,
onko sitten työntekijä mahdollisesti semmoinen, jota yritys tarvitsisi.

Mutta tässä ei ole kyse pelkästään tästä, vaan laajemmasta kokonaisuudesta. Me olem-
me molemmat Suutarin kanssa työelämävaliokunnassa, ja hallitus on tuonut koko ajan eri-
laisia heikennyksiä. Ensin olivat nämä pakkolait, sitten tuli kiky-sopimus, josta esimerkik-
si lomarahojen leikkaus tuli. Sen jälkeen on tuotu koko ajan erilaisia heikennyksiä, jotka
ovat olleet, esimerkiksi ammattiyhdistysliikkeen mukaan, tämän kiky-sopimuksen vastai-
sia. Siellä on ollut nimenomaan tämä aktiivimalli, sitten koeaikoja on pidennetty, takai-
sinottovelvollisuutta on heikennetty, ja monia muita esityksiä, ja kaikki on perusteltu sillä,
että työllisyys nyt paranisi, kun on laskusuhdanne. Mutta nyt, kun maailmantalous on
kääntynyt kasvuun ja selvästi vienti vetää ja muuta, samalla mantralla sanotaan, että enem-
män pitää vain heikentää, että tulisi enemmän työpaikkoja. Kyllä me näemme, että nyt kuu-
luu myös työntekijöille osa tästä kasvusta eikä voida mennä vain tällä heikennyslinjalla,
mitä teillä vain on tarjota.

19.15 Hannu Hoskonen kesk: Arvoisa herra puhemies! Tämä keskustelu on minua häm-
mentänyt aika suuresti sen suhteen, kun tuntuu siltä, että moni työnantaja on ikään kuin
jonkunasteinen ongelma tässä yhteiskunnassa. Jos yritys haluaa palkata uutta työvoimaa,
tuntuu, että se on vaikea juttu sinänsä.

Pitää muistaa, että niille nuorille ihmisille, jotka tänä päivänä hakevat sitä ensimmäistä
työpaikkaa, se on aivan ratkaisevan tärkeä hetki. Olen itsekin sen aikoinaan kokenut ja
aloitin semmoisesta — sillä hetkellä tuntui — hyvin vähäarvoisesta työstä, mutta se johti
sitten pitkäaikaiseen työsuhteeseen, ja päivääkään en ole vielä tähän päivään mennessä
työttömänä ollut. Mutta mistä sen tietää.

Mutta joka tapauksessa tässä se iso asia pitää huomata nyt, että näiden ihmisten suhteen,
jotka ovat tällä hetkellä vailla töitä, Suomen pitää toimia omassa politiikassaan ja tämän ta-
lon välityksellä niin, että ihmiset saavat aidosti töitä ja alkavat vähitellen kerryttää itsel-
leen sitä eläketurvaa. Jokainen tietää tänä päivänä sen, että se vanhuuden aikainen turva on
siinä, että on hyvä työeläke, ja se työeläke hankitaan vain ja ainoastaan työtä tekemällä.
Muuta keinoa siihen ei ole. Että pikkasen ihmettelen näitä puheenvuoroja tässä talossa sii-
tä, että tuntuu niin vaikealta sen työpaikan kynnyksen madaltaminen.

Se on selvä asia, että pienet yritykset tänä päivänä haluavat palkata työvoimaa eri puo-
lilla Suomea, ja kuten edustaja Suutari omassa puheenvuorossaan aivan oikein sanoi, ne
76



Pöytäkirjan asiakohta PTK 47/2018 vp
yritykset haluavat aidosti, että paikallista sopimista lisätään, sopimista siitä, miten hom-
mat hoidetaan: syntyykö työaikajoustoja, syntyykö työaikapankkia, syntyykö joitain mui-
ta innovatiivisia keinoja. Erilaisilla pienillä yrityksillä on selviä ruuhkakausia työssään ja
on sitten kausia, joina on vähemmän työtä. Näiden järkevän yhdistämisen pitää olla mah-
dollista.

Jos me haluamme tuolla maailmanmarkkinoilla tuotteita myydä ja pärjätä ja maksaa ve-
romme ja pitää huolta siitä, että heikommista tässä yhteiskunnassa pidetään huolta ja mak-
setaan velat pois, kyllä meidän pitää asenne muuttaa niin, että joustoja pitää pikkuhiljaa ru-
veta syntymään — järkevällä tavalla.

19.17 Eero Suutari kok: Arvoisa puhemies! Todellakin olemme edustaja Nurmisen
kanssa samassa valiokunnassa. Hän varmaan muistaa, kun käsiteltiin asioita, miten me sai-
simme työllisyysastetta parannettua. Sehän on meidän ykkösasiamme, koska jos me emme
saa työllisyysastetta parannettua samalle tasolle tai lähelle samaa tasoa kuin muualla Poh-
joismaissa, ensin siihen 75 prosenttiin ensi kaudella ja sitten lähemmäksi 80:tä prosenttia,
missä Ruotsi on jo kohta, niin emme voi sitten antaa samoja palveluja kansalaisille. Var-
sinkin kun meillä ikääntyminen tuo lisää palveluvelvoitteita, meidän on pakko velkaantu-
misen lopettamisen lisäksi lisätä palvelutarjontaan euroja, ja sen takia verotuloja pitäisi
saada. Sen takia työllisyysastetta pitäisi nostaa, koska niin kuin siellä meillä valiokunnassa
eräs ammattiyhdistysliikkeen edustaja sanoi, meillä ei ole käytännössä Suomessa mitään
muuta työkalua kuin nostaa työllisyysastetta. Sitä taustaa vasten hallitus tekee näitä, ja se
tekee just sillä tavalla, että laittaisi samalle viivalle kaikki nämä, mitä on meillä kilpailija-
maissa, muualla Pohjoismaissa ja esimerkiksi Saksassa ja OECD-maissa. Me emme halu-
aisi mitään muuta kuin tasavertaiset kilpailuolosuhteet, joissa voi suomalainen yritys vie-
dä ja kasvaa. Sehän on se kysymys.

Sitten edustaja Nurminen puhui tästä, että tuotannolliset ja taloudelliset syyt ovat help-
po syy irtisanoa. Se on peruste tällaiselle joukkoirtisanomiselle. Se vaatii sitä, että yritys on
henkitoreissaan. Mutta jos on semmoinen tapaus, jossa on yrityksessä työntekijä, joka oi-
keastaan haittaa siinä työpaikassa, josta ei ole hyötyä vaan joka on nimenomaan haitta,
haittaa kaikkia muita työntekijöitä ja sellaisia, niin Suomessa ei kerta kaikkiaan pysty sa-
nomaan sitä irti, jos ei ole sinulla isoa rahapussia takana. Ainakin tunnen itse 37 vuoden
yrittäjätaustalla, että siellä puhutaan nimenomaan tästä, että jos joudut sellaiseen nalkkiin,
että on päästävä jostakin eroon, niin sinulla pitää vain olla paljon rahaa. Tästä siinä on ky-
symys.

19.19 Jani Mäkelä ps: Arvoisa puhemies! Vielä lyhyesti tuosta, kun edustaja Suutari toi
sen kyseisen ennakkotapauksen nähtäväksi ja lueskelin sen nopeasti läpi, että siinä oli pää-
piirteissään kysymys juurikin siitä, että se asiakkaan tahtotila siitä, että ne sopimukset irti-
sanotaan, oli ilmaistu hyvinkin ylimalkaisesti ja siinä ei oltu yksilöity niitä syitä, miksi
tämä työntekijä ei olisi kyennyt sitä tehtävää hoitamaan. Työntekijälle ei ollut annettu va-
roitusta, ja tämän seurauksena oikeus oli tulkinnut tätä asiaa työntekijän eduksi. Lähinnä
se, miksi asia muuttui korkeimmassa oikeudessa hovioikeuden kannasta erilaiseksi, oli se,
että siellä tulkittiin eri tavalla sitä velvollisuutta uudelleen sijoittaa työntekijä eri tehtäviin
kuin missä hän oli aiemmin toiminut ja katsottiin, että työnantajalla olisi ollut siihen erilai-
set mahdollisuudet kuin hovioikeuden mielestä olisi ollut.
77



Pöytäkirjan asiakohta PTK 47/2018 vp
Keskustelu päättyi ja asian käsittely keskeytettiin.
78


	5
	14.02
	14.12
	14.23
	14.28
	14.34
	14.39
	14.44
	14.50
	14.55
	15.01
	15.06
	15.11
	15.16
	15.22
	15.23
	15.24
	15.25
	15.26
	15.28
	15.29
	15.30
	15.31
	15.33
	15.33
	15.35
	15.36
	15.37
	15.38
	15.39
	15.41
	15.42
	15.43
	15.44
	15.45
	15.46
	15.48
	15.49
	15.50
	15.51
	15.52
	15.54
	15.56
	15.57
	15.58
	15.59
	16.00
	16.02
	16.03
	16.04
	16.05
	16.07
	16.08
	16.09
	16.10
	16.11
	16.12
	16.13
	16.14
	16.16
	16.17
	16.18
	16.19
	16.20
	16.22
	16.23
	16.24
	16.25
	16.26
	16.27
	16.28
	16.29
	16.31
	16.33
	16.35
	16.36
	16.37
	16.38
	16.40
	16.41
	16.42
	16.44
	16.45
	16.46
	16.48
	16.49
	16.50
	16.55
	17.00
	17.06
	17.08
	17.13
	17.18
	17.24
	17.29
	17.35
	17.40
	17.46
	17.51
	17.56
	18.01
	18.07
	18.12
	18.17
	18.19
	18.20
	18.20
	18.27
	18.29
	18.30
	18.33
	18.37
	18.40
	18.41
	18.42
	18.47
	18.54
	18.55
	18.56
	18.59
	19.02
	19.05
	19.10
	19.13
	19.15
	19.17
	19.19


