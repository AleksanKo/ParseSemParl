















































DEM3C07.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.24. Suullinen kysymys nopean kasvun yritysten tukemisesta (Anne-Mari Virolainen kok)
Suullinen kysymys SKT 197/2017 vp

Suullinen kyselytunti

Puhemies Maria Lohela: Seuraava kysymys, edustaja Virolainen.

Keskustelu

16.51 Anne-Mari Virolainen kok: Arvoisa rouva puhemies! Marraskuussa järjestetty
Slush-tapahtuma osoitti jälleen kerran, että Suomi on yksi maailman johtavista startup-kes-
kittymistä. Tiedämme, että ilman startup-yrityksiä ei ole myöskään tulevaisuuden kasvu-
yrityksiä. Valitettavaa on kuitenkin se, että meidän yritysrakenteemme on jonkin verran vi-
noutunut. Yli 250 henkilöä työllistäviä yrityksiä on noin 600, ja 5—250 henkilöä työllistä-
viä yrityksiä on reilut 2 500, ja on myös huutava pula nopean kasvun yrityksistä. Kysynkin
hallitukselta: mihin tukitoimiin aiotte ryhtyä, jotta nämä nopean kasvun yritykset — siis
sellaiset, joiden tuotanto, liikevaihto ja henkilöstö tuplaantuvat parin vuoden välein — sel-
viävät kasvun haasteista kestävästi?

16.52 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Meillä on todellakin haasteita koko yrityskentässä, ja siinä on tehty paljon töitä. Yksi
merkittävä asia on se, että me olemme meidän rahoituspakettiamme koko ajan käyneet lä-
pi. Kokonaisuutena tämä paletti alkaa olemaan siinä kunnossa, että me pystymme takaa-
maan rahoituksen myös näille nopeasti kasvaville yrityksille. Ennen ehkä enemmän siellä
taseessa oli arvoa kuin nykyisin näillä nopeasti kasvavilla startup-yrityksillä, mutta tätä ra-
hoituksen pullonkaulaa me olemme pystyneet nyt purkamaan sitten tekemällä näitä rahas-
tojen rahastoja, joita nyt on kolme perustettu — viimeisin 200 miljoonan rahasto, joka vi-
puvaikutuksiltaan on noin miljardin.

Iso ongelma näillä nopeasti kasvavilla on myös ammattilaisten, ja niitten parhaitten,
saanti, ja sitä varten hallitus on perustanut oman Talent Boost -ohjelman, jolla haetaan kan-
sainvälisiä kovia osaajia nimenomaan näihin startup-yrityksiin, jotka ovat siinä kynnyksel-
lä ja jotka oikeastaan pysyvät pystyssä tai kaatuvat sen mukaan, [Puhemies koputtaa] kuin-
ka he näitä alan ammattilaisia saavat. 

Kysymyksen käsittely päättyi.


