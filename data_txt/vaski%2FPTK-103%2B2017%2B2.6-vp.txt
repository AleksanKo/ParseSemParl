















































DEMC25B.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

2.6. Suullinen kysymys kotimaisten elintarvikkeiden saatavuudesta (Peter Östman kd)
Suullinen kysymys SKT 141/2017 vp

Suullinen kyselytunti

Toinen varapuhemies Arto Satonen: Ehdimme ottaa vielä yhden kysymyksen. Edustaja
Östman.

Keskustelu

16.56 Peter Östman kd: Arvoisa puhemies! Monet viljelijät olivat jo ennen tämän syk-
syn sateita ja ongelmia taloudellisissa vaikeuksissa, johtuen muun muassa tuottajahintojen
laskusta, Venäjän pakotteista ja tukien viivästymisestä. Tilanne on kuitenkin se, että Suo-
men kuluttajat haluavat kotimaisia elintarvikkeita. Näiden tuotteiden saatavuus on koko
elintarvikeketjun asia, ei vain viljelijöiden. Näin ollen esimerkiksi satovahinkovakuutus-
ten rakennetta tulisi kehittää ja taakkaa jakaa ketjun toimijoiden kesken vielä uusiksi.

Saatetaan kuvitella, että kaupan oman merkin ruoka on samaa tavaraa kuin kotimaisen
valmistajan merkkituotteissa, eri paketissa vain. Näin ei kuitenkaan aina ole. Ja vielä sel-
lainen huomio, että kaupan omissa merkeissä ei aina lue edes valmistajan nimeä, vaikka
olisi Suomessa tehtyä. Tämä on väärin, eikö vain, ministeri Leppä?

16.57 Maa- ja metsätalousministeri Jari Leppä (vastauspuheenvuoro):  Arvoisa herra
puhemies! On totta, että elintarvikemarkkinat tällä hetkellä Suomessa eivät toimi niin kuin
niiden pitäisi toimia. Reilua markkinataloutta tarvitaan, ja siksi hallitus on päättänyt ryhtyä
valmistelemaan elintarvikemarkkinalakia, joka nimenomaan puuttuu tähän asiaan ja tähän
asetelmaan. Sen lisäksi siinä toimeksiannossa, joka tälle työryhmälle on nyt annettu — työ-
ryhmä on siis koottu asiaa varten — on myöskin määritelty viranomaistehtäviä, ja tälle vi-
ranomaiselle työryhmä määrittää nyt toimivaltuudet ja sen, missä tämä asiallisesti sijait-
see. Ja tästä toivotaan löytyvän apu tälle epäterveelle markkinalle.

Tässä on myös selvä viesti koko elintarvikeketjulle: toimikaa oikeudenmukaisella taval-
la niin, että kaikki ketjun lenkit saavat sellaisen toimeentulon, että sillä on mahdollisuus
kannattavaan toimintaan. Näin ei nyt ole, ja tässäkin yhteydessä, jälleen, vetoan siihen, että
toimikaa tämän myötä. Se on ainoa tie, että me pystymme säilyttämään kotimaisen ruuan-
tuotannon, kotimaiset työpaikat. Viime kädessä kysymys on siitä, onko työ täällä Suomes-
sa vai onko se Suomen rajojen ulkopuolella. Se laatutyö, turvallisuus ja kaikki se, mikä sii-
hen liittyy, on erittäin arvokas asia, ja sitä me emme todellakaan halua — eikä meillä ole
varaa — menettää.

Kysymyksen käsittely päättyi.
 Tarkistettu
4.1



Pöytäkirjan asiakohta PTK 103/2017 vp
Kyselytunti päättyi.
2


