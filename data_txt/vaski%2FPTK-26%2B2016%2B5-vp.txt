















































DEMA417.tmpSave.xml


Pöytäkirjan asiakohta PTK 26/2016 vp
Pöytäkirjan asiakohta 

PTK 26/2016 vp

Täysistunto

Torstai 17.3.2016 klo 15.59—17.46

5. Hallituksen esitys eduskunnalle laiksi sosiaalihuollon ammatillisen henkilöstön kelpoi-
suusvaatimuksista annetun lain kumoamisesta ja eräiksi siihen liittyviksi laeiksi

Hallituksen esitys HE 14/2016 vp
Valiokunnan mietintö StVM 3/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on sosiaali- ja terveysvaliokunnan mietintö
StVM 3/2016 vp. Nyt päätetään lakiehdotusten sisällöstä.

Ensiksi puhuu valiokunnan puheenjohtaja, edustaja Haatainen, ja sen jälkeen mennään
listan mukaan.

Keskustelu

17.25 Tuula Haatainen sd (esittelypuheenvuoro): Arvoisa puhemies! Hallituksen esityk-
sessä ehdotetaan kumottavaksi sosiaalihuollon ammatillisen henkilöstön kelpoisuusvaati-
muksista annettu laki, ja jatkossa sosiaalihuollon henkilöstöstä säädetään sosiaalihuollon
ammattihenkilöistä annetussa laissa, joka tuli voimaan maaliskuun alussa. Sosiaalihuollon
ammattihenkilöistä annettuun lakiin sisältyvät säädökset sosiaalihuollon keskeisten am-
mattiryhmien ammatinharjoittamisoikeuden myöntämisestä sekä rekisteröinnistä, ammat-
tihenkilöiden ohjauksesta, valvonnasta ja valvontaviranomaisten tehtävistä.

Tällä sosiaalihuollon ammattihenkilöstöstä annetulla lailla on luotu perusteet nyt kes-
keisten sosiaalihuollon ammattien laillistamiselle, rekisteröinnille ja valvonnalle, ja tämän
myötä ammattihenkilöitä koskeva sääntely yhdenmukaistuu. Näin ollen tehtäväkohtaisista
kelpoisuusvaatimuksista siirrytään ammatinharjoittamisoikeuden myöntämiseen ja nimi-
kesuojaan.

Sosiaali- ja terveysvaliokunta mietinnössään toteaa, että henkilöstön ammattipätevyyk-
siä koskevan lainsäädännön ensisijaisena tavoitteena tuleekin olla asiakkaiden palvelutar-
peisiin vastaaminen sekä koulutetun henkilöstön osaamisen täysimääräinen hyödyntämi-
nen. Kumottava sosiaalihuollon kelpoisuuslaki, jossa määriteltiin tehtävänimikkeet ja kel-
poisuudet, ei ole edistänyt riittävästi tätä tavoitetta ja työnjaon uudistamista.

Hyväksyessään uuden lain valiokunta katsoi sen antavan joustavuutta ja mahdollistavan
nykyistä paremmin tehtävärakenteen ja työnjaon uudistamisen. 

Valiokunta piti myös tärkeänä, että sosiaali- ja terveydenhuollon integraation syventyes-
sä sosiaalihuollon ammattihenkilölakia ja terveydenhuollon ammattihenkilölakia edelleen
yhdenmukaistetaan ja että ne myöhemmin yhdistetään yhdeksi sosiaali- ja terveydenhuol-
lon ammattihenkilölaiksi. Näin voitaisiin turvata palvelujen laatua, ammattihenkilöiden
yhdenvertaisuutta ja erilaisten asiakkaiden ja asiakasryhmien oikeuksia.
 Tarkistettu
4.0



Pöytäkirjan asiakohta PTK 26/2016 vp
Valiokunta huomauttaa, että nyt hyväksyttävillä muutoksilla ei ole tarkoitettu rajatta-
vaksi eri ammattiryhmien ammatinharjoittamisoikeuksia. Vanhan lain kumoaminen ei
käytännössä kapeuta tai rajaa palvelutarpeen arvioinnista vastaavien sosiaalihuollon am-
mattihenkilöiden joukkoa nykyisestä.

Sosiaalihuollon ammattihenkilöistä annetussa laissa säädetään oikeudesta toimia tila-
päisesti sosiaalityöntekijän ammatissa. Hallitusohjelmaan sisältyvässä "Kuntien tehtävien
ja velvoitteiden vähentäminen" -toimenpideohjelmassa yhtenä kohtana on tämän kyseisen
säädöksen väljentäminen. Hallituksen esitykseen ei sisälly ehdotusta kyseisen lainkohdan
muuttamisesta, koska esityksen perustelujen mukaan asia tullaan ratkaisemaan toimenpi-
deohjelman toimeenpanon yhteydessä. Valiokunta kiirehtii toimenpideohjelman täytän-
töönpanoa — tästä asiasta käytiin keskustelua.

Arvoisa puhemies! Sosiaali- ja terveysvaliokunta esittää, että eduskunta hyväksyy
muuttamattomana hallituksen esitykseen sisältyvät lakiehdotukset. Tähän mietintöön si-
sältyy myös yksi vastalause.

17.29 Anneli Kiljunen sd: Arvoisa herra puhemies! On hyvä, että sosiaali- ja terveyden-
huollon ammattihenkilöitä koskevaa säätelyä yhdenmukaistetaan ja tehtäväkohtaisista kel-
poisuusvaatimuksista siirrytään ammatinharjoittamisoikeuden myöntämiseen ja nimike-
suojaan. Tällä tavoin turvataan palvelujen laatua, ammattihenkilöiden yhdenvertaisuutta
sekä erilaisten asiakkaiden ja asiakasryhmien oikeuksia. Sosiaali- ja terveydenhuollon eri
henkilöstöryhmien välisen tehtävärakenteen ja työnjaon kehittämistä tulee edelleen jatkaa.
Uudistusten lähtökohtana eivät kuitenkaan saa olla lyhyen tähtäimen säästötavoitteet, vaan
ensisijaisena tavoitteena tulee olla asiakkaiden palvelutarpeeseen vastaaminen ja henkilös-
tön osaamisen parempi hyödyntäminen. Sosiaali- ja terveyspalveluiden asiakkaiden on
voitava luottaa palveluiden hyvään laatuun ja henkilöstön osaamiseen.

Arvoisa puhemies! Sosiaalihuollon ammattihenkilölain mukaan sosiaalityöntekijän am-
matissa voi tilapäisesti toimia enintään vuoden ajan sosiaalityöntekijän ammattiin opiske-
leva henkilö, joka on suorittanut hyväksytysti sosiaalityön aineopinnot ja käytännön har-
joittelun. Opiskelija toimii ammattiin valmistuneen sosiaalityöntekijän johdon ja valvon-
nan alaisena. Hallitusohjelmaan sisältyy toimenpideohjelma kuntien tehtävien ja velvoit-
teiden vähentämisestä. Yhtenä sen osana on mainittu tämän niin sanotun sijaispykälän väl-
jentäminen. Vaikka kyseisen lainkohdan muuttaminen ei sisälly hallituksen esitykseen, so-
siaali- ja terveysvaliokunnan mietinnössä pyydetään kiirehtimään toimenpideohjelman
täytäntöönpanoa.

Meillä ei kuitenkaan ole käytettävissämme tietoa toimenpideohjelman tarkemmasta si-
sällöstä, eikä valiokunta ole kuullut asiasta ensimmäistäkään asiantuntijaa. Tilanne ei näin
ollen anna valiokunnalle perusteita näiden toimenpiteiden kiirehtimiseen. Tästä syystä
emme hyväksyneet valiokunnan mietinnön kirjausta toimenpideohjelmasta ja tämän kysei-
sen asian kiirehtimisestä. Siksi mietintöön jättämässämme vastalauseessa todetaan, että al-
lekirjoittaneet eivät kannata valiokunnan mietinnössä olevaa mainintaa asiasta.

Arvoisa puhemies! Näkemyksemme on, että tätä sijaispykälää ei tulisi kiirehtiä eikä si-
jaistamista tehdä mahdolliseksi henkilölle, jolla ei ole riittävää sosiaalityön osaamista. Ris-
kinä on, että liian vähäisen sosiaalialan koulutuksen omaavan henkilöstön määrän lisäys
heikentää sosiaalihuollon laatua ja vaikuttavuutta. Ammattihenkilöstöstä annetussa laissa
ammatinharjoittamisoikeuden sääntely on rajattu sellaisiin ammattiryhmiin, joiden tehtä-
2



Pöytäkirjan asiakohta PTK 26/2016 vp
viin liittyy julkisen vallan käyttöä, asiakkaan oikeuksien tai itsemääräämisoikeuden rajoit-
tamista sekä muuta perusoikeuksiin puuttumista.

Sosiaalihuollon tehtävät perustuvat lainsäädäntöön, joka sosiaalihuollon työntekijöiden
on tunnettava. Lisäksi työntekijöiden tulee hallita oikeat menettelytavat. Tämä edellyttää,
että laki turvaa selkeästi ammatissa vaadittavan riittävän osaamisen. Jos sosiaalityönteki-
jältä ei edellytetä riittäviä sosiaalityön opintoja, tulee tilapäisesti sosiaalityöntekijän tehtä-
viä hoitavan henkilön toimivaltaa merkittävästi rajata, mikä on työelämän näkökulmasta
hankalaa.

Sosiaalihuollon ammattihenkilölain tarkoituksena on myös turvata sosiaalihuollon sel-
keä työnjako ja tehtävärakenne. Tämä ei ole mahdollista, jos laki ei varmista sosiaalityön-
tekijän tehtävissä toimivan työntekijän osaamista kaikissa tilanteissa. Se, että sosiaalihuol-
lossa tehtävänkuvat ovat olleet liiankin joustavat ja käytännössä on ollut loputon määrä
tehtäviin kelpaavia sijaisia, ei ole edesauttanut tehtävärakenteiden kehittämistä.

Kunnat ovat voineet varautua tulevaan lakiin, ja osassa kuntia on valmistauduttu hyvin,
esimerkiksi Vaasassa, jossa myönnetään palkallista vapaata graduaan tekeville sosiaali-
työntekijöille. Kun työntekijä valitsee tutkimusaiheen, joka kehittää käytänteitä, niin mo-
lemmat hyötyvät. Sosiaali- ja terveysministeriö on aloittamassa myös tehtävärakennesuo-
situsten valmistelua. Tätä hyvää kehitystä ei kannata nyt pysäyttää.

Sosiaali- ja terveysuudistuksen myötä palvelut tulevat keskitetyiksi yksittäistä kuntaa
suurempiin itsehallintoalueisiin, joilla on paremmat mahdollisuudet saada kelpoisia sosi-
aalityöntekijöitä hoitamaan laissa säädettyjä tehtäviä. Näin ollen yksittäisten kuntien esit-
tämä huoli kelpoisten sosiaalityöntekijöiden saannista on osin aiheeton. Lisäksi toimeen-
tulon Kela-siirto tulee vaikuttamaan sosiaalihuollon ammattien tehtäväkuviin lähivuosina.

Tässä muutamia huomioita, jotka liittyvät valiokunnan mietintöön ja toimenpideohjel-
maan.

17.34 Tytti Tuppurainen sd: Arvoisa puhemies! Hallituksen esitys eduskunnalle laiksi
sosiaalihuollon ammatillisen henkilöstön kelpoisuusvaatimuksista annetun lain kumoami-
sesta liittyy hallitusohjelman tavoitteisiin liiallisen säätelyn purkamisesta. Lisäksi siihen
liittyy korvaava esitys, jonka pitäisi riittävästi turvata julkisten palveluiden käyttäjien oi-
keusturvaa ja palveluiden laatua.

Esityksen lähtökohdat ovat kunnossa. Tavoite säätelyn yksinkertaistamisesta on sinänsä
kannatettava. On kuitenkin kiinnitettävä huomiota siihen, että säätelyn uudistamisella ei
pureta sellaisia normeja, joilla on merkitystä yhteiskunnallisten tavoitteiden näkökulmas-
ta. Sanalla sanoen, normien purku on tarkkaa työtä, joka on tehtävä huolella. Tässä tapauk-
sessa olisi ollut aiheellista valmistella esitys huolella ja kuulla asiantuntijoita myös siltä
osin kuin kyse on sosiaalihuollon ammattihenkilöistä annetun lain 12 §:n 1 momentin mu-
kaisesta oikeudesta toimia tilapäisesti sosiaalityöntekijän ammatissa.

17.35 Vesa-Matti Saarakkala ps:  Arvoisa herra puhemies! Tällä hallituksen esityksellä
sosiaalihuollon ammatillisen henkilöstön kelpoisuudesta ei olla nyt antamassa oikeutta
laillistetun sosiaalityöntekijän ammattiin tai sijaisuuteen edes niille ylemmän sosiaalialan
amk-tutkinnon suorittaneille, joilla tutkinto painottuu sosiaalityöhön. Alan työvoimapula
on suuri, ja siksi esitys, mikä tässä nyt sitten meillä on käsissä, ei ole ihan täysin ehkä aivan
riittävä. Ammattikorkeakoulujen yamk-tutkinnot tuottavat päteviä, yhteensä viisivuotisen
koulutuksen omaavia ammattilaisia, joilla on lisäksi alemman ja ylemmän tutkinnon välis-
3



Pöytäkirjan asiakohta PTK 26/2016 vp
sä vähintään kolmen vuoden työkokemus. Nyt, kun tässä opposition edustajat ovat jättä-
neet vastalauseen, se on tavallaan jätetty tähän tästä kirjauksesta, joka tehtiin valiokunnas-
sa nimenomaan siitä, että normien purun yhteydessä kartoitettaisiin mahdollisuus esimer-
kiksi tällaisten ylemmän sosiaalialan amk-tutkinnon suorittaneiden osalta toimia väliaikai-
sesti sosiaalityössä, koska meillä on se tilanne, että yliopisto-opiskelijalle tämä on mahdol-
lista nyt sitten edelleenkin mutta ei tosiaan sellaiselle ammattilaiselle, joka on valmistunut
ammattikorkeakoulusta, ja kyllähän tämä tilanne on vähän järjenvastainen. Siinä suhtees-
sa mielestäni tämä asia, mistä on jätetty vastalause, ei ole aiheellinen, vaan se on turhaa pe-
lottelua, koska se syy, miksi tänne tuli tämä kirjaus, josta vastalause on jätetty, on alun pe-
rin nimenomaan tämä, minkä äsken toin esille, että esimerkiksi tällainen amk-tutkinnon
suorittanut henkilö voisi todella toimia sijaisena sosiaalialalla.

17.37 Marisanna Jarva kesk: Arvoisa puhemies! Tämä hallituksen esitys on kannatetta-
va. Tämä on linjassa sen kanssa, että meillä on Suomessa tällä hetkellä paljon sote-puolella
palvelutarvetta ja tekijöitä ei saada riittävästi tarjoamaan näitä palveluita kansalaisille.
Tämä on hyvä ja kannatettava esitys siitä näkökulmasta ja erityisesti tarpeen myös terveys-
puolen palveluissa viedä nopeasti eteenpäin. Ajatellaan esimerkiksi omaishoitajia, joille ei
löydetä tällä hetkellä sijaisia riittävästi, kun kotipalvelutyöntekijät eivät pysty toimimaan
omaishoitajan sijaisena tarkoituksenmukaisella tavalla. Tämä viesti on tullut vahvasti ken-
tältä, ja omaishoitajat uupuvat näitten palveluitten puuttuessa.

Tästä esityksestä vielä, että tämä on hyvä, että tähän lain valmisteluun on aktiivisesti
osallistuttu. Mutta eikö tähän kuitenkin sisälly se, että tämä 12 §:n osalta, kun puhutaan
kuntien tehtävävelvoitteiden vähentämisestä, tulee sitten normaalisti käsittelyyn myöhem-
min? Muuten näiden tehtävävelvoitteiden vähentämisestä, että normienpurkutalkoissa on
nimenomaan kysymys siitä, että helpotetaan niitten palveluitten tarjoajien ja saajien koh-
taamista, mutta turvallisuudesta me emme tule tinkimään missään normienpurkutalkoiden
yhteydessä.

17.39 Anneli Kiljunen sd:  Arvoisa herra puhemies! Ensinnäkin haluan kyllä korjata täs-
sä meidän vastalauseemme perustaa. Ensinnäkin yliopisto-opiskelijoitten osalta: heidän
täytyy suorittaa hyväksytysti sosiaalityön aineopinnot sekä käytännön harjoittelu. Esimer-
kiksi tältä osin ammattikorkeakouluopinnoissa tämä tilanne on erilainen.

Ammattikorkeakouluopintojen sisältöpuoli tekee tästä vaikean. Meillä on esimerkiksi
ammattikorkeakoulututkinto, jossa tämä painotus on kasvatustieteissä, esimerkiksi lasten-
tarhanopettajan pätevyys. Kun henkilö lähtee jatkamaan lastentarhanopettajan pätevyydes-
tä ylempään ammattikorkeakouluun, hän lähtee jatkamaan opintojaan esimerkiksi johtami-
seen, esimerkiksi päiväkodin johtajaksi. Käytännössä voi olla tilanne, että hänellä ei ole
näitä tarvittavia sosiaalityön aineopintoja, minkä seurauksena tilanne voi olla sellainen,
että esimerkiksi lastensuojelussa voi olla ylemmän ammattikorkeakoulututkinnon suoritta-
nut henkilö, jolla ei ole minkäänlaista kokemusta eikä koulutusta lastensuojelusta. Sen ta-
kia tämä asia täytyy ratkaista muulla tavalla kuin sillä tavalla, joka tässä nyt on esitetty.

17.40 Vesa-Matti Saarakkala ps:  Arvoisa herra puhemies! Nythän on niin, että tässä ei
kuitenkaan puututtu tähän nimenomaiseen asiaan, jonka edustaja Kiljunen nosti esille,
vaan nimenomaan linjattiin, että tämä myöhemmin kartoitetaan. Siinä suhteessa mielestä-
ni tässä ei ollut vastalauseen paikka, vaan jos haluaa vastalauseen esittää, niin se olisi ollut
4



Pöytäkirjan asiakohta PTK 26/2016 vp
sitten, jos olisi todella tehty tällainen muutos, jota minä itse kyllä pidän järkevänä. Saa näh-
dä, kuinka kauan tällä yhteiskunnalla on varaa näinkin tarkkarajaiseen ammatinharjoitta-
misen rajaamiseen, mikä nyt on tilanne. Toki perusteet on ilman muuta tuollekin, mitä
edustaja Kiljunen tuossa sanoi, mutta aina voisi vähän miettiä sitä tapauskohtaista harkin-
taa kuitenkin.

17.41 Anneli Kiljunen sd: Arvoisa puhemies! Aivan kuten omassa puheenvuorossani ai-
kaisemmin jo totesin, meidän vastalauseemmehan painottuu nimenomaan tähän toimenpi-
deohjelmaan, hallituksen toimenpideohjelmaan, jossa käsitellään tämän sijaispykälän väl-
jentämistä. Ja kun me emme ole valiokunnassa kuulleet yhtä ainuttakaan asiantuntijaa,
joka käsittelisi tätä toimenpideohjelmaa, niin meidän mielestämme ei ole oikein se, että
tätä asiaa lähdetään kiirehtimään, koska meillä ei ole tästä sisällöstä minkäänlaista tietoa.
Meidän vastalauseemme nimenomaan keskittyy nyt tähän toimenpideohjelmaan ja sen kii-
rehtimiseen.

Yleiskeskustelu päättyi.

Eduskunta hyväksyi hallituksen esitykseen HE 14/2016 vp sisältyvien 1.—14. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
5


