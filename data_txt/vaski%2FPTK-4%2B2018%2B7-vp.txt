















































DEM66B6.tmp.xml


Pöytäkirjan asiakohta PTK 4/2018 vp
Pöytäkirjan asiakohta 

PTK 4/2018 vp

Täysistunto

Perjantai 9.2.2018 klo 12.59—13.32

7. Lakialoite laeiksi luottolaitostoiminnasta annetun lain 15 luvun ja kirjanpitolain 1 luvun 
1 a §:n muuttamisesta

Lakialoite LA 91/2017 vp Ville Vähämäki ps

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään talousvaliokuntaan.

Avataan keskustelu. Edustaja Vähämäki esittelee ensimmäisenä allekirjoittajana tämän
aloitteen.

Keskustelu

13.04 Ville Vähämäki ps (esittelypuheenvuoro): Kunnioitettu puhemies! Kiitoksia tästä
kunniasta.

Tämähän on lakiehdotus luottolaitostoiminnasta olevan lain muuttamisesta, mutta asial-
lisesti kysymys on työtilimallista, mikä sisältyy vaihtoehtobudjettiimme, minkä esittelim-
me viime syksynä. Tavoite on siis keventää hallinnollista taakkaa ennen kaikkea toimini-
mien osalta. Tällöin henkilötunnuksella voitaisiin aukaista luottolaitoksessa eli pankissa
pankkitili, siis toisin sanoen työtili, ja pankki hoitaisi palveluna kaiken: tilittäisi alv:n val-
tiolle, maksaisi sotu- ja eläkevakuutusmaksut. Toisaalta henkilöllä ei olisi minkäänlaisia
vähennysoikeuksia. Noin 40 000 asti saisi ansaita vuodessa, jolloin tästä jäisi henkilölle
noin 30 000 näiden vähennyksien ja alv-tilitysten jälkeen sitten pankkitilin saldoksi.

Lyhyesti siis: pankki hoitaisi palveluna kaiken. Itse asiassa yksi suomalainen pankki on
tämäntyyppistä palvelua alkanut jo tekemään. Nyt siis tuotaisiin... [Hälinää — Puhemies
koputtaa]

Toinen varapuhemies Tuula Haatainen:  Anteeksi! Voisiko keskustelut käydä käytäväl-
lä, että kuullaan tämä esittelypuheenvuoro?

Selvästikin tämä minun esitykseni aiheuttaa huomattavaa keskustelua myöskin siellä sa-
lin puolella. [Naurua — Olavi Ala-Nissilä: Todellakin!]

Siis todellakin pankki hoitaisi palveluna kaiken. Yksi suomalainen pankkilaitos on näin
alkanutkin jo toimimaan, ja tässä luotaisiin siis laki, jolla tämä mahdollistetaan vielä laa-
jemmin. Kaikki hoituisi tiliotteella, tilitoimistoja ei siis toisin sanoen vaadittaisi enää. Val-
tiolle kaikki tiedot tulisivat automaattisesti. Ei vaadittaisi enää alv-tilityksiä, vaan nehän
pankki tekisi sieltä työtililtä automaattisesti.

Ja mikä tavoite tässä on, niin sehän meillä on laskea tällaisen pienimuotoisen liiketoi-
minnan aloittamisen kynnystä huomattavasti. Uskoisin, että nämä uudet mallit, uudet pal-
 Tarkistettu
4.1



Pöytäkirjan asiakohta PTK 4/2018 vp
velut, joita pankit tämän lain myötä voisivat aloittaa ja joilla laajentaa toimintaa, tulisivat
huomattavasti laskemaan tätä kynnystä. Toivoisimme nopeaa käsittelyä tuolla talousvalio-
kunnassa ja lain nopeaa voimaantuloa. — Kiitos.

13.07 Antti Kurvinen kesk: Arvoisa rouva puhemies! Tämä edustaja Vähämäen tekemä
lakialoite on hyvin mielenkiintoinen, ja toivottavasti se käsitellään suurella vakavuudella
valiokunnassa. Ja mielestäni, vaikka se on tullut oppositiopuolueen riveistä — ilmeisesti
osa jotakin oppositioprojektiakin — se kyllä ihan sopii myös hallitusohjelman tavoitteisiin
byrokratian keventämisestä ja siitä, että saataisiin työllisyysastetta nostettua ja yrittäjyyttä
helpotettua.

Puhemies! Todellisuushan on se, että työmarkkinat ovat muuttuneet ja muuttuvat koko
ajan siihen suuntaan, että palkansaajan ja yrittäjän välinen ero ja rajapinta hämärtyy ja täs-
sä alustatalouden maailmassa tullaan liikkumaan todennäköisesti hyvin joustavasti palkan-
saaja- ja yrittäjä-aseman välillä ja on pientä yritystoimintaa mahdollisesti siinä palkkatyön
yhteydessä. Siinä mielessä tämä on erittäin kiinnostava hanke, ja tämä on erittäin mielen-
kiintoinen lakialoite ja käydään toivottavasti huolella lävitse.

Arvoisa puhemies! Tämmöisiä eri tilejä aina silloin tällöin lanseerataan. Osa politiikois-
ta, ainakin tuolla oikeistossa, puhuu tästä niin sanotusta perustilistä vaihtoehtona perustu-
lolle. Se tiliasia voisi olla ihan selvittämisen arvoinen sekin.

Ja sitten sellainen asia, jota toivon hallituksen selvittävän vielä tällä vaalikaudella, on se,
voitaisiinko ihmisten sijoittamiseen ja säästämiseen kannustaa vähän Ruotsin malliin täl-
laisella osakesäästötilillä elikkä niin, että voisi olla erilaisia sijoitustuotteita yhdessä tilissä
ja siellä voisi vaihdella eri sijoitusinstrumenttien välillä ja sitten vasta, kun otetaan raha
ulos, siitä tulisi sitten veroa. Se kannustaisi sellaiseen terveeseen säästämiseen ja omaan ta-
loudenpitoon ja oman talouden parantamiseen.

13.09 Jani Mäkelä ps: Arvoisa puhemies! Työllisyys ja työllistäminen herättää keskuste-
lua, ja hyvä niin, koska se on kenties yksittäisenä asiana tärkein meidän käsittelemistäm-
me. Tämän aihepiirin parissa olen aina esittänyt kritiikkiä sitä kohtaan, että oikeistohalli-
tuksen keinot työllisyyden parantamiseen ovat monesti lähinnä pois työntekijöiltä, kuiten-
kaan oleellisesti helpottamatta työllistämisen byrokratiaa. Ja vasemmisto-oppositio taas
pyrkii lisäämään byrokratiaa ja jakamaan rahaa, jota ei ole vielä tienattukaan. Olenkin
haastanut esittämään keinoja työllistämiseen, jossa näin ei toimittaisi vaan jossa kaikki
voisivat voittaa. Tässä lakialoitteessa on ymmärtääkseni kyse juuri tällaisesta keinosta, ja
toivonkin sille menestystä jatkokäsittelyssä. Työnteko muuttuu, kuten on mainittu, ja täl-
laiset keinot ovat tarpeen siihen muutokseen vastaamiseksi.

13.10 Ritva Elomaa ps: Arvoisa puhemies! Talous ja työllisyys Suomessa ovat hieman
piristyneet, ja tämä positiivinen suunta pitää saada jatkumaan. Ihmisiä halutaan innostaa
myös perustamaan yrityksiä ja näin työllistämään itsensä ja muitakin. Edustaja Vähämäki
on tehnyt lakialoitteen työtilimallista, joka on aivan mainio uusi mahdollisuus, varsinkin
niille ihmisille, jotka empivät yrittäjäksi ryhtymistä, koska yritystoiminnassa byrokratia ja
paperisota on hyvin työllistävää ja haasteellistakin. Tässä mallissa hoituisivat pienyrittäjän
velvollisuudet verottajalle sekä sosiaali- ja eläkemaksut joustavasti ja itse yrittämiselle jäi-
si aikaa. Kannatan edustaja Vähämäen lakialoitetta.
2



Pöytäkirjan asiakohta PTK 4/2018 vp
13.10 Mika Niikko ps: Arvoisa puhemies! Muistan, kun itse nuorena miehenä vuonna
1992 aloitin yrittäjyyden perustamalla toiminimen ja lähdin kauppaamaan ovisilmiä ovel-
ta ovelle, ja olin aika hämmästynyt siitä, kuinka paljon se tuotti paperitöitä. Vähän kouluja
käyneenä toki piti ottaa asioista selvää, ja saihan niistä selvää, kun paljon kyseli ympäriin-
sä, mutta jos silloin olisi ollut tällainen mahdollisuus, niin monet muutkin, monet minun
ystävänikin, olisivat lähteneet yrittäjiksi. Ja se yrittäjyys on tie elämään ja toisenlaiseen
maailmaan, jossa on mahdollisuuksia rajattomasti. Meilläkin tässä parlamentissa istuu pal-
jon menestyneitä yrittäjiä, jotka ovat menestyneet pitkälle elämässään, ja he ovat kaikki
aloittaneet tällaisella pienellä toiminnalla aikanansa.

Sinänsä toivoisin, että hallitus tarkalla korvalla nytten kuuntelisi näitä puheenvuoroja ja
ottaisi tämän lakialoitteen käsittelyyn valiokuntaan. Nimittäin tämä jos mikä on byrokrati-
anpurkua, tämä jos mikä on suomalaisen talouden kasvattamisen kannalta järkevää toimin-
taa, koska me tiedämme, että lähestulkoon kaikki työpaikat syntyvät alle viiden henkilön
työpaikkoihin. Me voimme tällaisella byrokratianpurulla saada konkreettisia lisäverotulo-
ja myös, koska tämä myös ehkäisee harmaata taloutta siltä osin, että henkilöt, jotka halua-
vat tienata hiukan lisää, pystyvät sen toteuttamaan yrittäjyyden kautta. Tämähän myös va-
pauttaa silloin työntekijän esimerkiksi kirjanpidosta ja yksinkertaistaa yrittämistä ja lisää
toimeliaisuutta. Tämmöistä konkreettista turvaa me tarvitsemme yrittäjille. Tässä on kon-
kurssiturva olemassa, ja tässä on myös työttömyysturva, sosiaaliturva ja terveysturva,
kaikki edustettuina tässä samassa paketissa, ja siinä mielessä kannatan edustaja Vähämäen
tekemää lakialoitetta ja sitä, että se tutkittaisiin huolella.

13.12 Arja Juvonen ps: Arvoisa rouva puhemies! Suomi nousee yrittämisellä, ja yrittä-
jän pyörät on pidettävä pyörimässä. Tämä edustaja Ville Vähämäen lakialoite on erittäin
hyvä, ja tämän tarkoituksena on purkaa byrokratiaa ja helpottaa pienyrittäjyyteen lähtemis-
tä. Perussuomalaiset on yrittäjäystävällinen, yrittäjämielinen ja pienyrittäjämielinen puo-
lue, ja pidämme erittäin tärkeänä sitä, että yrittäminen on mahdollista yhä useammalle sitä
haluavalle.

Tämä työtilimalli, josta nyt on kysymys, vapauttaa kirjanpidosta, yksinkertaistaa yrittä-
mistä ja lisää myös sitä toimeliaisuutta, ja nämä ovat erittäin tärkeitä asioita ja arvoja. Oli
hienoa kuulla keskustan edustaja Kurvisen puheenvuoro, kuinka otitte tähän kantaa ja pi-
ditte tätä mallia hyvänä ja puheenvuorossanne toitte myös esille sen, että toivotte, että tämä
asia todella hyvin käsitellään valiokunnassa. Se on hieno asia, että kuunnellaan. Tämä on
osa meidän varjobudjettiamme mutta erittäin hyvä osa sitä.

Meillä keskusteltiin eilen täällä hyvin laajasti aktiivimallista, ja kukaan ei puheenvuo-
rossaan nostanut sitä yrittäjän tilannetta ja yrittäjän asemaa esille. Sitä vastuuta aktiivimal-
lista siirretään paitsi sille työttömälle mutta myös yrittäjälle, elikkä yrittäjähän on se hen-
kilö, joka ottaa tämän työttömän omaan työpaikkaansa töihin ja velvoittuu myös toimi-
maan ohjaajana ja perehdyttäjänä, elikkä siellä on paljon erilaisia haasteita yrittäjän elä-
mässä. Sitä ei saisi unohtaa, että todellakin ei se aktiivimallikaan lähde toimimaan, jos ei
joku sitä työtä tarjoa ja työtä anna. Se on aika lyhyt aika kuitenkin 18 tuntia olla siellä, ja
siinä tarvitaan vierelläkulkija.

Elikkä erittäin hyvä lakialoite edustaja Ville Vähämäeltä, ja toivomme tosiaan, että puo-
luerajat ylittäen näemme tämän lakialoitteen tärkeyden ja käsitellään se sillä vakavuudella.
Aihe on erittäin hyvä ja kannustaa Suomea nousuun — niitä pieniä yrittäjiä, jotka tällä het-
kellä miettivät jotakin uutta.
3



Pöytäkirjan asiakohta PTK 4/2018 vp
13.14 Olavi Ala-Nissilä kesk: Arvoisa rouva puhemies! Todella aina ilahtuu, kun on ak-
tiviteettia normien sujuvoittamiseksi. Tämähän on hallituksen yksi strateginen toiminta-
alue, uudet toimintatavat, jossa juuri normien sujuvoittaminen, valitusten järkevöittämi-
nen ja lupamenettelyjen helpottaminen on hyvin keskeistä. Todella jos menee katsomaan
www.normienpurku.fi-sivustolle, näkee, että on todella paljon saatu aikaan.

Tässä edustaja Vähämäen hyvässä aloitteessa on juuri tätä henkeä. Tiedämme, että
Osuuspankilla jo on tässä ollut aktiivisuutta. Minusta todella näinä aikoina pitää lähteä sii-
tä, että yrittämisen kynnystä alennetaan kaikin keinoin, että yrityksen eri vaiheissa sitä voi-
daan hieman eri tavalla tavallaan kohdella.

Tähän liittyen ehkä ajankohtaista on se, että EU:n komissio on nyt jäsenmaille tehnyt eh-
dotuksen, että alvin alaraja voitaisiin nostaa jopa 80 000 euroon. Suomessa sehän on
10 000, ja me olemme peränpitäjä tässä EU-maailmassa. Virohan nosti juuri sen
40 000:een. Teimme tänään edustaja Marisanna Jarvan kanssa ehdotuksen — mutta emme
täällä — että voitaisiin Suomessakin, kun verotuksen tiekarttaa tehdään, ottaa tämä asia
esille ja että juuri tämä yrityksen alkuvaiheen vauhdittaminen, työllistämisen ja yrittäjyy-
den kynnyksen alentaminen pitäisi nyt tarkastella myöskin tästä näkökulmasta.

Tämä ei ole ensimmäinen kerta, kun edustaja Vähämäki tuo näitä digitaalisia, digitali-
sointiin perustuvia hyviä ideoita liikkeelle, ja näen tämän tässä samassa linjassa. Että hyvä
hallitus etenee jo tähän suuntaan, ja on hyvä, että perussuomalaiset tulevat kelkkaan mu-
kaan.

13.16 Eero Lehti kok: Arvoisa rouva puhemies! Edustaja Kurvinen otti sellaisen asian,
joka erottaa Suomen ja Ruotsin pääomamarkkinoilla. Tämä Ruotsin käyttämä osaketili ko-
titalouksien instrumenttina pääomamarkkinoilla on sellainen, jossa ilman varainsiirtovero-
ja ja muita merkittäviä kustannuksia voidaan saman potin sisällä vaihtaa osakeallokaatioi-
ta — kuten rahastoyhtiöt voivat tällä hetkellä. Mutta rahastoyhtiöt, jotka ovat kotitalouk-
sien suosimia pääomasijoituksen kohteita, ottavat kuitenkin hoitopalkkiota vuotuisesta
tuotosta keskimäärin ehkä neljänneksen tai kolmanneksen. Tässä osakesäästötilissä se on
murto-osa tästä, ja kun lasketaan korkoa korolle, niin tämä on kotitalouksien pääoman-
muodostuksen kannalta erittäin merkittävä etu myös siltä kannalta, että kotitalouksille syn-
tyy, silloin kun yritystoimintaan tai muuhun tarvitaan pääomaa merkittävästi tavanomaista
enemmän, sellainen riskipääoma, joka on kohdistettavissa esimerkiksi yritystoiminnan
aloittamiseen, ja sitä kautta julkisen sektorin taakkakin ehkä vähän vähenisi. Mutta tämä
asia on kaiketi valmistelussa, joten sen enempää tällä kertaa ei tästä asiasta.

13.18 Ville Tavio ps: Arvoisa rouva puhemies! Hallitus hiljattain lisäsi pienyritysten nor-
miviidakkoa, hallitus hankaloittaa pienyrittäjien toimintaa: tehtiin LEI-tunnus. Eli halli-
tuksen toimilla yrityksille on tullut Y-tunnuksen ohelle nyt vielä tämä uusi LEI-tunnus —
siinä on jo kaksi tunnusta. Ja ne maksut tästä LEI-tunnuksesta ovat niin kohtuuttomia pien-
yrittäjille, että pienyritykset luopuvat sijoitustoiminnan harjoittamisesta.

Olisi erittäin hyvä, jos hallitus alkaisi tarttua näihin perussuomalaisten piiristä tuleviin
ehdotuksiin, nimenomaan yritystoiminnan helpottamisesta ja byrokratian poistamisesta.
Meiltä on tullut useita lakialoitteita näihin asioihin liittyen. Edustaja Lehti ja edustaja Ala-
Nissiläkin, tulisitte perussuomalaisten linjoille nyt poistamaan byrokratiaa.
4



Pöytäkirjan asiakohta PTK 4/2018 vp
13.19 Antti Kurvinen kesk: Arvoisa rouva puhemies! Tämä arvonlisäverovelvollisen lii-
kevaihdon raja on sellainen asia, mikä meidän täytyy nyt käydä huolella läpi. Keskustan ri-
veistä on kiinnitetty erittäin tarkasti huomiota tähän ongelmaan ja haluttu pienyrittäjän
puolta pitää tälläkin tavalla. En voi muuta kuin kiittää näitä tässä lähelläni istuvia edustajia
Marisanna Jarvaa ja edustaja Ala-Nissilää, erittäin hyvästä avauskeskustelusta siitä, voitai-
siinko sitä nykyistä erittäin matalaa alvittoman liikevaihdon rajaa nostaa niin, että siinä al-
kuvaiheessa yrittäjyydelle olisi enemmän mahdollisuuksia ja vauhtia tulisi vähän ladulle
siihen alkumetreille. Toki, kun mietitään tätä arvonlisäverovelvollisen liikevaihdon rajaa,
täytyy miettiä, että siinä ei synny sitten sellaisia kilpailun esteitä, ettei tule semmoisia isoja
portaita, että jos vedetään vaikkapa 40 000:een, 50 000:een tai 60 000:een jossain vaihees-
sa se arvonlisäverovelvollisen toiminnan raja, niin tulee sitten iso hyppy sinne alvilliseksi.
Yksi vaihtoehto helpottaa pienyrittäjiä arvonlisäveron kanssa olisi se, että se menisi ikään
kuin portaittain tai liukuisi, niin että alkuvaiheessa ei olisi alvivelvollinen ja sitten pikku-
hiljaa se velvollisuus tiukkenisi.

Mutta, puhemies, en voi olla kehumatta tätä keskustelua. Erityiskiitos kuuluu minusta
edustaja Vähämäelle siitä, että hän on näin mainion aloitteen tehnyt. Ja voisiko ajatella, että
kun uudet valtiopäivät ovat käynnistyneet, niin nyt vihdoin ja viimein, vähän niin kuin
myöhässä, saataisiin sellaista Suomi 100 -henkeä tänne taloon, että voidaan ihan oikeasti
miettiä näitä asioita porukalla, ovat ne sitten työtilejä tai osakesäästötilejä tai vastaavia,
riippumatta siitä, mikä se meidän puoluebanderollimme tai hallitus- tai oppositiobanderol-
limme on?

13.21 Leena Meri ps: Arvoisa puhemies! Tässä keskustelussa huomaan, että aivan kuin
nämä olisivat ensimmäistä kertaa täällä eduskunnan keskustelussa. Tässä edustajilta, muun
muassa Ala-Nissilältä, tuli äsken kehuja ja kehuttiin tätä lakialoitetta, mutta nyt uskallan
epäillä, että kaikki eivät ole lukeneet meidän vaihtoehtobudjettiamme. Perussuomalaiset
esittivät näitä vaihtoehtoina jo syksyllä yrittäjyys-, työllisyys- ja koulutuspaketissa, ja siel-
lä meillä oli myöskin nämä pk-sektorin verotuselementit, ja ministeriaitiosta silloin saim-
me kiitosta näistä elementeistä. Nyt tietysti hieman huolestunut olen näiden hallituksen
edustajien puheenvuorojen perusteella siitä, onko näitä nyt kuitenkaan sitten luettu — kii-
tellään, mutta ei oteta ihan oikeasti näitä vastaan.

Kuten perussuomalaisten edustajat Juvonen ja Tavio tuossa toivat esille tämän yrittäjyy-
den, niin myös minuun muutamat yrittäjät ovat ottaneet yhteyttä, ja he pelkäävät tämän ak-
tiivimallin perusteella, että heille alkaa tulvimaan hakemuksia. Ei varmaan ole tarkoitus,
että pk-sektorilla, joka meillä eniten työllistää, jokaisen työhakemuksen kohdalla tulee sit-
ten satoja tai tuhansia hakemuksia. Se ei varmaan ole tarkoitus, että yrittäjien aika menee
sitten siihen, että he toteuttavat osaltaan hallituksen aktiivimallia.

Nyt toivonkin sitten, kun täällä keskustalta ja kokoomukselta tuli kannustusta ja kehuja
ja meillä todella edustaja Vähämäki on tuonut paljon tähän tietotekniikkaan ja alustata-
louteen liittyviä aloitteita, että tämä otettaisiin nyt ihan vakavasti. Tämä ei tosiaan ole en-
simmäinen kerta, kun tämä on ollut esillä — tämä oli tosiaan tässä meidän vaihtoehtobud-
jetissamme. Tutustukaa nyt tähän, niin että ei tarvitse täällä salissa vain sanoa, että hieno
idea ja onpa kiva puhua, mutta sitten ei muisteta, että tämänhän me olemme tuoneet esille
jo ajat sitten. Ottakaa ihan oikeasti nämä vakavasti — näitä mietitään ja yritetään Suomen
parhaaksi löytää ratkaisuja.
5



Pöytäkirjan asiakohta PTK 4/2018 vp
13.23 Eero Suutari kok: Arvoisa rouva puhemies! Kun itsellä tulee tässä kuussa täyteen
36 vuotta yrittäjyyttä, niin olen erittäin iloinen siitä, että yrittäjyyden ilmapiiri Suomen val-
takunnassa on sieltä 80-luvun alusta, voisi sanoa, mylläytynyt todella sopivaan ja myöntei-
seen ilmapiiriin, mikä tällä hetkellä vallitsee, ja edustaja Vähämäen lakialoite tässä tapauk-
sessa on yksi niistä keinoista, millä tietysti voitaisiin parantaa.

Meillä on paljon tekemistä yrittäjän sosiaaliturvassa, yrittäjyyden ja työnteon yhdistä-
misessä sekä yrittäjyyden ja työttömyyden ynnä muiden yhdistämisessä niin, että se on kai-
kille tasa-arvoista. Siinä mielessä yrittäjän asema tässä Suomen yhteiskunnassa on vielä-
kin minusta lapsipuolen asemassa. Meidän yrittäjien populaation määrä asukaslukuun näh-
den ei vieläkään ole sitä luokkaa kuin esimerkiksi Hollannissa, jossa on populaatioon näh-
den lähes kaksinkertainen määrä yrityksiä, ihan mikroyrityksiä, pieniä yhden ihmisen yri-
tyksiä enimmäkseen.

13.24 Marisanna Jarva kesk: Arvoisa puhemies! Tuossahan viitattiin aikaisemmin ni-
meeni ja puhuttiin paljon yrittäjyydestä. Itselleni myös yrittäjätaustaisena ja paljon nuor-
ten ja aloittavien yrittäjien kanssa toimineena on tullut paljon sitä viestiä vuosikausien ajan
siitä, että keskeistä on nimenomaan meillä tämä verotus, joka ei ole kannustavaa tällä het-
kellä yritystoiminnan aloittamiseen, ja tämä byrokratia, joka pitkään on vaivannut. Erityi-
sesti Suomessa mehän olemme rakastaneet tätä hallintoa ja luoneet byrokratiaa, ja nyt sitä
on alettu vihdoinkin purkamaan: Satoja ellei tuhansia alemmanasteisen normituksen puo-
lelta on purettu näitä normeja, isoja muutoksia tehty yrittäjyyspaketin kautta ja helpotetaan
yrittäjyyttä. Monella eri sektorilla on tehty jo toimia. Kannattaa käydä www.norminpur-
ku.fi-sivustolla katsomassa, mitä on jo hyväksytty virallisesti, ja ministeriöissä on paljon
esityksiä menossa eteenpäin norminpurun osalta. Eli paljon on tehty ja tullaan tekemään.
Vedän itse omassa eduskuntaryhmässä yritystoiminnan norminpurkutyöryhmää, ja sillä ta-
valla asia on hyvin läheinen.

Sitten tästä verotuksesta vielä: Tuossa edustaja Suutari totesi todella hyvin, että meidän
pitää saada Suomeen enemmän yrittäjyyden alkuja ja sitä, että ihmiset joko sivutoimisesti
tai hyvin pienestä aloittavat sitä yritystoimintaa. Siihen kannustetaan jo opiskelijoiden ja
nuorten puolella hyvin paljon, mutta nyt ennen kaikkea kun puhutaan tästä työllisyydestä
ja itsensä työllistämisestä, tähän pitää kannustaa myös valtion puolelta. On ihan totta, että
Suomi on jäänyt hyvin jälkeen nyt tässä arvonlisäveron alarajan osalta. 10 000 euroa, ai-
noana on hyvin matalana meillä se raja, muissa EU-maissa raja on 30 000—100 000 tällä
hetkellä, ja komissio on todella nyt lähestynyt jäsenmaita, että pitää helpottaa pienyritys-
toimintaa ja tätä alarajaa tarkastella, ja toivotaan, että osana tätä verotuksen uudistamisen
tiekarttaa tämä otetaan selvitykseen.

13.26 Maria Tolppanen sd: Arvoisa puhemies! Pyysin vähän aikaisemmin vastauspu-
heenvuoroa, mutta eipä se mitään. Otetaan vähän pitemmällä kaavalla.

Ensinnäkin byrokratian purkaminen yritystoiminnan alkuvaiheessa on tietysti erittäin
tervetullut asia. Sitä tässä hämmästelin vähän perussuomalaisten puolella, että siellä kaksi
kertaa otettiin esille aktiivimallia ja toinen piti sitä yrittäjän kannalta hyvänä asiana ja toi-
nen piti sitä huonona asiana. Että olisi ihan kiva kuulla, mikä se perussuomalaisten kanta
nytten tähän asiaan on.

Sinänsä, jos puhutaan siitä, että kun aktiivimalli nytten tulee, niin siinä sitten tämä by-
rokratian purkaminen edesauttaisi yritysten perustamista, niin huomauttaisin tässä asiassa,
6



Pöytäkirjan asiakohta PTK 4/2018 vp
että kun yrityksiä perustetaan, niin lähtökohtaisesti ihmisillä, jotka perustavat yrityksiä,
täytyy olla lainaa, mutta työttömillä ihmisillä, jotka ryhtyvät perustamaan yrityksiä, hyvin
usein ovat luottotiedot menneet, elikkä sitä lainaa ei saa lainkaan.

Muutenkin tämä asia, että aktiivimallia pannaan tänne yritystoiminnan puolelle ja sano-
taan, että pitää tienata noin 250 euroa sen kolmen kuukauden aikana yritystoiminnasta, jot-
ta sitten välttyisi näiltä sanktioilta, joita siitä tulee... No, minulla on pieni yritys, ja voin
kertoa, että kolmen ensimmäisen kuukauden aikana emme kyllä tienanneet tuollaista mää-
rää, vaikka teimme isoja produktioita tv-lähetyksiin Yleisradiolle. Johtuu siitä, että nämä
asiat kiertävät vähän hitaammin. Rahat tulevat vähän hitaammin, ja ensin lähdetään velka-
pääomalla ja sen jälkeen sitten tehdään ja maksetaan sitä velkapääomaa pois ja saadaan yri-
tys pyörimään.

Mutta sinänsä se, että tuetaan aloittavia yrityksiä, pienyrityksiä ja mikroyrityksiä, on
hyvä asia. Henkilökohtaisesti olen myös sitä mieltä, että alvin alarajaa pitää pystyä nosta-
maan, koska jollei sitä nosteta, se on yksi asia, joka tekee oikeastaan täysin mahdottomaksi
pienyrittäjälle sen, että voisi palkata sen seuraavan ihmisen ja että saisi sen yritystoimin-
nan tuottamaan leipää siihen oman perheenkin pöytään.

Toinen varapuhemies Tuula Haatainen:  Tämä keskustelu joudutaan kohta rajaamaan
suuren valiokunnan kokouksen vuoksi, mutta otetaan tähän pari puheenvuoroa vielä.

13.28 Sami Savio ps: Kiitos, arvoisa puhemies! Ja kiitän aluksi edustaja Vähämäkeä tästä
erinomaisesta lakialoitteesta, jolla tosiaan pyritään helpottamaan uusien yritysten perusta-
mista digitalisaatiota hyödyntäen. Nehän ovat molemmat hallitusohjelman kannalta aivan
keskeisessä asemassa, ja toivonkin, että hallituspuolueet tätä lakialoitetta voivat edistää.

Kyllä meillä perussuomalaisilla on tosiaan paljon hyviä esityksiä, tämä on yksi esimerk-
ki niistä. Meillä on paljon hyviä esityksiä talouteen ja työllisyyteen liittyen, ja vaikka meis-
tä julkisuudessa onkin pyritty luomaan kuvaa, että olemme vain yhden asian liike, niin se ei
todellakaan pidä paikkaansa. Mielestäni tämä aloite sen hyvin osoittaa.

Edustaja Tolppanen kysyi äsken perussuomalaisten kantaa aktiivimalliin. Meidän kan-
tamme on ollut ja on jatkossakin hyvin yksiselitteinen: emme hyväksy tätä nykymuotoista
aktiivimallia, jossa ihmisiä asetetaan toisinaan erittäin vaikeaan tilanteeseen pakon edessä.

Vielä tästä lakialoitteesta. Edustaja Meri toi esille, että tämä esitys sisältyi jo meidän
syksyn vaihtoehtobudjettiimme, mutta silloin se vaiettiin. Nyt sitä on kovasti kuitenkin
täällä kiitelty. Edustaja Kurvinen varsinkin toivoi, että ideaa voitaisiin viedä eteenpäin par-
lamentarismin hengessä, ja toivon todella, että pääministeripuolue edistää tätä aloitetta ta-
lousvaliokunnassa.

13.30 Ville Tavio ps: Arvoisa rouva puhemies! Keskusta—kokoomus-hallituksen nor-
minpurkutalkoot yrityksille ovat epäonnistuneet. Puheet ovat suuret, mutta teot ovat pie-
net. Moni byrokratian koukero ei hidasta suurempien yritysten toimintaa, ne pystyvät niis-
tä selviytymään, mutta pienyritysten, varsinkin yksinyrittäjien tilanne on yhä Suomessa
kohtuuton. Minuun oli hiljattain yhteydessä yksi yrittäjä, joka kävi pienimuotoista EU-
kauppaa, ja hän kertoi, että hän oli sairastunut, joutui sairauslomalle, ja oli sen johdosta
myöhästynyt alv-ilmoituksen jättämisessä. Siitä oli tullut 100 euron laiminlyöntimaksu.
100 euron laiminlyöntimaksu pienimääräisestä EU-kaupasta. Kaikki, jotka ymmärtävät
7



Pöytäkirjan asiakohta PTK 4/2018 vp
pienyritystoiminnan päälle, näkevät, että tämä on juuri sellaista hallituksen luomaa byro-
kratiaa ja lisämaksuja, joita ei vain yksinkertaisesti tarvita.

13.31 Ville Vähämäki ps: Kiitos, puhemies! Ihan lyhyesti haluan kiittää keskusteluun
osallistuneita kansanedustajia positiivisista kannoista tämän lakialoitteen suhteen.

Keskustelu päättyi.

Asia lähetettiin talousvaliokuntaan.
8


	7
	13.04
	13.07
	13.09
	13.10
	13.10
	13.12
	13.14
	13.16
	13.18
	13.19
	13.21
	13.23
	13.24
	13.26
	13.28
	13.30
	13.31


