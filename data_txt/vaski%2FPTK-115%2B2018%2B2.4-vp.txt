















































DEM10A7.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

2.4. Suullinen kysymys mielenosoitusten ennakkoilmoitusajan pidentämisestä (Silvia Mo-
dig vas)

Suullinen kysymys SKT 184/2018 vp

Suullinen kyselytunti

Puhemies Paula Risikko: Vasemmistoliiton eduskuntaryhmän kysymys, edustaja Modig.

Keskustelu

16.51 Silvia Modig vas: Arvoisa rouva puhemies! Mielipiteen- ja sananvapaus ja niiden
suojelu on demokraattisen yhteiskunnan perusosa — myös kokoontumisvapaus. Vapaa-
seen yhteiskuntaan kuuluvat oikeus ja mahdollisuus järjestää mielenosoitus ja osallistua
mielenosoitukseen.

Nyt oikeusministeriö on lähettänyt lausuntokierrokselle luonnoksen koskien kokoontu-
misvapautta. Luonnoksen mukaan ohjeistus mielenosoituksen järjestämiseen muuttuisi si-
ten, että nykyisen kuuden tunnin sijaan poliisille tulisi tehdä ilmoitus tapahtumasta kolme
päivää aikaisemmin. Tämä merkittävä muutos on ymmärrettävästi herättänyt laajasti huol-
ta kansalaisyhteiskunnassa, ja johtavat ihmisoikeusasiantuntijat ovat nähneet sen perusoi-
keuksia kaventavana ja sen tarvetta huonosti perusteltuna. Perusteluna on esitetty, että näin
voidaan turvata poliisin toimintaedellytykset mielenosoituksissa ja näissä tilanteissa. Ky-
syisin hallitukselta: ei kai tässä nyt vastata poliisin resurssipulaan kaventamalla kansalais-
ten perusoikeuksia?

16.52 Oikeusministeri Antti Häkkänen (vastauspuheenvuoro): Arvoisa puhemies! Ko-
koontumisvapaus on perustuslaillinen oikeus, niin kuin kysyjä toi tässä esiin, ja valtioval-
lalla on velvollisuus ja tehtävä turvata kokoontumisvapauden käyttäminen. Nyt ovat yleis-
tyneet vastamielenosoitukset, jopa joitain väkivaltaisia ilmiöitä on tapahtunut. Meillä on
nyt laissa semmoinen ennakkoilmoittamisvelvollisuus mielenosoituksista, joissa esimer-
kiksi tarvitaan poliisin liikennejärjestelytoimenpiteitä tai poliisi paikalle, jotta ulkopuoli-
set eivät pääse häiritsemään näitä mielenosoittajia, ja kuuden tunnin aika, mikä nykyään
on, on poliisin piirissä koettu liian lyhyeksi ajaksi, jotta poliisi kykenee turvaamaan kaik-
kien oikeuden osoittaa mieltään. Sen takia laki on lausunnoilla, että tätä ennakkoilmoitta-
misaikaa aiotaan pidentää, että poliisi kykenee turvaamaan kaikkien oikeuden osoittaa
mieltään. Mikä se ennakkoilmoittamisajan pituus tulee olemaan, se ratkaistaan vasta myö-
hemmin.

16.53 Silvia Modig vas (vastauspuheenvuoro): Arvoisa rouva puhemies! Kolme päivää
tuntuu kohtuuttoman pitkältä ajalta, ja viesti kansalaisyhteiskunnalle on se, että spontaani
 Tarkistettu
4.0



Pöytäkirjan asiakohta PTK 115/2018 vp
mielenosoituksen järjestäminen tehdään vaikeaksi, ellei mahdottomaksi. Tämä luonnos on
lähetetty kommentoitavaksi lausunnolle ainoastaan kuudelle taholle, ja vastausaikaa on an-
nettu vain kolme viikkoa. Pidättekö, ministeri Häkkänen, tätä riittävänä kansalaisyhteis-
kunnan, niitten kaikkien rauhanomaisia mielenosoituksia järjestävien järjestöjen, joitten
toimintaan tämä keskeisesti vaikuttaa, osallistamisena tähän tärkeään keskusteluun?

16.53 Oikeusministeri Antti Häkkänen (vastauspuheenvuoro): Arvoisa puhemies! En-
sinnäkin spontaanit mielenilmaukset ovat sallittuja nyt ja tulevat olemaan myös jatkossa
sallittuja. Eli jos halutaan osoittaa yhtäkkiä mieltä hyvin nopealla aikataululla hallituksen
linjauksia vastaan tai vaikka opposition linjauksia vastaan, niin se onnistuu hyvin nopealla
aikataululla, mutta kyse on siitä, että pitää ennakkoon ilmoittaa, jos tämä mielenilmaus jär-
jestetään vaikkapa Helsingin keskustassa Mannerheimintiellä ja on selvä vaara siitä, että se
aiheuttaa myös yleiselle järjestykselle haittaa. Ja tässä tapauksessa poliisilla on velvolli-
suus siihen, että se kykenee turvaamaan, että yhteiskunta pystyy muuten toimimaan järjes-
täytyneesti, että ohikulkijoita ei vaaranneta ja jokainen voi osoittaa rauhassa omaa miel-
tään. Onko tämä aika kolme vuorokautta tai vuorokausi tai kaksi, se tullaan ratkaisemaan
myöhemmin ja katsotaan lausuntojen pohjalta. Lausunnot on lähetetty muun muassa kan-
salaisyhteiskunnan neuvottelukunnalle, joka kokoaa hyvin monilta järjestöiltä [Puhemies
koputtaa] näitä näkemyksiä. On myös hyvä huomioida, että lausuntopalautepalvelu on ny-
kyään täysin avoin kaikille, [Puhemies koputtaa] ja siitä on hyvin laajalti tiedotettu. Elikkä
kaikki voivat antaa lausuntonsa.

Kysymyksen käsittely päättyi.
2


