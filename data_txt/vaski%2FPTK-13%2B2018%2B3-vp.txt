















































DEMFE6E.tmp.xml


Pöytäkirjan asiakohta PTK 13/2018 vp
Pöytäkirjan asiakohta 

PTK 13/2018 vp

Täysistunto

Tiistai 27.2.2018 klo 14.00—20.09

3. Valtioneuvoston tulevaisuusselonteon 1. osa Jaettu ymmärrys työn murroksesta
Valtioneuvoston selonteko VNS 6/2017 vp
Valiokunnan mietintö TuVM 2/2017 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 3. asia. Nyt päätetään tulevaisuusvaliokunnan mietinnön TuVM 2/2017 vp
pohjalta kannanotosta selonteon johdosta.

Tulevaisuusvaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena. Ryhmäpuheenvuoro-
jen pituus on enintään 3 minuuttia ja muiden etukäteen varattujen puheenvuorojen pituus
enintään 5 minuuttia. Puhemiesneuvosto suosittaa, että myös nopeatahtisen keskuste-
luosuuden jälkeen pidettävät puheenvuorot kestävät enintään 5 minuuttia. Lisäksi myön-
nän harkitsemassani järjestyksessä 1 tai 2 minuutin pituisia vastauspuheenvuoroja.

Keskustelua tästä asiakohdasta käydään klo 16.30:een saakka, noin 2,5 tuntia. Keskus-
telua jatketaan tarvittaessa päiväjärjestyksen muiden asiakohtien tultua käsitellyiksi. Mi-
käli keskustelu päättyy ennen kello 16.30:tä, siirrytään päiväjäjestyksen seuraavaan eli 4.
asiakohtaan.

Keskustelu

14.03 Stefan Wallin r (esittelypuheenvuoro):  Arvoisa puhemies, värderade talman!
Framtiden har alltid fascinerat människan. Vi vet så lite om framtiden, förutom att vi kom-
mer att tillbringa förhoppningsvis en hel del tid i den. Så lyder ett gammalt talesätt. Därför
är det också viktigt att försöka påverka denna framtid. Ett annat talesätt som är lånat från
indianerna slår fast att vi inte har ärvt jorden av våra föräldrar lika mycket som vi har den
till låns av våra barn. Också det här ansvaret ger oss en plikt att försöka påverka framtiden i
indianernas anda, exempelvis gällande arbetet för Agenda 2030.

Tulevaisuuden haasteiden kuvaaminen on kiehtova mutta myös erittäin vaikea tehtävä.
Joka tapauksessa on aina pidettävä mielessä, että tulevaisuus ei muodostu itsestään jonkun
luonnonlain, pelkän kohtalon tai sattumien toimesta. Tulevaisuus muodostuu osittain riip-
puen siitä, mitä ihminen, ihmiskunta tekee tai jättää tekemättä juuri tänään. Yksi on aina-
kin varmaa: työtä on tehtävä sekä kuvaannollisesti että ihan käytännössä, eikä työ tekemäl-
lä lopu.

Arvoisa puhemies! Tänään käsittelyssä olevassa mietinnössään tulevaisuusvaliokunta
on samaa mieltä hallituksen kanssa siitä, että tulevaisuusselonteossa kuvattu työn murros
on käynnissä. Epätyypillisten työsuhteiden, pirstaleisen työn, itsensätyöllistämisen, yk-
 Tarkistettu
4.2



Pöytäkirjan asiakohta PTK 13/2018 vp
sinyrittämisen ja statussiirtymien määrä on kasvussa. Tulevaisuusvaliokunta on samaa
mieltä myös siitä, että ajurina tälle muutokselle ovat digitalisaation mahdollistamat uudet
toimintamallit, jotka kiihdyttävät globalisaatiota ja muuttavat työmarkkinoita ja tehtävän-
kuvia sekä liiketoimintamalleja. Tulevaisuusvaliokunta yhtyy valtioneuvoston kantaan
myös siinä, että murroksen, eli epätyypillisten ja yksilöllisten toimeentulomallien, hallinta
edellyttää yksilön tasolla sosiaaliturva-, vero- ja eläkejärjestelmien joustavuutta ja politiik-
kajohdonmukaisuutta, byrokratialoukkujen karsimista, tulorekisteriä sekä digitaalista por-
tfoliota, jolla myös varsinaisen palkkatyön ulkopuolinen aktiivisuus saadaan näkyväksi.
Tämä edellyttää poliittiseen rohkeuteen perustuvia poliittisia päätöksiä.

Tulevaisuusselonteko on sinivalkoinen innovaatio, jonka avulla valtio ja eduskunta käy-
vät jatkuvaa vuoropuhelua Suomen pitkän aikavälin tulevaisuushaasteista. Parhaimmil-
laan hallituksen selonteko ja tulevaisuusvaliokunnan mietintö luovat erikseen ja varsinkin
yhdessä visionääristä pohjaa seuraavalle hallitusohjelmalle. Tämä prosessi on lähestul-
koon uniikki koko maailmassa, kuten myös itse tulevaisuusvaliokunta edelleenkin on.

Vaikka tähtäin on tänään suunnattu kirkkaasti tulevaisuuteen, on myös kansanvallan ni-
missä muistettava, mitä eduskunta on viime vaalikaudella edellyttänyt hyväksyessään tu-
levaisuusmietinnön. Silloin vuonna 2014 eduskunta edellytti ponsissaan muun muassa,
että valtioneuvosto valmistelee Suomelle tiedestrategian ja että t&k&i-toiminnassa se ta-
voittelee 4 prosentin bkt-tasoa yhdessä yksityisen sektorin kanssa. Eduskunta edellytti
tuolloin myös, että valtioneuvosto kiirehtii uuden kansallisen ennakointimallin toimeenpa-
noa sekä laatii ohjelman ja tekee myöskin periaatepäätöksen, joilla sitoudutaan poliittisesti
kokeilujen edistämiseen. Lisäksi eduskunta edellytti, että seuraavan hallitusohjelman kes-
keiseksi tavoitteeksi otetaan työelämän uudistaminen ja suomalaisten työllistäminen.

No niin, kokeilukulttuuria onkin Sipilän hallituksen ohjelmassa edistetty. Kansallista
ennakointijärjestelmää käytettiin tehokkaasti tulevaisuusselonteon valmistelussa. Tänään
palautekeskustelussa oleva tulevaisuusselonteko puolestaan pureutuu työelämän uudista-
miseen, suomalaisten työllistämiseen ja sosiaaliturvajärjestelmän kehittämiseen työllisty-
mistä edistävään suuntaan. Kestävä kasvu ei näy riittävästi itse tulevaisuusselonteossa,
mutta hallitus on ollut siinäkin asiassa aktiivinen erillisellä Agenda 2030 -selonteolla.

Tämä kaikki osoittaa sen, että tulevaisuusselonteko toimii ja on tuottanut yhteistä ja jaet-
tua ymmärrystä yli vaalikausien, kuten pitääkin. ”On useampi päivä kuin makkara”, sanoi
aina Esteri-mummo, kun halusi säästää paukkuja tulevaisuutta varten. Kahdessa osassa
tehtävä tulevaisuusselonteko parantaa tämänkaltaista jatkuvuutta, tätä pidemmän tähtäi-
men ajattelua korostavaa dialogia entisestään.

Tulevaisuusselonteon ensimmäisessä osassa, ”Jaettu ymmärrys työn murroksesta”, oli
kuitenkin myös joitakin puutteita, joihin tulevaisuusvaliokunta omasta puolestaan puuttui
mietinnössään.

Herr talman! I framtidsutskottets klämförslag anser utskottet att regeringen också framö-
ver bör göra sin framtidsredogörelse i två delar för att befrämja dialog och delaktighet. Ut-
skottet anser också att redogörelsens andra del bättre bör beakta hur Agenda 2030 påverkar
framtidens arbete, detta samhällsbärande element i ständig förändring alltså, och bedömer
hur åtgärdsförslagen stöder ekologiskt hållbar utveckling, jämställdhet och delaktighet.

Framtidsutskottet anser alltså att del två i följande redogörelse bör fortsätta fokusera på
arbetslivet och inringa lagstiftningsbehoven gällande detta, men också till exempel be-
skattningen och det sociala området. Olösta frågor finns alltjämt då det gäller att avskaffa
2



Pöytäkirjan asiakohta PTK 13/2018 vp
byråkratiska fällor som hämmar exempelvis ensamföretagande och arbetskarriärer med
splittrade arbetsförhållanden. Också direkta flitfällor som minskar incitamenten för att ta
emot också till exempel kortvariga arbeten framom att lyfta ersättningar finns fortfarande
kvar.

I klämförslagen märks också framtidsutskottets önskan att djupare granska de trender
där ny teknologi skapar, inte bara kapar, arbetsplatser. En helt oundviklig fråga just i det
här sammanhanget är vilket resursbehovet är om Finland vill vara ett föregångarland då det
gäller teknologiutveckling. Det som har varit är historia, och det gäller för övrigt också
våra goda Pisa-resultat. De här noteringarna må vara hur smickrande som helst, men de
mäter inte framtiden. Framtiden måste vi skapa, och den måste vi skapa varje dag. 

Arvoisa puhemies! Tulevaisuusvaliokunnan kaikista ponsiesityksistä ei voida ajanpuut-
teesta johtuen keskustella tässä ja nyt, mutta kaikkien ponsien taustalla on valiokunnan va-
kaa näkemys murroksen isosta kuvasta. Olemme tavallaan samanlaisessa murroksessa
kuin 1800-luvulla, jolloin höyrykoneet, lennätin, sähkö, junat, autot ja kemianteollisuus
vähitellen siirsivät meidät maatalousyhteiskunnasta teollisuusyhteiskunnaksi.

Kyse ei ole pelkästään uuden teknologian käyttöönotosta, vaan uusi teknologia muutti
samalla elämäntapamme ja kulttuurimme, sen, miten liikumme, asumme, syömme ja viih-
dymme, ja samanlainen muutos on käynnissä nyt. Olemme ottamassa käyttöömme uutta
teknologiaa, joka muuttaa myös sosiaaliset, yhteiskunnalliset ja kulttuuriset rakenteemme.
Uusi työ syntyy näiden uusien rakenteiden ja elämäntapojen ympärille uuden teknologian
avulla. Riman onkin oltava korkealla. Meidän on oltava edelläkävijä ja kilpailukykyinen
kaikessa uudessa, mikä on syntymässä. Nopeat syövät hitaat. Meidän ei kuitenkaan tarvit-
se keksiä uutta ihan alusta asti eikä tyhjästä. Tämä muutos, mistä nyt puhumme, on jo tääl-
lä. Moni ammatti, työtehtävä ja toimiala on jo muuttunut digitalisaation myötä. 

Kun osa työstä häviää ja uutta työtä syntyy ja lähes kaikki ammatit ja työtehtävät enem-
män tai vähemmän muuttuvat, niin kaikki eivät kuitenkaan aina pysy mukana. Meidän on
siis myös pidettävä huolta tasa-arvosta ja niistä ihmisistä, jotka eivät syystä tai toisesta
osaa, voi, pysty tai jaksa. Erityistä huolta on luonnollisesti kannettava maamme tulevaisuu-
den, siis nuorten, hyvinvoinnista.

Tulevaisuusvaliokunta huomauttaa, että digitalisaatio ei ole ainoa tulevaisuuden työhön
vaikuttava muutostrendi. Esimerkiksi kestävä kehitys vaikuttaa tähän jopa enemmän kuin
itse digitalisaatio. Lisäksi valiokunta toteaa, että vaikka epäilemättä on syntymässä uuden-
laisia työtehtäviä ja ammatteja ja vaikkapa epätyypilliset työsuhteet ovat kasvussa, niin
suurin osa väestöstä on edelleen ja tulee itse asiassa myöskin pitkään olemaan niin sano-
tuissa normaaleissa työsuhteissa, palkkatyössä teollisuuden tai palveluiden tutuissa amma-
teissa. Suomalaisen työn tulevaisuutta pohdittaessa on siksi huomioitava myös näiden pe-
rinteisten työtehtävien, ammattien ja toimialojen tarpeet.

Yrityksillä on tulevaisuusvaliokunnan kuulemisen perusteella merkittävä osaamisvaje
digitaalisessa liiketoimintaosaamisessa. Suomessa on myös työvoimapula alueellisesti
sekä eläköitymisestä johtuen. Oman haasteensa tulevaisuuspolitiikalle muodostaa myös
muutoksen ja muutosten mittaaminen. Pelkkä bkt-mittari ei sellaisenaan riitä hyvinvoin-
nin, kestävyyden tai edes digitaalisen liiketoiminnan kasvun mittariksi. Tulevaisuusvalio-
kunta huomautti samasta asiasta myös aiemmin Agenda 2030 -mietinnössään.

Arvoisa puhemies! Koulutus on paras tapa muuttaa maailmaa ja ihan käytännössä se pa-
ras tapa edistää työllistymistä. Korkealaatuinen osaaminen on myös pitkään ollut Suomen
3



Pöytäkirjan asiakohta PTK 13/2018 vp
kilpailukyvyn perusta. Siksi on tärkeää, että kaikilla suomalaisilla on jatkossakin tasaver-
tainen mahdollisuus kasvattaa inhimillistä pääomaansa. Kasvatus, koulutus ja kotouttami-
nen ovat sosiaalisia investointeja, joiden varassa yhteiskunta kehittyy.

Finland kommer aldrig att klara sig i den globala tilltagande konkurrensen tack vare sin bil-
liga arbetskraft, sina låga produktionskostnader, sina billiga råvaror, sin billiga energi eller
sitt gynnsamma tropiska klimat — ta bara en dag som den här. Däremot kan vi klara oss
tack vare god utbildning över hela skalan, från dagis till doktor, och högt kunnande omsatt
till kvalitativa varor, tjänster och koncept som klarar sig på världsmarknaden, som klarar
sig på exportmarknaderna.

På den marknaden kan man inte vara anspråkslös och vänta på att bara bli upptäckt av
andra. Man måste ha självförtroende, man måste ha kunnande, man måste ha språkkunska-
per, men också armbågar och ett strakt ryggstöd att falla tillbaka på, så att ryggstödet tål
konkurrenternas knuffar tillbaka. Det ryggstödet, herr talman, det är vår utbildning.

Arvoisa puhemies! Suomi on valitettavasti menettämässä edelläkävijyyttään osaamisyh-
teiskuntana. OECD ja EU kiinnittivät vuoden 2016 talouskatsauksissaan huomiota siihen,
että Suomi poikkeaa EU- ja OECD-maiden yleisestä suuntauksesta, jossa työvoimasta on
tulossa yhä korkeammin koulutettua. Vielä 1990-luvun alussa suomalaiset 25—34-vuoti-
aat nuoret olivat OECD-maiden kärjessä korkeasti koulutettujen osuudessa. Vuonna 2015
Suomi oli tässä vertailussa OECD-maiden keskiarvon alapuolella. Mutta tämä ei onnek-
semme ole nyt ihan vain osoitus suomalaisen koulutusjärjestelmän heikkenemisestä vaan
myöskin siitä, että korkea-asteen koulutusta on 1990- ja 2000-luvuilla merkittävästi laajen-
nettu monessa muussa OECD- ja EU-maassa. Suomella on edelleen monipuolinen ja laa-
dukas koulutusjärjestelmä, mutta globaali osaamiskilpailu se vain kovenee.

Edelläkävijäasemaan ja osaamiseen perustuvan kilpailukyvyn säilyttäminen edellyttää
meiltä jatkuvaa ja pitkäjänteistä investoimista koulutusjärjestelmään, tutkimukseen ja ke-
hittämiseen. Pelkkä nykytilan ylläpitäminen ja toiminnan taloudellinen tehostaminen eivät
riitä edelläkävijyyteen, ja ilman edelläkävijyyttä ei ole kilpailuetua. Esimerkiksi hyvistä
Pisa-tuloksista pitää toki olla tyytyväinen, mutta laakereille ei voi jäädä lepäilemään. Mit-
tarit mittaavat menneisyyttä, eivät tulevaisuutta. Tulevaisuus on tehtävä joka päivä uudes-
taan.

Arvoisa puhemies! Lopuksi: Tulevaisuusvaliokunta muistuttaa, että vaikka tulevaisuus-
selonteossa etsitään toimenpiteitä erityisesti Suomelle, niin työn murros, kuten niin moni
muukin asia tässä maailmassa, on nimenomaan globaali ilmiö ja Suomi on osa tätä kan-
sainvälistä yhteisöä. Kuten ilmastonmuutos, myös työn murros on niin kutsuttu kiperä on-
gelma, joka edellyttää kansainvälistä yhteistyötä varsinkin EU-tasolla. Mahdollisuuksiin
tarttumista voi edistää myös tutussa perheessä [Puhemies koputtaa] pohjoismaisella yhteis-
työllä. Esimerkiksi liikkuvuutta voi lisätä ja työntekoa helpottaa pohjoismaisia rajaesteitä
edelleen purkamalla.

Puhemies! Olkaamme siis kaikki nyt tulevaisuuden tekijöitä ilman rajoja — sanan kai-
kissa merkityksissä.

Låt oss alla vara och agera som framtidsmakare [Puhemies koputtaa] utan gränser i ordets
samtliga bemärkelser.
4



Pöytäkirjan asiakohta PTK 13/2018 vp
14.19 Aila Paloniemi kesk (ryhmäpuheenvuoro): Arvoisa herra puhemies! Maailman
muuttuessa me suomalaiset voimme joko rakentaa itse tulevaisuuttamme tai ajelehtia muu-
toksen mukana. Keskustan eduskuntaryhmä valitsee rakentamisen. Selviytyminen työn,
työelämän ja työmarkkinoiden murroksesta edellyttää meiltä suomalaisilta rohkeutta uu-
distua, taitoa sopia ja kykyä tehdä yhteistyötä. Sen sijaan kaiken vastustaminen tai vastak-
kainasettelujen lietsominen ei vie tätä maata eteenpäin.

Arvoisa puhemies! Suomen vahvuus on ollut ja on tasa-arvoinen koulutus. Myös tule-
vaisuudessa jokaisella lapsella ja nuorella on oltava lompakon paksuudesta riippumatta yh-
täläiset mahdollisuudet kouluttautua niin pitkälle kuin itsellä on halua ja voimia. Eriasteis-
ta koulutusta on oltava saatavilla koko maassa.

Nuoria työttömiä on vihdoin aiempaa vähemmän, mutta tutkimusten mukaan etenkin
moni poika on vaarassa syrjäytyä. Eduskuntaryhmämme mielestä ketään ei saa jättää yk-
sin. Syrjäytymisvaarassa olevia nuoria on autettava ennen muuta täsmätoimin. Nuorille on
rakennettava nykyistä joustavampia polkuja opinnoista työelämään, ja koulutuksen on py-
syttävä muuttuvien työtehtävien mukana. Mielenterveyspalvelujakin tarvitaan eri kouluas-
teilla.

Arvoisa puhemies! Myös tulevaisuudessa jokaisella suomalaisella on oltava mahdolli-
suus työntekoon ja yrittämiseen. Keskustan eduskuntaryhmän tavoitteena on, että seuraa-
valla vaalikaudella vähintään 100 000 työtä vailla olevaa työllistyy. Työstä on myös saa-
tava sellainen toimeentulo, että se on aina kannattavampaa kuin työelämästä sivussa ole-
minen. Lisäksi työelämässä on voitava jaksaa ja kokea mielekkyyttä, yhdistää paremmin
työtä ja muuta elämää sekä päästä vielä terveenä eläkkeelle.

Tulevaisuudessa yhä useampi suomalainen työllistää itse itsensä. Moni tekee työtä vä-
lillä palkansaajana, välillä yrittäjänä tai kumpaakin. Esimerkiksi luovien alojen ammatti-
laiset ovat jo pitkään olleet tässä tilanteessa. Työnteon eri muodoille on luotava nykyistä
paremmat edellytykset. Ansiotuloja ja sosiaaliturvaa on voitava yhdistää joustavammin.
Keskustan eduskuntaryhmä on valmis kokeiluihin ansiotulojen ja sosiaaliturvan yhdistä-
misessä. Samalla sosiaaliturvan kokonaisuudesta on luotava kannustavampi ja yksinkertai-
sempi. Tulorekisterin käyttöönotto edistää näitä tavoitteita. Myös sopimusyhteiskunnan on
uudistuttava maailman muuttuessa. Työpaikoille on annettava aito sopimisen vapaus pur-
kamalla paikallisen sopimisen esteitä. Samalla on huolehdittava työntekijöiden turvasta ja
mahdollistettava ihmisten erilaisiin elämäntilanteisiin sopivat valinnat.

Panostamalla tehokkaaseen ammatilliseen kuntoutukseen moni nyt työkyvyttömyy-
seläkkeellä oleva voi palata työelämään. Tarvitaan asennemuutosta työpaikoilla ja laajem-
min yhteiskunnassa. Osatyökykyisillä, kuntoutujilla, pitkäaikaistyöttömillä, vammaisilla,
maahanmuuttajilla ja muilla vaikeammin työllistyvillä on oltava mahdollisuus rakentaa
100-vuotiaan Suomen tulevaisuutta omalla panoksellaan. Pidetään Suomi muutoksen etu-
linjassa.

14.23 Harri Jaskari kok (ryhmäpuheenvuoro): Arvoisa puhemies! Liian usein ihmisiä
pelotellaan työn murroksella, kaiken muutoksella: tulevaisuudessa työ loppuu, pirstoutuu,
siirtyy Intiaan, tulee nollatuntisopimuksia, digitalisaatio vie kaiken työn, tekoäly korvaa
ihmiset viidessä vuodessa. Me emme kuitenkaan kokoomuksessa kaipaa tumput suorina
seisovia ongelmien esilletuojia, vaan aidosti haasteiden ratkaisijoita. Työn murrokseen on
Suomessa löydettävissä ratkaisuja, jotka ovat Suomelle positiivisia. Muutoksiin on vain
pystyttävä varautumaan aidosti etukäteen.
5



Pöytäkirjan asiakohta PTK 13/2018 vp
Aluksi voi sanoa, että ei hätää. Kuten selonteossakin sanotaan, suuri osa työstä säilyy
edelleenkin aika lailla nykyisen kaltaisena, osittain aikaan ja paikkaan sidottuna. Tosin jat-
kuvan kouluttautumisen merkitys korostuu. Esimerkiksi Uudenkaupungin autotehtaassa
robotin kanssa työskentelevän automekaanikon työ vaatii nykyään aivan erilaisia taitoja
kuin muutama vuosi sitten. Silloin koulutuksen merkitys korostuu aivan eri tavalla.

Samalla syntyy kuitenkin aika paljon uudenlaista työtä: etätyötä, digityötä, hyvinvointi-
työtä, elämystyötä. Eli jäykkä ajattelu ja jaottelu työllisiin ja työttömiin ei aidosti ole enää
millään tavalla tätä päivää.

Yhä useammalla ihmisellä työn rajapinnat hämärtyvät: olet välillä yrittäjä, työnantaja,
työntekijä, työtön, osa-aikaisesti työllistetty. Toisaalta työn merkitys yhteiskunnassa on
muuttumassa hyvinkin radikaalisti. Esimerkiksi nuoret usein etsivät työn sijasta merkityk-
sellistä työtä. Lisäksi työ polarisoituu: joillakin ihmisillä näyttää olevan enempi töitä kuin
tarpeeksi, joillakin ei töitä ollenkaan. Tällä hetkellä Suomessa itsensätyöllistäjiä on jo
180 000.

Arvoisa puhemies! Yritämmekö me edelleen pitää tiukasti kiinni vanhasta työstä, vai
yritämmekö me löytää mahdollisuuksia uudelle työlle Suomessa? Väitän, että tällä hetkel-
lä me pelkäämme enempi menetystä kuin unelmoimme jostain paremmasta. Samalla me-
netämme paljon työpaikkoja Suomessa. Eli olisi katsottava eteenpäin. On luotava silta nyt
aidosti uuden työn ja työttömyyden väliin. Joskus uusi työ aloitetaan hyvinkin pienestä ja
siihen liittyy, että osa palkasta tulee vaikka sosiaaliturvan ja työttömyysturvan kautta.

Voidaankin kysyä, onko Suomessa heikoin turva siellä, missä sitä eniten tarvitaan, esi-
merkiksi yrittäjäpuolella. Työn murroksen takia pitääkin löytää yhteiskunnasta siltaa uu-
den työn suuntaan. Tarvitaan uusia turvaverkkoja. Sosiaaliturva ei saa olla mikään tilkku-
täkki enää. Mutta millaisia turvaverkkoja? Sellaisia, jotka kannustavat ihmisiä ottamaan
uutta työtä vastaan.

Loppujen lopuksi kaikista paras turva [Puhemies koputtaa] on fiksut ihmiset. Emme tie-
dä etukäteen, miten työelämä muuttuu, mutta jokaisen omaan kekseliäisyyteen voimme
luottaa. Siksi tällainen paikallinen [Puhemies koputtaa] ja yksilöllinen sopimusvapaus on
erittäin tärkeätä tulevaisuuden työelämässä. Tarvitaan myöskin vahvaa koulutusta. Koulu-
tuksen korrelaatio suhteessa työhön on merkittävä. [Puhemies koputtaa] Tarvitaan vahva
yleissivistys, ymmärtämisen taito, halu oppia. Näillä eväillä [Puhemies koputtaa] me
voimme päästä uuden työn makuun Suomessa.

14.26 Merja Mäkisalo-Ropponen sd (ryhmäpuheenvuoro): Arvoisa puhemies! Yhteis-
kunnassamme tarvitaan nykyistä enemmän raja-aidat ylittävää, rakentavaa arvokeskuste-
lua siitä, millaisen yhteiskunnan ja työelämän tulevaisuudessa haluamme. Tulevaisuus ei
vyöry päällemme, voimme rakentaa sitä yhdessä.

Valiokunnassa asiantuntijoilta kysyttiin, mitä selonteosta puuttuu. Valiokunnan mietin-
tö tuokin esille sellaisia näkökulmia, joita selonteossa ei ollut. Jatkovalmistelussa kannat-
taa huomioida myös valiokunnasta juuri valmistunut ”Suomen sata uutta mahdollisuutta”
-raportti, jossa esitellään yhteiskuntaa voimakkaasti uudistavia radikaaleja teknologioita.
Raportissa korostuu myös valiokunnan tärkeänä pitämä viesti: työ ei lopu, mutta se muut-
taa muotoaan.

Teknologian kehittyessä syntyy koko ajan uutta työtä ja uusia ammatteja. Samalla toki
joitakin ammatteja myös katoaa. Yksilöiden kannalta ammattien katoaminen voi olla me-
6



Pöytäkirjan asiakohta PTK 13/2018 vp
netys ja huonosti johdettuna johtaa työmarkkinoiden polarisoitumisen kasvuun. Tämän es-
tämiseksi on löydettävä ratkaisuja.

Palkkatyö ja tyypilliset työsuhteet eivät ole katoamassa, vaikka yhä enemmän on myös
toisenlaista työtä. Työn murroksessa iso kysymys on se, millainen elämä halutaan turvata
esimerkiksi alustataloudessa ja epätyypillisissä työsuhteissa oleville.

Sosiaaliturvan uudistaminen on välttämätöntä. Me sosiaalidemokraatit korostamme,
että sosiaaliturvan on luotava silta työstä toiseen, opiskeluiden ja työn välille sekä elämän-
tilanteiden muutoksiin. Mitä joustavampi ja turvallisempi sosiaaliturva muutostilanteissa
on, sitä paremmin ihmiset voivat ja sitä helpompi on työllistyä. Korostamme myös sitä, että
työlainsäädännön tulee turvata työntekijöiden oikeudet ja hyvinvointi samalla mahdollis-
taen uudet, innovatiiviset liiketoimintamallit ja työpaikat.

Arvoisa puhemies! Kasvatus ja koulutus ovat niitä sosiaalisia investointeja, joiden va-
rassa yhteiskunta kehittyy ja osaamiseen perustuva kilpailukykymme säilyy. Osaamisjär-
jestelmää on kehitettävä kokonaisuutena varhaiskasvatuksesta täydennys- ja muuntokou-
lutukseen asti niin, että oppiminen on elinikäistä, osaaminen kumuloituu ja opintopolut
ovat sujuvia.

Kilpailukykymme säilyminen edellyttää jatkuvaa ja pitkäjänteistä investointia koulutus-
järjestelmään, tutkimukseen ja kehittämiseen. Valitettavasti Suomi on menettämässä edel-
läkävijyyttään osaamisyhteiskuntana. Tämän päivän päätökset koulutuksen, tieteen ja tut-
kimuksen resursseista joko estävät tai mahdollistavat tulevaisuudessa uutta työtä luovat in-
novaatiot.

Välillä mietin, ymmärrämmekö me kaikki päättäjät, miten nopeaa tämä muutos on. Esi-
merkiksi päätös oppivelvollisuuden pidentämisestä olisi pitänyt tehdä jo aikaa sitten. Nyt
pitäisi jo keskustella osaamistason laajemmasta nostosta.

Arvoisa puhemies! Taloustilanteen paranemisesta huolimatta nuorisotyöttömyys on
suuri ongelma, eikä meillä ole varaa menettää yhtään nuorta. Siksi selonteon toisessa osas-
sa on erityisen tärkeää selvittää nuorisotyöttömyyden [Puhemies koputtaa] juurisyyt, että
pääsemme vaikuttamaan oikeisiin asioihin oikeaan aikaan.

Ja aivan lopuksi: selonteon toisessa osassa on välttämätöntä käsitellä myös [Puhemies
koputtaa] kestävää kehitystä ja ilmastonmuutoksen merkitystä tulevaisuuden työlle, sillä
tämä megatrendi tulee kaikkein eniten vaikuttamaan [Puhemies koputtaa] työhön ja tule-
vaisuuteen. — Kiitos.

14.30 Tiina Elovaara sin (ryhmäpuheenvuoro): Arvoisa puhemies! Työn murros on Suo-
men suurimpia haasteita, ellei suurin. Työn ja työelämän muuttuminen voidaan nähdä osa-
na pitkää jatkumoa. Keskeistä on, että jokaisella olisi mahdollisuus menestyä taustasta, su-
kupuolesta, iästä tai erilaisuudesta huolimatta. Viime aikoina on kiinnitetty huomiota häi-
rinnästä vapaaseen työelämään sekä palkkatasa-arvoon. Myös työn ja perhe-elämän yhdis-
tämisestä toivotaan helpompaa.

Arvoisa puhemies! Työn, sosiaaliturvan ja verotuksen toimivampi yhteensovittaminen
on aikamme ja yhteiskuntamme haaste, johon on realistisesti varauduttava. Viimeisten
vuosikymmenten aikana matala- ja korkeapalkkaisten töiden osuudet ovat yleisesti kasva-
neet kehittyneissä talouksissa. Työmarkkinoiden polarisoituminen globalisaation ja digita-
lisaation voimistumisen myötä on edennyt myös Suomessa. Meilläkin erityisesti keskitu-
loisten ammattien osuus on vähentynyt. Keskituloiset ovat kuitenkin se joukko, joka pitää
Suomen selkärangan ryhdissä, ja heitä tarvitaan jatkossakin.
7



Pöytäkirjan asiakohta PTK 13/2018 vp
Siniset kantavat huolta yhteiskunnan eriarvoistumisesta. Muuttuva työelämä ei kohtele
eri ammattiryhmiä ja yksilöitä tasa-arvoisesti. Palkkapolarisaatiosta on lyhyt tie yhteiskun-
nan polarisoitumiseen, mikä ruokkii ääriliikkeitä. Meidän on oltava valppaina ja valmiita
isoihinkin muutoksiin maailmanlaajuisessa työmarkkinoiden murroksessa, jotta jatkossa-
kin kaikilla säilyvät tasavertaiset mahdollisuudet pärjätä omalla työllään palkallisena tai
yrittäjänä. Tulevaisuuden tekoälyn ja robotisaation yhteiskuntaan mentäessä kasvava
osuus keskituloisista tulee koostumaan yksinyrittäjistä ja itsensätyöllistäjistä keskituloisen
kokopäivätyön vääjäämättä vähetessä.

Arvoisa puhemies! Uudet työn tekemisen mallit haastavat sosiaaliturvajärjestelmän,
joka on rakennettu toistaiseksi voimassa olevan palkkatyösuhteen ympärille. Tulemme
väistämättä tilanteeseen, jossa nykyisen järjestelmän päivittäminen ei enää auta. Meidän
tuleekin kansakuntana kääriä hihat ja määrätietoisesti uudistaa se, mikä tekee meidän yh-
teiskunnastamme yhden maailman parhaista. Kun työn epätyypilliset muodot lisääntyvät,
on löydettävä ratkaisuja, jotka takaavat, että kaikista suomalaisista pidetään huolta. Työn
tekemisen tulee lähtökohtaisesti olla aina kannattavaa. Keskituloista kokopäivätyötä ei ole
kaikille tarjolla, mutta kaikki eivät sitä tahdokaan. Etenkin nuoria kiehtovat uudet työllis-
tymisen tavat. Ammatinharjoittajien ja freelancereiden joukossa on paljon nuoria korkeas-
ti koulutettuja, ja suuri osa heistä on tilanteeseensa tyytyväisiä, vaikka heidän keskimää-
räinen tulotasonsa onkin verrattain alhainen. Meidän onkin syytä miettiä, mitä työn teke-
minen ihmiselle merkitsee tulevaisuudessa, miten tulevat sukupolvet määrittelevät työn.

Arvoisa puhemies! Sininen eduskuntaryhmä katsoo, että suomalaista tunnollisuutta, ah-
keruutta ja uudisraivaajahenkeä [Puhemies koputtaa] ei kuulu lannistaa. Tämä tarkoittaa,
että tulevaisuuden Suomessa tarvitaan nykyistä toimivampaa ja kannustavampaa sosiaali-
turvaa, minkä lisäksi [Puhemies koputtaa] sekä pieni- että keskituloisen työn verotusta on
edelleen alennettava.

14.34 Ville Vähämäki ps (ryhmäpuheenvuoro): Kunnioitettu puhemies! Tulevaisuusse-
lonteon ensimmäinen osa käsittelee suomalaisen työn tulevaisuutta, ja itse asiassa tämän
tulevaisuusvaliokunnan mietinnön pääviesti on se, että tulevaisuus on meidän omissa pie-
nissä käsissämme. Tulevaisuuteen voi todellakin vaikuttaa poliittisella päätöksenteolla.

Aivan ensimmäiseksi meidän on kuviteltava kaunein mahdollinen Suomi. Millaisen
työn ja millaisen Suomen me oikein haluamme? Tämän jälkeen täytyy alkaa tekemään nii-
tä oikeita poliittisia päätöksiä, jotta pääsemme tähän tavoitteeseen.

Puhemies! Ennen kuin mennään näihin poliittisiin suosituksiin, niin muutama sana toi-
sesta tulevaisuusvaliokunnan tutkimuksesta, johon tässä jo aikaisemmin viitattiin.

Tulevaisuusvaliokunnan keskeinen tehtävä on ennakoida teknologioitten kehitystä. Vii-
me vaalikaudella käynnistettiin hanke, jossa etsitään Suomelle sataa uutta tulevaisuuden
teknologiaa. Viime kaudella julkaisimme ensimmäisen tutkimuksen, ja nyt huhtikuussa
julkaisemme laajan päivityksen, joka on 500 sivua suunnilleen. Mielenkiintoista myös tu-
levaisuusselontekoa ajatellen on se, että tässä tutkimuksessa meidän tehtävämme oli etsiä
sata uutta teknologiaa mutta myös sata uutta ammattia ja sata säädöstavoitetta, jotta ne tek-
nologiat voidaan ottaa sujuvasti käyttöön. Löysimme itse asiassa uusia ammatteja 200 kap-
paletta.

Miksi näitä ammatteja löytyy sitten näin paljon? Uskoakseni kysymys on siitä, että tek-
nologioitten omaksuminen lisää kansakunnan kilpailukykyä ja kilpailukyky puolestaan li-
8



Pöytäkirjan asiakohta PTK 13/2018 vp
sää työpaikkoja ja mahdollistaa uusien ammattien syntymisen. Teknologia tuo ja luo työ-
paikkoja.

Sitten joitain poliittisia suosituksia:
Ensinnäkin meidän täytyy lainsäädäntöpohja saada kuntoon, jotta itsensätyöllistäminen

ja muut epätyypilliset työsuhteet helpottuvat ja mahdollistuvat. Meidän vaihtoehtobudjet-
timme työtilimalli on yksi keskeinen vastaus tähän ongelmatiikkaan. Tätä mallia voidaan
pilotoida luovilla aloilla tai osatyökykyisten osalta, joilla usein työn ja yhteiskunnan tu-
kien sovittaminen on ongelmallista.

Toinen suositus minulla on elinikäisen oppimisen mahdollistaminen. Koulutusasteitten
yhteistyön tulee olla saumatonta ja joustavaa. Opintopolkujenkin täytyy olla joustavia.
Tiedot, taidot ja osaaminen täytyy saada ylläpidettyä läpi elämän. Teknologinen edelläkä-
vijyys ei tule itsestään. Meidän täytyy tehdä oikeita t&k-panostuksia oikeisiin kohteisiin.

Kaiken kaikkiaan ollaan astumassa uuteen aikaan. Muutokset ovat tosi nopeita, kehitys
on kiihtyvää. Täytyy juosta nopeammin, jotta pysyy edes paikoillaan. Tavoitteet on asetet-
tava tulevaisuuteen, ja töitä on tehtävä tavoitteiden saavuttamiseksi. Näin tekivät myöskin
Iivo Niskanen ja muutkin olympialaisissa. Joskus kova työ palkitaan, ei toki aina. [Puhe-
mies koputtaa] Kansakuntakin voi saavuttaa tavoitteensa. Sunnuntaina Espoossa ladulla
näin useamman pikku-Iivon ja pikku-Kaisan. Tästä on hyvä jatkaa.

14.37 Olli-Poika Parviainen vihr (ryhmäpuheenvuoro): Arvoisa puhemies! Jo vuosi-
kymmeniä on uumoiltu työn radikaalia vähenemistä ja työn luonteen muutosta. Nyt digi-
talisaation myötä asia on uudelleen esillä. Enää ei puhuta vain globalisaatiosta vaan esi-
merkiksi siitä, vievätkö robotit ja tekoäly loputkin työpaikat tai pirstaloituvatko jäljelle jää-
vät työsuhteet entisestään, joutuuko yhä useampi ihminen raapimaan elantonsa kokoon lo-
puttoman silpputyön keskellä.

Valtioneuvoston tulevaisuusselonteko ja siihen yksimielisesti laatimamme tulevaisuus-
valiokunnan mietintö käsittelevät näitä ajankohtaisia aiheita. Työn murros on todellisuut-
ta. Siitä ei ole pienintäkään epäilystä. Esimerkiksi epätyypillisten työsuhteiden määrä on
kasvussa, vaikka muutos ei olekaan niin dramaattinen kuin voisimme äkkiseltään olettaa.

Myös työelämän vaatimukset muuttuvat. Elinikäinen oppiminen korostuu vakityössä-
kin. Yhä harvemman työura onkaan enää yksi raide, jota pitkin edetään yhden koulutuksen
ja pysyvän työpaikan kautta eläkkeelle. Päinvastoin, yhä useammalle meistä työura näyt-
täytyy risteävien polkujen verkostona, jossa mahdollisuudet ja olosuhteet elävät ja muut-
tuvat ajassa. Säännöllisen ansiotyön rinnalle on tullut ja tulee monenlaisia työnteon ja toi-
meentulon hankkimisen malleja. Siksi ihmisten jaottelu työttömiin, yrittäjiin ja palkansaa-
jiin ei ole enää tätä päivää, puhumattakaan tulevaisuudesta. Siirtymät tilanteesta toiseen on
huomioitava paremmin. Tarvitsemme askelia kohti perustuloa ja joustavampaa sosiaalitur-
vaa. Emme tarvitse aktiivimalleja, lasten päivähoito-oikeuden rajaamista tai simputusta.
Myös osaamisen edistäminen, laadukas koulutus päiväkodista yliopistoon ja ylipäätään
kannustaminen uuden oppimiseen ovat keinoja varmistaa tulevaisuuden menestyksemme.
Koulutuksesta leikkaaminen sen sijaan on vihreiden mielestä lyhytnäköistä politiikkaa ja
heikentää mahdollisuuksiamme pärjätä tulevaisuudessa.

Arvoisa puhemies! Työ ei tekemällä lopu, ja teollisia vallankumouksia on ollut ennen-
kin. Niin kauan kuin voimme tehdä asioita paremmin, työtä riittää, ja niin kauan kuin teem-
me parhaamme, voimme tehdä asioita paremmin. Robotit eivät tuhoa työtä, ne muuttavat
sitä. Ja vaikka esimerkiksi avaruuteen lähetetyt Teslat, virtuaalitodellisuus tai syöpää tu-
9



Pöytäkirjan asiakohta PTK 13/2018 vp
hoavat nanobotit näkyvät uutisissa, kaikki työ ei tule jatkossakaan olemaan tällaisissa sfää-
reissä. Ihmisten välinen kohtaaminen ei siis ole katoamassa. Vaikka työvälineet muuttu-
vat, meillä on jatkossakin opettajia, sairaanhoitajia ja monia muita tuttuja ammatteja. Sa-
malla saamme tukun uusia.

Sosiaaliturvan uudistamistarpeiden lisäksi vihreät katsovat, että meidän on muistettava
erityisesti luonnon kantokyky. Se, miten ratkaisemme globaalin ympäristökriisin, vaikut-
taa tulevaisuuden työhön todennäköisesti paljon enemmän kuin vaikkapa digitalisaatio.
Työn tuhoutumisen murehtimisen sijaan kannattaakin kiinnittää huomio paitsi uusiin mah-
dollisuuksiin myös planeettamme elinkelpoisuuden turvaamiseen. Tekemällä niin voim-
me luoda myös valtavasti uutta työtä.

14.40 Anna Kontula vas (ryhmäpuheenvuoro): Arvoisa puhemies! Niin kuin monesti
historiassa aiemminkin, jälleen teknologian kehitys muuttaa, hävittää, luo ja korvaa am-
matteja ja työmenetelmiä. Työ siirtyy alustoille ja uusiin ansaintalogiikoihin. Yhä useam-
man työkaveri on robotti. Samaan aikaan teollisuuden työvoimaosuus jatkaa supistumis-
taan ja palvelut kasvavat. Siirtolaisten, itsensätyöllistäjien ja keikkatöiden määrä lisään-
tyy. Keskiluokka on alkanut kutistua, ensimmäistä kertaa miesmuistiin. Nämä muutokset
ovat jo käynnissä olevia, osin pitkäänkin jatkuneita tendenssejä. Enää meidän ei tarvitse ar-
vailla, toteutuvatko ne. Voimme siirtyä pohtimaan, mitä niistä seuraa.

Arvoisa puhemies! Jokainen työn murros huiskii kumoon vallanpitäjän tai pari, mutta
milloin poliittinen järjestelmä on sopeutunut liian hitaasti, on vaihtoon mennyt kokonaisia
valtiomuotojakin. Vain hyvin kevytkenkäinen poliitikko suhtautuisi työn murrokseen vä-
linpitämättömästi. Työ nimittäin vaikuttaa myös kaikkeen muuhun elämäämme — tulon-
muodostukseen, kansanterveyteen, perherakenteeseen, aikakäsitykseen, kaikkeen.

Tällä hetkellä kasvava joukko ihmisiä kokee, että politiikka vastaa työn murrokseen
liian hitaasti. Kokonaan toisenlaisen työn maailmaan luodut ratkaisut hapertuvat, kun ne
eivät enää tunnista ja kohtaa ihmisten jokapäiväistä elämää. Sosiaaliturvamme ei tänään
tarjoa kaikille toimeentulon minimisuojaa, vaan pyydystelee ihmisiä byrokratialoukkui-
hin. Työssäkäyntiä helpottamaan luodusta päivähoitojärjestelmästä on tullut monille sen
este. Työsuojelu törmää riistoon lähinnä sattumalta. Verottaja ei osaa enää verottaa kaik-
kia transaktioita.

Arvoisa puhemies! Me emme tiedä tarkoin, mitä kaikkea työn murros tuo tullessaan. Tu-
levaisuus on nimittäin aina auki, ainakin osin päätettävissämme. Vasemmistoliiton tavoit-
teena on työläisten autonomia, kaikkien taattu toimeentulo ja funktionaalisen tulonjaon
kääntäminen työn eduksi. Ympäristön tilanteen vuoksi on samalla aktiivisesti edistettävä
yhteiskäyttöä ja muita resursseja säästäviä työn muotoja.

Näihin pääseminen edellyttää kankeiden syyperustaisten järjestelmien korvaamista uni-
versaaleilla tulonsiirroilla ja palveluilla, laajamittaista lainsäädännön uudistamista sekä ve-
rotuksen painopisteen siirtämistä pääomiin. On vihdoin siirryttävä alamaisten kontrolloin-
nista kohti vapaiden ihmisten luottamusyhteiskuntaa.

14.44 Veronica Rehn-Kivi r (ryhmäpuheenvuoro): Arvoisa puhemies! Visiota ei pysty
esittelemään kolmessa minuutissa. Kuitenkin juuri visio on tärkeä tulevaisuuskeskustelus-
sa. Ilman selkeää näkemystä siitä, mitä me haluamme, ei tapahdu positiivista muutosta.
Tämä koskee mitä suurimmassa määrin työelämää. Työelämä tulee joka tapauksessa muut-
tumaan, ja sen myös tulevaisuusvaliokunnan mietintö selvästi osoittaa. Kriittinen kysy-
10



Pöytäkirjan asiakohta PTK 13/2018 vp
mys on: vedetäänkö meidät vain mukaan muutokseen ilman, että voimme vaikuttaa sen
suuntaan?

Keskeinen teesi tulevaisuusraportissa on, että vaikka suotuisa talouskehitys luokin uu-
sia työpaikkoja, monet perinteiset työt häviävät digitalisaation ja robotisaation myötä ja
tämä kehitys on hyvin nopeaa. Tämän vuoksi emme voi lykätä sosiaaliturvan uudistamis-
ta. Työelämän muutokset johtavat pysyvien työpaikkojen vähenemiseen ja moniin lyhyi-
siin pätkätöihin. Työvoiman liikkuvuuteen kohdistuvat vaatimukset lisääntyvät, ja panos-
tukset koulutukseen tulevat vielä aiempaakin tärkeämmiksi. Siksi on jälleen kerran sanot-
tava tämä ääneen: se, että hallitus on vaalikauden aikana päättänyt tehdä leikkauksia kou-
lutukseen, ei ole vain tällä hetkellä paheksuttavaa, vaan se tarkoittaa, että kadotamme tär-
keimmät pelinappulat tulevaisuuden suhteen.

Ärade talman! Då arbetet förändras måste Finland ta vara på sina chanser inom den cirku-
lära ekonomin, som spelar en viktig roll i den europeiska framtidsdiskussionen. Det hand-
lar om att få en bra avfallslag, en hållbar livsmedelskedja och smarta lösningar för återan-
vändning. Ny miljöteknologi ger exportmöjligheter.

Men hur går det för människan när arbetslivet förändras? I en artikel förra vecka rappor-
terar Helsingin Sanomat om att utbrändhet har blivit vanligare bland yngre personer som
inte ännu fyllt trettio år. Här måste vi få upp ögonen för hur vi kan förbättra välmåendet i
arbetslivet. Det blir också vanligare att människor jobbar ensamma och på distans. Här
måste frågan om delaktighet i samhället tas på allvar.

Vi behöver en social trygghet som inte passiverar, utan som bjuder på incitament att gå
ut i arbetslivet. Den sociala reform som morgondagens arbetsliv ropar efter måste äntligen
utplåna de inkomstfällor som vårt samhälle fortfarande lider av.

Framtidens arbetsmarknad behöver också en reform av familjeledigheterna. Det är dags
för oss att bli modigare, att veta vad vi vill. Vi ska inte vara rädda för framtiden. Däremot
borde vi akta oss för att inte våga ta de steg som ett nytänkande kräver.

14.47 Sari Tanus kd (ryhmäpuheenvuoro): Arvoisa puhemies! Valtioneuvoston selon-
teossa korostetaan digitalisaation ja robotisaation mullistavaa merkitystä. Vähemmälle on
jäänyt edistyksen tarve monilla muilla aloilla, joita tulevaisuusvaliokunta nostaa esiin mie-
tinnössään.

Edessämme on iso koulutuksen uudistus ja myös iso tarve muunto- ja täydennyskoulu-
tukselle, jotta uusiin koulutushaasteisiin voitaisiin riittävän nopeasti vastata ja elinikäinen
oppiminen saataisiin toimivaksi. Juuri nyt tarvitsemme teknologista edelläkävijyyttä, roh-
keita innovaatioita ja uusia kasvuyrityksiä. Tässä tilanteessa koulutukseen ja tutkimukseen
kohdistuvat leikkaukset eivät mitenkään ole perusteltuja, ja siksi KD on niitä vastustanut.

Koulutusvaatimusten lisääntyessä olemme huolissamme niistä ihmisistä, jotka eivät
syystä tai toisesta pysty kouluttautumaan riittävästi. Jakautuuko yhteiskunta entisestään
hyvä- ja huono-osaisiin, eriytyvätkö työmarkkinat A- ja B-luokkaan, ja panostammeko
riittävästi heihin, joille arjesta selviytyminen on haasteellista? On huolehdittava siitä, että
kaikilla on jokin arvokas yhteiskuntaan kiinnittymisen mahdollisuus. Sitä voidaan edistää
myös yhteistyössä kolmannen sektorin kanssa.

Yhteiskunnan nopeassa muutoksessa ja työn murroksessa tehtävien ratkaisujen on läh-
dettävä kestävän kehityksen perustalta, ihmisten välistä tasa-arvoa ja osallisuutta vahvis-
taen. Kehittyvä teknologia mahdollistaa entistä paremmin etätyön tekemisen sekä hajau-
11



Pöytäkirjan asiakohta PTK 13/2018 vp
tettujen tuotantoratkaisujen toteuttamisen. Teknologian suomat mahdollisuudet tulisikin
hyödyntää Suomen eri alueiden tasapuoliseen kehittämiseen.

Epätyypillisten työsuhteiden lisääntyminen, itsensä työllistäminen ja yksinyrittäminen
vaativat myös sosiaaliturvan uudistamista. KD:n esittämä kannustava perusturva yhdistää
monimutkaisen tukijärjestelmämme yhdeksi yleistueksi ja kansallisen tulorekisterin myö-
tä purkaa byrokratia- ja kannustinloukkuja niin, että ihminen hyötyy aina työtulojen kas-
vamisesta.

Muuttuvassa yhteiskunnassa täytyy pikaisesti ottaa käyttöön myös uusia hyvinvointi-
mittareita. Bkt ei yksinään riitä — se ei kerro ihmisten todellisesta hyvinvoinnista.

Arvoisa puhemies! On tärkeää, että yhteiskunnassa käydään avointa keskustelua työn
tulevaisuudesta ja siitä, minkälaisen yhteiskunnan haluamme. Tarvitaan myönteinen ilma-
piiri tulevaisuuteen vaikuttamiseen ja uuden luomiseen. Pelkkä sopeutuminen muutok-
seen ei riitä. Arvioitaessa tulevaisuudessa tarvittavia monenlaisia uusia taitoja tulee kiin-
nittää huomiota myös suomalaisen yhteiskunnan ja sen kansalaisten sivistyksen perustana
oleviin arvoihin, taitoihin ja kasvatustavoitteisiin. Yhteiselämämme kannalta on suotui-
saa, jos ympäröivä yhteisö tukee niitä terveitä ja kestäviä ikiaikaisia arvoja, joille menes-
tyksemme on pohjimmiltaan rakentunut.

Ensimmäinen varapuhemies Mauri Pekkarinen: Vielä ennen debattia myönnän pu-
heenvuoron pääministerille, 5 minuuttia puhujapöntöstä.

14.50 Pääministeri Juha Sipilä: Arvoisa puhemies! Kiitokset tulevaisuusvaliokunnalle
huolellisesti tehdystä mietinnöstä. Kuten valiokunnan puheenjohtaja totesi, kyse on todel-
la suuresta muutoksesta.

Tuon aluksi terveiset Oulusta. Keskustelimme eilen iltapäivällä Oulun yliopistolla Suo-
men ja EU:n keskeisistä kysymyksistä 2020-luvulla. Yliopistoväki on hyvin sitoutunutta ja
motivoitunutta kehittämään Suomea seuraavat vuosikymmenet. Aion järjestää samanlai-
sia tilaisuuksia useissa korkeakouluissa. Näitten tapahtumien antia hyödynnetään tulevai-
suusselonteon toisessa osassa, valtioneuvoston ja ministeriöiden tulevaisuustyössä sekä
Suomen EU-politiikan valmistelussa.

Vastaan nyt tässä puheenvuorossani muutamiin valiokunnan keskeisiin huomioihin.
Ensinnäkin, tulevaisuusvaliokunta kuvaili selonteon kaksiosaisuutta tulevaisuuspolitii-

kan innovaatioksi, joka lisää selonteon laatua ja vaikuttavuutta. Olen tästä samaa mieltä,
näin kannattaa varmaan jatkaa tulevaisuudessakin.

Toiseksi, bruttokansantuote ei tosiaankaan voi olla ainoa vakavasti otettava hyvinvoin-
nin mittari. Asia on tullut esille myös kestävän kehityksen toimikunnassa. Hallitus päättää
etenemisestään asiassa ensi maanantain strategiaistunnossa. Tulevaisuusselonteon valmis-
telutyössä indikaattoreita voidaan käyttää arvioimaan murroksen toimenpiteitä esimerkik-
si ekologisuuden ja tasa-arvon näkökulmista.

Arvoisa puhemies! Tulevaisuuden säädöstarpeisiin keskitytään selonteon toisessa osas-
sa. Tämä koskee itsensätyöllistäjiä, yksinyrittäviä ja pirstaleisia työsuhteita. Meidän lain-
valmistelijoiden ja lainsäätäjien on pystyttävä pitämään yhteiskunnan sääntely mahdollis-
tavana, ja lakien on vastattava nykypäivään ja mahdollistettava esimerkiksi tekoälyn sovel-
taminen. Myös tämän vuoksi selonteon toisen osan valmistelussa on tiivis yhteys profes-
sori Saaren eriarvoisuustyöryhmään ja Toimi-hankkeeseen. Hanke pohjustaa työllisyyttä
parantavaa ja eriarvoisuutta vähentävää perusturvan kokonaisuudistusta. Toivottavasti jat-
12



Pöytäkirjan asiakohta PTK 13/2018 vp
kossa pystymme yhdistämään paremmin esimerkiksi osatyökykyisen toimeentulon perus-
tulolla ja työkykyä vastaavalla palkalla.

Nostatte esiin myös tulorekisterin mahdollisuudet. Tulorekisteri otetaan käyttöön 2019
ja ensimmäisenä palkkatietojen osalta. Rekisteri luo ennennäkemättömän pohjan työtulo-
jen ja sosiaalietuuksien yhteensovitukselle. 

Uudet teknologiat tosiaan luovat uudenlaisia työmahdollisuuksia. Hallituksen avaukset
uuden teknologian saralla pureutuvat etenkin tekoälyyn ja alusta- ja jakamistalouteen.
Tämä tuo Suomelle myöskin suuren haasteen muuntokouluttaa ehkä miljoona suomalaista
seuraavan kymmenen vuoden aikana.

Nuorten syrjäytymisen ja työttömyyden ratkaisujen löytäminen vaatii ymmärrystä sekä
syrjäytymisen mekanismeista että jo lyhytkestoisen työttömyyden vaikutuksesta nuoren
työuraan. Hallitus on keskittynyt etenkin työn ja koulutuksen ulkopuolella oleviin nuoriin.
Nuoret tulevat elämään yhteiskunnassa, jossa ei ole selkeitä rajanvetoja työllisen, työttö-
män, itsensätyöllistäjän ja opiskelijan välillä. Tulevaisuusselonteossa käydään laajaa kes-
kustelua tällaisen työelämän kehityksestä ja vaatimuksista. Koulutus on avainratkaisu työ-
markkinoiden muutoksessa pärjäämiseksi ja nuorten syrjäytymisen ehkäisemiseksi. Halli-
tuksella on käynnissä monia uudistuksia elinikäisen oppimisen ja Suomen vahvan osaami-
sen takaamiseksi, kuten uusi peruskouluohjelma, uusi lukiolaki, ammatillisen koulutuksen
reformi, korkeakoulutuksen ja tutkimuksen visio 2030.

Arvoisa puhemies! Moniarvoinen ja moniääninen keskustelu on osa suomalaista yhteis-
kuntaa. Tulevaisuusselonteon avointa ja keskustelevaa valmistelua edistetään jatkossakin.
Hallitus aikoo kytkeä paremmin toisiinsa tulevaisuusselonteon ja Agenda 2030:n. Yhdes-
sä ne muodostavat tulevaisuustyön ja ylisukupolvisen politiikan ytimen.

Kiitän tulevaisuusvaliokuntaa erinomaisesta mietinnöstä ja valiokuntia lausunnoista.

Ensimmäinen varapuhemies Mauri Pekkarinen: Avaan debatin asiasta ja pyydän nyt
niitä edustajia, jotka haluavat käyttää puheenvuoron tässä debatissa, nousemaan ylös ja
painamaan V-painiketta.

14.55 Aila Paloniemi kesk (vastauspuheenvuoro): Arvoisa puhemies! Työn tulevaisuus-
keskustelussa on ehdottomasti huomioitava työn kytkökset energia- ja raaka-ainevirtoihin
ja kestävän kehityksen tavoitteisiin. Ekologinen uudistaminen vaatii paljon työtä. Suoma-
laisesta yhteiskunnasta on rakennettava hiilineutraali. Me tarvitsemme vähäpäästöistä
energiaa, meidän pitää uudistaa rakennuskantaa, liikennejärjestelmää, ja meidän on kehi-
tettävä kestävää maataloutta resurssiviisaasti.

Kaikki tämä luo työtä, uutta työtä myös, ja siksi kestävän kehityksen merkitys työn tu-
levaisuudelle, kuten täällä on todettu, voi olla jopa suurempi kuin digitalisaation. Olen iloi-
nen, että pääministeri nosti kestävän kehityksen roolin tässä tulevaisuusselonteon toisessa
osassa myös voimakkaasti esille, ja toivon tietenkin, että kestävän kehityksen agenda,
Agenda 2030, on vahva osa myös Suomen EU-vaikuttamista.

14.56 Harri Jaskari kok (vastauspuheenvuoro): Arvoisa puhemies! Me olemme todella-
kin jo nyt kaikki näkemässä tämän työn murroksen, tapahtuu aika paljon erilaisia työteh-
tävien uusiutumisia. Kuten sanottu, merkittävä osa niistä työtehtävistä on edelleen vähän
entisen kaltaisia, mutta entistä enempi on uudenlaisia tehtäviä, jolloin tulee tämä sosiaali-
turvan, työttömyysturvan, työn, palkkatyön välinen uusi jako.
13



Pöytäkirjan asiakohta PTK 13/2018 vp
Oikeastaan olisin kysynyt arvoisalta pääministeriltä: Meidän täytyisi nopeasti nyt löy-
tää käytännön keinoja, millä tämä uusi jako pystytään tekemään. Yksi keino on justiin tämä
tulorekisteri. On myöskin oltu keskusteluissa sitä mieltä, että se ei vielä palvelisi heti vuo-
den 19 alussa tarpeeksi hyvin työllisyyden ja työttömyysturvan yhteensovittamista niin,
että aina tietäisi, että työ olisi kannattavaa. Ollaanko sitä nyt katsottu tarkemmin, että se to-
dellakin heti pystyisi ratkaisemaan näitä ongelmia siinä, että uskaltaa ottaa työtä vastaan ja
kenties kompensoidaan myöhemmin sitten takaisin?

14.57 Merja Mäkisalo-Ropponen sd (vastauspuheenvuoro): Arvoisa puhemies! Työn
loppumisesta teknologian kehittymisen myötä on puhuttu pitkään, ja kenties osittain siitä
johtuen tässä selonteossakin on liian vähän mielestäni pohdittu sitä, millä tavoin teknolo-
gia on luonut uutta työtä. Jos olemme viisaita, meidän kannattaisi nyt hyödyntää tätä edus-
taja Vähämäenkin esille tuomaa radikaali teknologia -raporttia ja suunnata ajatuksemme
siihen, miten uusien teknologioiden avulla saamme Suomeen uutta työtä.

Tulevaisuuden työtä luovat innovaatiot syntyvät tämän päivän perustutkimuksesta, ja
sen takia tieteeseen, tutkimukseen ja kehittämistoimintaan panostaminen olisi parasta tule-
vaisuuteen investointia ja tulevaisuuden työpaikoista huolehtimista. Säästäminen näistä
nakertaa tulevaisuuden kasvua ja estää tulevaisuuden työpaikkojen syntymisen.

Arvoisa puhemies! Haluaisin kysyä vielä pääministeriltä: miten saattoi käydä näin, että
Agenda 2030 ei ole tässä ensimmäisessä osassa [Puhemies koputtaa] vielä käsittelyssä? Se
on niin tärkeä asia tulevaisuuden työn kannalta.

14.59 Tiina Elovaara sin (vastauspuheenvuoro): Arvoisa puhemies! Synnyin joulukuus-
sa 86. Elin lapsuuttani 90-luvun laman aikaan, jolloin tehtiin vaikeita päätöksiä ja leik-
kauksia. Olen aikuistunut nyt ja noin kolmekymppinen, ja minä ja ystäväni etsimme töitä ja
paikkaamme tässä yhteiskunnassa. On osoitettu, että finanssikriisi iski pahiten ikäisiini.
Meidän on vaikeampi kiinnittyä työelämään kuin keski-ikäisten, joilla oli vankempi ase-
ma siellä jo ennen finanssikriisiä. Tavallaan voisi katsoa, että olemme olleet kahdesti kär-
sijöinä näissä taantumissa. Voisiko pääministeri antaa jotakin toivoa tai lohtua minulle ja
ikäisilleni siinä, että löydämme paikkamme työelämässä tulevaisuudessa?

15.00 Ville Vähämäki ps (vastauspuheenvuoro): Kunnioitettu puhemies! Nostin tuossa
lyhyessä puheessani toiseksi suositukseksi elinikäisen oppimisen mahdollistamisen siten,
että koulutusasteitten yhteistyön tulee olla saumatonta ja joustavaa ja opintopolkujen puo-
lestaan sujuvia yli koulutusasteiden ja oppilaitosten, jotta saadaan tiedot, taidot, osaami-
nen ylläpidettyä läpi elämän. Miksi näin? Kysymys on siitä, että teknologia muuttaa työ-
tehtäviä siellä työn sisällä, ammatin sisällä. Aikaisemmin ei välttämättä näin isoa muutosta
ammatin sisällä ole ollut, ja teknologian kehitys vaikuttaa sinne. Sen takia muuntokoulu-
tusta ja vastaavia koulutusmuotoja täytyy kehittää huomattavasti, jotta saadaan se ihmisen
todellinen potentiaali sieltä esiin ja saadaan otettua teknologiat kunnolla yhteiskunnan
osaksi. Muuten nämä ihmiset joutuvat työttömäksi jossain kohtaa. Tätä täytyy kehittää kyl-
lä.

15.01 Olli-Poika Parviainen vihr (vastauspuheenvuoro): Arvoisa herra puhemies! Ha-
luan kiittää pääministeriä siitä, että olette päättäneet toteuttaa selonteon kahdessa osassa.
14



Pöytäkirjan asiakohta PTK 13/2018 vp
Se on helpottanut meidän työskentelyämme valiokunnassa ja mahdollistanut mielestäni
paremman asiaan perehtymisen.

Toivoisinkin, että jatkossa me miettisimme myös uusia keinoja, miten me voimme en-
nakointityötä ja tulevaisuusvaliokunnan mietintöä ja laatimaanne selontekoa hyödyntää
myös muiden valiokuntien työssä, niin että tulevaisuuden ennakointi olisi systemaattisem-
min osana tämän maan politiikan valmistelua. Uskoisin, että se hyödyttäisi meitä kaikkia.
Esimerkiksi kun puhumme tekoälystä, on varmasti kaikkien etu, että meillä on olemassa
selkeä sääntely ja eettiset periaatteet ennen kuin tilanne on niin sanotusti enemmän ihol-
lamme.

Toivoisin myös, että me pitäisimme mielessä sen, että Agenda 2030 tulisi kytkeä entistä
tiiviimmin meidän kaikkien politiikkaan, ja olin iloinen siitä, että pääministeri huomioikin
tämän jo ensimmäisessä vastauksessaan.

15.02 Anna Kontula vas (vastauspuheenvuoro): Arvoisa puhemies! Käytän esimerkkinä
robotisaatiosta Saksaan avattua bordellia, jossa kaikki seksityöntekijät ovat nukkeja. Tä-
mähän on hyvä asia, hyvää kehitystä — koko teknologian suuri lupaus kautta ihmiskunnan
historian ollut se, että sellaisia töitä, joita ei niin mielellään haluta tehdä, voidaan työntää
robottien tehtäväksi. Huonoa tässä kuitenkin on se, että jatkossa pääosa tämän yrityksen tu-
lovirrasta menee pääoman omistajille ja että ihmisille on tarjolla siellä enää avustavia, puh-
taanapito- ja vastaanottotöitä, joissa ansiotaso on ehkä kymmenesosa siitä, mitä he olisivat
aikaisemmin saaneet niissä töissä, joita robotit nyt tekevät.

Uhkana tässä on raju polarisaatio, joka meidän yhteiskunnassa näkyy jo keskiluokan
ohentumisena, kun töitä valuu paitsi jonkin verran asiantuntijatehtäviin myös ennen kaik-
kea niihin matalapalkkaisiin duunaritöihin. Jos tässä kohtaa tulonjakoa ei neuvotella uusik-
si, me olemme pulassa. 

15.03 Veronica Rehn-Kivi r (vastauspuheenvuoro):  Värderade talman, arvoisa puhe-
mies! Tulevaisuusvaliokunta toteaa, että vaikka on syntymässä uudenlaisia työtehtäviä ja
ammatteja ja vaikka epätyypilliset työsuhteet ovat kasvussa, suuri osa väestöstä on edel-
leen niin sanotuissa normaaleissa työsuhteissa: palkkatyössä teollisuuden tai palveluiden
tutuissa ammateissa. Sen takia on työhyvinvointiin myös vastaisuudessa satsattava.

SFP efterlyser ett nationellt program för bättre välmående i arbetslivet. Det är en investe-
ring i framtiden.

Helsingin Sanomat on myös raportoinut, että alle 30-vuotiaiden nuorten parissa on lop-
puunpalaminen yleistynyt hälyttävästi. Nyt tarvitaan siis kansallinen työhyvinvointiohjel-
ma. Mitä hallitus aikoo tehdä tässä asiassa?

15.04 Sari Tanus kd (vastauspuheenvuoro): Arvoisa puhemies! Kestävän kehityksen
edistäminen luo työtä. Kestävän kehityksen haasteet olisikin nähtävä kestävän työllistävän
kasvun mahdollisuuksina. Tulevaisuusvaliokunnan mielestä kaikki tulevaisuuselonteon
toisessa osassa esitettävät toimenpide-ehdotukset on arvioitava ja perusteltava myös sen
suhteen, miten ne tukevat kestävää kehitystä, tasa-arvokehitystä ja osallisuutta. Kysyisin-
kin: aikooko valtioneuvosto toimia näin?
15



Pöytäkirjan asiakohta PTK 13/2018 vp
Toisaalta koulutus- ja työmahdollisuudet vaikuttavat oleellisesti osallisuuteen ja hyvin-
vointiin. Nuorisotyöttömyys ja sen vaikutukset tulevaisuuteen huolestuttavat kovasti. Ky-
syisinkin: aikooko valtioneuvosto selvittää nuorisotyöttömyyden syyt ja ottaa ne huo-
mioon erikseen ja erityisellä huolella tulevaisuusselonteon toisessa osassa, niin kuin tule-
vaisuusvaliokunta on esittänyt?

Ensimmäinen varapuhemies Mauri Pekkarinen: Ja edelleen debattia vastauspuheen-
vuoroin, minuutin mittaisin.

15.05 Jukka Gustafsson sd (vastauspuheenvuoro): Arvoisa puhemies! Tuossa tulevai-
suusvaliokunnan mietinnössä on yksi mielenkiintoinen viittaus: emme saa antaa liian tek-
nologiakeskeistä kuvaa työelämästä ja tulevaisuudesta. Ja yllätys yllätys — kun googlasin,
mitä tämän neljännen teollisen vallankumouksen alta löytyy, niin osui silmiini ex-päämi-
nisteri Stubbin esitelmä vajaan vuoden takaa, jossa hän itse asiassa käsitteli taloutta, poli-
tiikkaa ja etiikkaa. Olen Stubbin kanssa samaa mieltä, että näitä kaikkia pitää tässä yhtey-
dessä käsitellä. Toistan: talous, politiikka ja etiikka. Me demarit olemme nyt nostaneet sen,
miten murroksessa pärjää: pitää olla hyvä yleissivistys, pitää olla hyvä ammattisivistys.
Siksi me olemme esittäneet tätä oppivelvollisuusiän nostoa, jotta nuoret saisivat valmiudet
pärjätä tässä tulevaisuuden murroksessa. Arvoisa pääministeri, [Puhemies koputtaa] olet-
teko valmis tukemaan tutkijoitten ja professorien esitystä oppivelvollisuusiän nostamises-
ta?

15.06 Martti Talja kesk (vastauspuheenvuoro): Arvoisa puhemies! Suomi on eräs maail-
man tasa-arvoisimpia maita, ja tasa-arvoisuutemme perustuu vahvaan, oikeudenmukai-
seen hyvinvointivaltion rahoitukseen antaa niille, joilta puuttuu. Miten tulevaisuudessa uu-
den työn mallien myötä alustataloudessa oikeudenmukaisesti kerätään vero ja vakuutus-
maksut, jotta hyvinvointiamme voidaan tasa-arvoisesti ylläpitää?

15.07 Pia Kauma kok (vastauspuheenvuoro): Arvoisa puhemies! Edustaja Jaskari ja
myöskin pääministeri nostivat hyvin puheenvuoroissaan esiin sen, että työelämä ei ole
enää niin jäykkää jakoa työllisiin ja työttömiin ja toisaalta itsensätyöllistäjiin ja opiskeli-
joihin. Esimerkiksi perhevapaauudistuksessa pidän tätä juuri tärkeimpänä asiana. Ihmiset
haluavat yhdistää hyvin monenlaisia asioita elämässään, ja mielestäni heille täytyy antaa
siihen mahdollisuus.

Olen tehnyt aikaisemmin kirjallisen kysymyksen opiskelijoiden opintotuen tulorajoista,
siitä, kuinka paljon he voivat tehdä työtä opiskellessaan silti menettämättä opintotukea.
Mielelläni kuulisin pääministerin kannan siihen, mitä mieltä olette siitä, että kun Suomes-
sa se opintotuen raja on noin 12 000 euroa vuodessa ja Norjassa, Ruotsissa ja Tanskassa
mennään siellä 18 000—19 000:n tasossa vuodessa, niin olisiko meidän mahdollista nos-
taa se [Puhemies koputtaa] opiskelijoiden tulotaso sille tasolle.

15.08 Arja Juvonen ps (vastauspuheenvuoro): Arvoisa herra puhemies! Tulevaisuudes-
sa se, että löytää työtä tai saa opiskelupaikan, tarkoittaa sitä, että kilpailu kovenee. Kyllä tu-
levaisuuden nuoret opintoihin pyrkiessään ja yrittäessään ovat suurempien haasteiden
edessä kuin me vanhemmat itse olemme olleet. Tätä tuo myös lukiouudistus. On hyvin vai-
kea päästä jatko-opintoihin. Tulevaisuusvaliokunta nostaa tässä mietinnössä esiin, että
16



Pöytäkirjan asiakohta PTK 13/2018 vp
kaikki eivät selviä arjesta, ja näinhän se todellakin on. Täytyy tulevaisuudessakin tehdä
edelleen kovasti toimia syrjäytymisen ennaltaehkäisemiseksi.

Täällä puhutaan robotiikasta. Kaikki eivät todellakaan pärjää myöskään digitaalisessa
maailmassa eivätkä niiden robottien kanssa. Nostan yhtenä esimerkkinä esiin hoito-
alan. Meillä jo robotit leikkaavat, ovat suurena apuna siellä leikkaussalissa. On konenäköä
ja -motoriikkaa. Mutta ihmistä hoidettaessa robotti ei korvaa sitä ihmisen hoitajaa kuiten-
kaan. Eikö näin, arvoisa pääministeri, ole?

15.09 Hanna Sarkkinen vas (vastauspuheenvuoro): Arvoisa puhemies! Automatisaatio,
robotisaatio ja tekoälyn kehitys muuttavat tuotantoa ja työtä tulevaisuudessa merkittävästi.
Me olemme ison murroksen äärellä. Uusia tuotteita, toimialoja ja työtä syntyy. Säilyvien-
kin töiden työtavat, sisällöt ja prosessit muuttuvat, ja osa töistä katoaa kokonaan. Myös il-
mastonmuutos muuttaa työtä ja tuotantoa.

Kukaan ei osaa täsmälleen sanoa, paljonko työtä katoaa ja paljonko uutta syntyy. Mah-
dollista on, että työtä katoaa enemmän kuin syntyy, ja tällöin avainkysymykseksi nousee
työn jakaminen eli työpäivän lyhentäminen ja työjärjestelyiden joustavuus. Jos robotit te-
kevät kasvavan osan työstä, nousee oleelliseksi kysymykseksi myös veropohjan, tulon-
jaon ja kaikkien ihmisten toimeentulon varmistaminen. Elinikäisen oppimisen, uudelleen-
ja täydennyskoulutuksen merkitys nousee joka tapauksessa entistä oleellisemmaksi, kun
työelämän muutos kiihtyy ja työelämän vaatimukset [Puhemies koputtaa] kasvavat. Toi-
vottavasti tämä pidetään mielessä [Puhemies koputtaa] päätöksiä tehtäessä.

15.10 Kimmo Kivelä sin (vastauspuheenvuoro): Arvoisa puhemies! Legendaarisen histo-
rioitsijan, korkeaan ikään ehtineen Kauko Pirisen kerrotaan viimeisinä elinvuosinaan sa-
noneen, että futurologia on humpuukia. En tältä osin yhdy tähän arvostettuun akateemi-
seen opettajaan. Tulevaisuutta ei voi ottaa haltuun. Monenlaiset black swanit ja kohtalon
direktiivit voivat muuttaa kaiken, mitä on ennakkoon havainnoitu, mutta tulevaisuuteen
kannattaa varautua. Työ muuttuu monen kohdalla, arvostukset muuttuvat. Työ ei ole ensi-
sijainen keino elää hyväksyttynä ihmisenä, olla hyväksyttynä olemassa, mutta päivittäisen
toimeentulon kysymykset ovat joka-aikaisia kysymyksiä. Sen vuoksi ovat erittäin tärkeitä
tämäntyyppiset keskustelut, mitä nyt käymme. Näille soisi jatkoa.

15.11 Joona Räsänen sd (vastauspuheenvuoro): Arvoisa puhemies! Tähän valtavaan ko-
konaisuuteen muutama huomio.

Kun me keskustelemme tulevaisuudesta, siinä monesti Suomessa lähdetään uhkien
kautta: mitä katoaa, mikä kaikki on huonosti ja niin edelleen. Sen sijaan pitäisi yhä enem-
mässä määrin painottaa mahdollisuuksia: mitä uutta työtä syntyy, minkälaisia uusia mah-
dollisuuksia tekniikka luo meille, jotta me pystymme ratkaisemaan erilaisia ongelmia.
Tämä olisi senkin takia tärkeää, että tämä varmasti lisäisi luottamusta yhteiskunnassa ja an-
taisi ihmisille myös turvaa tässä muutoksessa, jossa elämme.

Toinen huomio liittyy siihen, että kun keskustellaan työn murroksesta, niin me paljon
keskustelemme työsuhteiden, -muotojen muutoksista: millä prosentilla tehdään kokoai-
kaista työtä tai osa-aikaista työtä. Sen sijaan kannattaisi enemmän keskittyä siihen, miten
sen työn sisältö muuttuu riippumatta siitä, missä työsuhteessa sitä tehdään. [Puhemies ko-
puttaa] Myyjän työ on tänä päivänä erilaista kuin se oli 20 vuotta sitten, puhumattakaan au-
tomekaanikon työstä. [Puhemies koputtaa]
17



Pöytäkirjan asiakohta PTK 13/2018 vp
Toivoisi, että näitä tässä pohdittaisiin hieman enemmän.

15.12 Jyrki Kasvi vihr (vastauspuheenvuoro): Arvoisa puhemies! Ei ole tosiaan itses-
täänselvää, että teollistumisen menestyjät, kuten Suomi, ovat myös digitalisaation menes-
tyjiä. Lähes kaikki maailmantaloutta hallitsevat alustatalousyritykset sijaitsevat Yhdysval-
loissa tai Kiinassa, ja tekoäly-startupien investoinneista meni viime vuonna Kiinaan 48
prosenttia ja Yhdysvaltoihin 38 prosenttia. Sen sijaan kategoriaan ”muu maailma”, johon
Eurooppakin kuuluu, kohdistui näistä investoinneista vain 13 prosenttia. Kun tähän yhdis-
tetään Suomen osaamisvaje, meidän tulevaisuutemme näyttää synkältä. Pelkästään ohjel-
mistosuunnittelijoita tarvittaisiin heti 7 000 lisää, lähivuosina toinen mokoma. Kysynkin:
yritämmekö me edes pärjätä tässä digitalisaation haasteessa? Tätä menoa Eurooppa taan-
tuu pittoreskiksi turistikohteeksi ja suomalaisen työn tulevaisuutena on tarjoilla eurooppa-
laista pitsaa, bratwurstia ja lihapullia.

15.13 Hannu Hoskonen kesk (vastauspuheenvuoro): Arvoisa herra puhemies! Käsiteltä-
vä aihe on äärimmäisen ajankohtainen, ja sen me tiedämme kaikki, että mikään muu ei ole
pysyvää tästä eteenpäin kuin nopea muutos. Tekoäly tulee aivan varmasti. Parhaat tietoko-
neethan, joita parhaillaan tehdään juuri nyt, ovat nyt parhaita mutta kahden vuoden kulut-
tua todennäköisesti kovin vanhanaikaisia. Tämän takia meidän tulisi nyt ymmärtää robot-
tien ja muiden modernien systeemien kehittyessä, että emme me voi työelämääkään jättää
viime vuosituhannen kuosiin, vaan kyllä silläkin puolella pitää tapahtua nopeaa kehitystä,
että luomme moderneja ja joustavia järjestelmiä. Mitä kankeampi järjestelmä on, sen huo-
nommin nämä uudet systeemit toimivat, ja sehän tarkoittaa kilpailutilanteessa sitä, että
suomalainen työ ei maailmalla enää niin hyvin kaupaksi käy. Vaikka me olemme huippu-
teknologiamaa — Nokia ei syntynyt tänne vahingossa, ja meillä on metsäteollisuutta, meil-
lä on huippumetalliteollisuutta, meillä on vaikka mitä — kaiken tämän keskellä meidän tu-
lisi huomata se, että kun meidän pitää kehittyä ja nopeutua, mistä me puhumme tässä tilai-
suudessa paljon, niin se tarkoittaa sitä, että [Puhemies koputtaa] runkoa on tässä joustavoi-
tettava ja myös työelämää kehitettävä nopeasti.

15.14 Joakim Strand r (vastauspuheenvuoro): Värderade talman! Ledamöterna Hosko-
nen och Kasvi pratade bra om artificiell intelligens och ledamot Räsänen om behovet av att
se möjligheterna.

Mutta itse tähän mietintöön: Tässä nostetaan hyvin esille se, että korkeakoulujen on rea-
goitava herkästi yhteiskunnan ja elinkeinoelämän tarpeisiin. Valitettavasti käytännössä
kuitenkin esimerkiksi ammattikorkeakoulujen rahoitusmalli suorastaan rankaisee erityi-
sesti tekniikan alan koulutusta, vaikka korkean jalostusasteen vientiyrityksissämme huu-
detaan näiden osaajien perään. Toivoisin tähän muutosta ja toivon, että hallitus jatkossa
kiinnittäisi enemmän huomiota erityisesti alueisiin ja aloihin, joiden globaalisti toimivat
suomalaisyritykset itse markkinaehtoisesti panostavat tutkimukseen ja kehitykseen. Siinä
on erinomainen mittari: katsoa, missä yritykset itse markkinaehtoisesti panostavat tutki-
mukseen ja kehitykseen.

15.15 Arto Satonen kok (vastauspuheenvuoro): Arvoisa puhemies! Sosiaaliturvan uudis-
tus tulee varmaan olemaan seuraavan hallituksen suurimpia asioita. On itsestäänselvää,
18



Pöytäkirjan asiakohta PTK 13/2018 vp
että työ muuttuu sillä tavalla, että meidän täytyy paremmin pystyä huolehtimaan niistä ih-
misistä, jotka ovat palkansaajan ja yrittäjän rajapinnassa, itsensä työllistävistä tai muissa
epätyypillisissä työsuhteissa olevista tai siitä, että osa-aikatyöllä pystyy itsensä elättä-
mään, suhteessa sosiaaliturvaan.

Haluaisin kuitenkin muistuttaa siitä, että kilpailukyvystä huolehtiminen on kaiken a ja o,
ja kilpailukyky on myös mahdollista yhdistää tähän teknologiseen murrokseen. Jos me kat-
somme tällä hetkellä, mikä on Suomen suurin työpaikka, niin se on Uudenkaupungin au-
totehdas, jossa on noin 4 000 ihmistä töissä ja jonne otetaan vielä satoja lisää, mutta siellä
on myös tuhat robottia. Jos ei siellä olisi yhtään robottia, siellä ei olisi yhtään työpaikkaa
myöskään ihmisille. Eli nämä asiat on mahdollista yhdistää, mutta meidän pitää pitää huol-
ta siitä, että suomalaisen työn kilpailukyky on myös jatkossa vahva suhteessa kilpailija-
maihin.

15.16 Peter Östman kd (vastauspuheenvuoro): Arvoisa puhemies! Kun puhutaan tule-
vaisuudesta, on tärkeää keskustella myös työllisyydestä, ja siihen liittyy myöskin sosiaali-
turvauudistus, niin kuin edustaja Satonen huomautti. Suomeen tarvitaan työhön kannusta-
va perusturvamalli, joka on sekä yksinkertainen ymmärtää että yksilökohtainen. Mallia
meidän pitäisi hakea Ruotsista tai Isosta-Britanniasta. Ison-Britannian aiempi järjestelmä
vastasi Suomen monimutkaista nykyjärjestelmää, mutta 2013 lanseeratussa uudistuksessa
kuusi tarveharkintaista työttömyysturvaetuutta ja verovähennysoikeutta yhdistettiin. Tuki
siellä ei ole mikään perustulo vaan tukea saa vain aktiivisuutta vastaan. Ruotsin mallin mu-
kaan taas kaikkien pitäisi työskennellä omilla kyvyillään ja osaamisellaan yhteiskunnan
hyväksi. Kaikilla työikäisillä ja työkykyisillä tuensaajilla pitää olla velvollisuus hakea työ-
tä sekä olla mukana kuntouttavassa [Puhemies koputtaa] työtoiminnassa. Kysyisin päämi-
nisteriltä: miltä tämä kuulostaisi Suomen malliksi?

15.17 Aino-Kaisa Pekonen vas (vastauspuheenvuoro): Arvoisa herra puhemies! Minun
mielestäni täällä salissa on käyty erittäin hyvää keskustelua, hyvää analyysiä työn murrok-
sesta, ja minusta tuntuu, että me olemme kaikki täällä myöskin sitä mieltä, että työn mur-
ros on jo täällä, ei pelkästään ole vain tulossa. 

Mutta puhummeko me vain työn murroksesta? Teemmekö me sellaisia toimenpiteitä,
jotka myöskin sitten edesauttavat siihen hyvään, mitä myöskin työn murros voi tuoda mu-
kanaan? En ehkä näe sitä ihan sillä tavalla. Minun mielestäni hallitus on tehnyt enemmän-
kin juuri päinvastaisia toimia, jos ajatellaan esimerkiksi tätä aktiivimallia, joka itse asiassa
kontrolloi ihmisiä entistä enemmän eikä siihen työn murrokseen niinkään kannusta. 

Täällä on puhuttu myös paljon sosiaaliturvasta ja todettukin monesta suusta, että sosiaa-
liturva ei ole muuttunut ihan samassa tahdissa tämän työn murroksen kanssa. Pääministeri,
teillä on meneillään hallituksessa tämä perustulokokeilu, onko sitä kytketty [Puhemies ko-
puttaa] mitenkään nyt tähän selontekoon?

Ensimmäinen varapuhemies Mauri Pekkarinen: Myönnän debatin tässä vaiheessa vie-
lä vastauspuheenvuorot edustajille Lindtman ja Vartia ja sen jälkeen pääministerille 3 mi-
nuuttia.

15.19 Antti Lindtman sd (vastauspuheenvuoro): Arvoisa puhemies! Siitä asti, kun höy-
rykone on keksitty, ja jo sitä ennenkin on aina veikkailtu ja manattu, että loppuuko työ, kun
19



Pöytäkirjan asiakohta PTK 13/2018 vp
teknologian kehitys menee eteenpäin. Niin on myös ollut puhe digitalisaation aikana. Tä-
män tulevaisuusselonteon ja ennen kaikkea tämän valiokunnan mietinnön ehkä keskeisin
havainto on se, että uskoa pitää ja kannattaa olla. Työ ei lopu. Myöskään palkkatyö ei lopu,
vaikka työmarkkinoiden rakenne muuttuu.

Mutta miten Suomi tässä pärjää? Olen samaa mieltä kuin mitä täällä edustaja Satonen to-
tesi: Suomen kilpailukyvystä pitää pitää huoli. Ja mikä on viime kädessä kilpailukyvyn
pohjalla? Se on osaaminen. Tässä yhdyn edustaja Mäkisalo-Ropposeen. Tietävätköhän
kaikki päättäjät Suomessa vielä, mitä kello on lyönyt? Vielä kiistellään siitä, pitääkö oppi-
velvollisuutta pidentää, pitääkö kaikille turvata toisen asteen tutkinto, kun olemme [Puhe-
mies koputtaa] jo paljon isompien kysymyksien äärellä.

Arvoisa pääministeri, osaamistason nosto tulee olemaan lähivuosien tärkein tavoite.

15.20 Antero Vartia vihr (vastauspuheenvuoro): Arvoisa puhemies! Työhän on ongel-
mien ratkaisemista, ja niin kauan kuin meillä on ongelmia, meillä taatusti on myös tarvetta
työlle.

Tästä työn murroksesta haastavan tekee se, että se on nopea, se on hyvin laaja-alainen, se
on ennakoimaton ja se on moniulotteinen. Tiedossa on oikeastaan se, että tarvitaan valta-
van suuria reformeja nyt esimerkiksi sosiaaliturvaan tai työmarkkinoille. Meillä on hyvin
yhteinen näkemys siitä, minkälaisia asioita tarvitaan, minkälainen sen tulevaisuuden yh-
teiskunnan tulisi olla. Kysymys oikeastaan kuuluu, että minkä vuoksi me emme ole onnis-
tuneet tekemään näitä reformeja, koska eivät nämä ole uusia asioita, mistä me nyt puhum-
me.

Tämän keskustelun yhteydessä, kun nyt puhutaan tulevaisuudesta, kannustaisin kaikkia
kollegoja myös miettimään näitä poliittisen päätöksenteon rakenteita. Ovatko nämä hedel-
mällisin mahdollinen ympäristö miettiä tulevaisuuden uusia ratkaisuja, vai voisimmeko
me myös pohtia sitä, samalla kun halutaan uudistaa yhteiskunnan rakenteita, tulisiko mei-
dän uudistaa poliittisen päätöksenteon rakenteita, [Puhemies koputtaa] niin että meillä oli-
si paremmat edellytykset taklata nämä tulevaisuuden haasteet.

Ensimmäinen varapuhemies Mauri Pekkarinen: Ja pääministeri, 3 minuuttia.

15.21 Pääministeri Juha Sipilä: Arvoisa puhemies! Kiitoksia rakentavasta keskustelus-
ta.

Ensinnäkin, edustaja Paloniemi ja edustaja Mäkisalo-Ropponen, nostitte esille kestävän
kehityksen selonteon ja tulevaisuusselonteon. Näitä ei suinkaan ole tehty erillisinä. Ne on
tehty rinnakkain mutta ei erillisinä. Esimerkiksi kestävän kehityksen indikaattorityö tulee
jatkumaan, ja sitä hyödynnetään sitten selonteon toisessa osassa.

Edustaja Jaskari, nostitte esille tämän tulorekisterin. Se on ehdoton edellytys, mutta se ei
sellaisenaan riitä. Meidän pitää sitten pystyä tekemään päätöksiä esimerkiksi perustulosta
tai sen tyyppisestä pohjasta ja siihen päälle rakentuvasta palkkauksesta. Minä uskon, että
yhteiskunnassa on nyt enemmän valmiutta keskustella tästä. Myöskin palkansaajajärjestö-
jen kanssa olen käynyt keskusteluja. Selvästikin valmiutta siihen on olemassa.

Edustaja Mäkisalo-Ropponen, nostitte esille tämän työnkuvan muuttumisen kautta, ja
edustaja Elovaara nosti myöskin, että onko meillä toivoa tulevaisuudesta. Kyllä, jos me oi-
kein tartumme esimerkiksi tekoälyn mahdollisuuteen, meillä on mahdollisuus tuplata mei-
20



Pöytäkirjan asiakohta PTK 13/2018 vp
dän kasvupotentiaali, sitä kautta uutta työtä syntyy. Työn kuva ja rakenne kyllä tulevat
muuttumaan.

Edustaja Vähämäki nosti muuntokoulutuksen tarpeen, ja meillä on todennäköisesti noin
miljoonan suomalaisen muuntokoulutustarve seuraavan kymmenen vuoden aikana, ja se
vaatii kyllä rakenteellisiakin muutoksia tämmöisestä tutkintopohjaisesta ajattelusta yli-
opistoissa. Silloin kun puhutaan muuntokoulutuksesta, niin täytyy pystyä höllentämään.

Edustaja Parviainen, nostitte sääntelyn ennakoinnin esille, se on äärimmäisen tärkeä nä-
kökulma. Esimerkiksi kuka omistaa datan jatkossa — minusta sen pitää olla yhteiskunnan
omistamaa, ja pitääkö meidän esimerkiksi miettiä siellä uusia valtionyhtiöitä? Se voi olla
myöskin niin, kun puhutaan verotuksesta, että verotuksen keinot jatkossa tulevat digitali-
soitumisen myötä muuttumaan erilaisiksi. Yhteiskunnan tulonmuodostus voi tapahtua
myöskin tämän datan omistamisen ja siihen liittyvien tulojen kautta.

Edustaja Kontula, en ihan noin synkkänä tulevaisuutta näe. Asiantuntijatyö kuitenkin tu-
lee lisääntymään, mutta meidän pitää käydä avoin keskustelu sosiaaliturvan ja pienempi-
palkkaisen työn yhdistämisestä. Nämä aiheet ja keskustelut meillä on edessämme.

Edustaja Gustafssonille vielä lopuksi: nämä eettiset kysymykset ovat äärimmäisen tär-
keitä silloin, kun puhutaan uudesta työstä ja keinoälystä.

Edustaja Juvonen, koneet eivät missään tapauksessa tule korvaamaan ihmisen läsnäoloa
ja kosketusta, mutta oikein sovellettuna ne antavat enemmän tilaa myöskin empatialle työ-
paikoilla ja erityisesti hoitoalalla.

Ensimmäinen varapuhemies Mauri Pekkarinen: Debatti jatkuu.

15.24 Leena Meri ps (vastauspuheenvuoro): Arvoisa puhemies! Hyviä puheenvuoroja
käytetty, ja itse kuuntelin tarkkaan pääministerin puheita nimenomaan tulevaisuudesta,
teknologiasta ja kilpailukyvystä. Suomalaisethan ovat hyviä keksimään, tietääkseni Suo-
messa on keksitty jalankulkijaheijastin ja me olemme keksineet männystä ja kuusesta vaat-
teita, mutta meillä on hieman nyt unohtunut se, että me rahoittaisimme enemmän tämmöi-
siä innovatiivisia ihmisiä, jotta heillä olisi mahdollisuus kehitellä tuotteitaan. Täällä aina
toivotaan tietysti perään, että jos esität ideoita, niin mistä sitä rahoitusta. Pyytäisin mietti-
mään esimerkiksi tuulivoimatukea ja sen jatkoa, koska on kuitenkin niin, että se ei juuri-
kaan työllistä ja sen pitäisi pyöriä jo itse itsellään. Meillä olisi valtavat potentiaalit — jos
mietimme merien muovijätteitä, ilmaston lämpenemistä, siellä on valtavia ongelmia rat-
kottavana, ja jos niihin löydettäisiin teknologian avulla ratkaisuja, niin voisin sanoa, että
[Puhemies koputtaa] kunnon potti tulisi Suomeen rahaa.

15.26 Lea Mäkipää sin (vastauspuheenvuoro): Arvoisa puhemies! Kuten täällä joku mai-
nitsikin, työn murros oli tuttua jo 50—60-luvuilla, jolloin maatalousyhteiskunnasta to-
siaan tuli teollinen ja palveluyhteiskunta, tapahtui maaltapakoa ja autioitumista.

No, nyt työn murrosta tuottavat kehittyvä teknologia, digitalisaatio, ympäristövaatimuk-
set, vanheneva väestö sekä myös muutokset ihmisten arvoissa. Työn luonne siis muuttuu
jatkuvasti: toiset ammatit katoavat ja toisia syntyy, ja töitä myös tehdään uudella tapaa. Pe-
lätään myös, että robotit vievät työpaikat, mutta olen sitä mieltä, että aina tarvitaan ihmis-
tä, joka suorittaa ruumiillista tai henkistä työtä. Työtehtäviä saatetaan osittaa pienemmiksi
kokonaisuuksiksi, joista osa korvataan teknologialla ja jäljelle jäävä on sitten ihmisten te-
kemää työtä.
21



Pöytäkirjan asiakohta PTK 13/2018 vp
Lopuksi haluan sanoa, että Suomen menestyminen vaatii kyllä osaamista ja koulutusta.
[Puhemies koputtaa] Koulutus on aina nähtävä investointina eikä vain aina menoerinä.

15.27 Antti Rinne sd (vastauspuheenvuoro): Arvoisa puhemies! Kasvatus ja koulutus
ovat niitä sosiaalisia innovaatioita, joiden varassa yhteiskunta kehittyy ja osaamiseen pe-
rustuva kilpailukykymme säilyy. Näin totesi edustaja Mäkisalo-Ropponen, ja tähän on
helppo yhtyä.

Arvoisa puhemies! Täytyy todeta, että tärkeää suomalaisen yhteiskunnan kilpailukyvyn
kannalta on myös se, että aikuiset ihmiset, työelämässä olevat ihmiset, tulevaisuudessakin
voivat luottaa siihen, että osaaminen kehittyy tarpeen mukaan teknologisen kehityksen ja
elinkeinorakenteen toimintojen muutoksen myötä. On tärkeää, että kansalaisilla on turval-
lisuus mielessä, kun suhtaudutaan tähän muutokseen, ja luottamuksen varassa voi rakentaa
sitä omaa tulevaisuuttaan.

Pääministeri Sipilä, toivon todellakin, että tämä työ jatkuu sillä tavalla, että löydämme
yhteistä näkemystä turvallisen, luottamuksen varaan rakentuvan suomalaisen yhteiskun-
nan, murroksen keskellä olevan yhteiskunnan, [Puhemies koputtaa] työssä.

15.28 Eerikki Viljanen kesk (vastauspuheenvuoro):  Arvoisa puhemies! Kiinnittäisin
huomiota samaan asiaan kuin edustaja Talja ja moni muu edustaja tässä aiemmin, kuten
työelämä- ja tasa-arvoasiainvaliokuntakin nosti omassa lausunnossaan vahvasti esille, eli
kysymykseen siitä, miten tulevaisuudessa turvataan oikeanmukainen hyvinvointivaltion
rahoittaminen vero- ja vakuutusmaksuvaroilla, jos merkittävä osa vaihdannasta tapahtuu
ohi perinteisen yritystoiminnan ja palkkatyön.

Näihin haasteisiin vastaamiseksi verolainsäädäntöä tulee uudistaa siten, että se ottaa
huomioon alustatalouden ja muut uudet tavat tehdä työtä ja ansaita, kuten täällä on mo-
neen kertaan jo todettu. Lisäksi on selvitettävä, miten työlainsäädäntömme saatetaan vas-
taamaan työn muutoksiin niin, että työn syntymistä voidaan helpottaa ja samalla turvata
työntekijän vähimmäissuoja.

Aivan kuten täällä onkin jo todettu, myös sosiaaliturvajärjestelmää on hyvä selkiyttää.
Työkaluja siihen toivottavasti osaltaan on saatavissa myös meneillään olevasta perustulo-
kokeilusta, [Puhemies koputtaa] johon pääministerikin täällä jo viittasi.

15.29 Eero Suutari kok (vastauspuheenvuoro): Arvoisa puhemies! Teknologian murrok-
set ovat historiassa tähän mennessä aina lisänneet työpaikkoja. Kuten pääministeri puhees-
saan jo kahteen kertaan on ilmoittanut, Suomessa tarvitaan tällä hetkellä meneillään ole-
vaan murrokseen noin miljoona muuntokoulutettavaa ihmistä. Kysymys kuuluukin, tapah-
tuuko tämä koulutus sitten näiden työpaikkojen sisällä vai kuten nyt, suurelta osin muual-
la, ikään kuin lähtemällä pois työpaikasta ja sijoittumalla sitten uudelleen koulutuksen jäl-
keen. Mikä on se valtatie tästä eteenpäin? Näyttää siltä kuitenkin, että kun nämä yritykset
ovat kuitenkin kaikista vahvin yksikkö sietämään muutoksia ja sinne kerääntyy se osaami-
nen ja myös se, miten asioita hoidetaan, niin siellä yrityksen sisällä voisi olla enemmän sitä
muuntumista. Se olisi ehkä luovempi tie [Puhemies koputtaa] myös niille henkilöille, jotka
ovat tällä hetkellä koulutuksen tarpeessa.

Sitten toinen kysymys: [Puhemies koputtaa] miten me järjestämme sen, että meille tuli-
si osaajia myös muualta, sen lisäksi, mitä me täällä itse koulutamme?
22



Pöytäkirjan asiakohta PTK 13/2018 vp
15.30 Maria Guzenina sd (vastauspuheenvuoro): Arvoisa puhemies! Erittäin hienoa, että
pääministeri otti puheeksi bruttokansantuotteen. Voisi olla viisasta tässä ajassa, että brut-
tokansantuotteen sijaan tarkasteltaisiin yhteiskuntaa tämmöisen bruttokansankestävyyden
näkökulmasta ja siinä koulutusta olennaisena panostuksena. Tässä valtavassa murroksessa
meidän pitää luoda lapsille ja nuorille kyky olla ketteriä ja sitkeitä, sellaisia, joiden yli tu-
levaisuus ei pyyhi aaltona vaan jotka pikemminkin ratsastavat sillä aallolla itsensä ja koko
Suomen hyväksi. Tässä nyt pohdin, että Suomessa on oppivelvollisuusikä ollut 16 jo vuo-
desta 1957 ja maailma on muuttunut kovin paljon noista ajoista lähtien. Me emme tiedä,
mitä tulevaisuus tuo tullessaan, mutta meidän pitää valmistaa meidän lapsia ja nuoria koh-
taamaan se tulevaisuus parhaalla mahdollisella tavalla, ja tässä tämä oppivelvollisuusiän
nostaminen [Puhemies koputtaa] voisi olla viisautta. Tällä hallituskaudella olisi vielä ai-
kaa tehdä se.

15.32 Katja Hänninen vas (vastauspuheenvuoro): Arvoisa puhemies! Kiitoksia tästä
mietinnöstä ja näistä lukuisista huomioista, joita tässä mietinnössä on otettu esille.

Itse törmäsin tänään lentäessäni Oulusta Helsinkiin SSAB:n työntekijään, joka kertoi,
että nyt on valmisteilla tämmöinen hybridihanke, jonka tavoitteena on mullistaa koko te-
räksen valmistus, elikkä pelkistyksessä ei käytettäisikään enää koksia vaan vetyä. Tämä
olisi ensimmäinen fossiilivapaa teräksenvalmistustekniikka, ja nyt jo tänä vuonna on sit-
ten Luulajaan tarkoitus lähteä suunnittelemaan tällaista pilottivoimalaitosta. Onnistues-
saan tämä mahdollistaisi sen, että Ruotsin hiilidioksidipäästöt vähenisivät 10 prosentilla ja
Suomessa peräti 7 prosentilla. Tietysti se myös joiltain osin saattaa vähentää työvoimatar-
vetta, mutta toisaalta tämä mahdollistaa sen, että uusi tekniikka [Puhemies koputtaa] tuo
meille sellaista terästeollisuutta, josta voimme sanoa [Puhemies koputtaa] ylpeydellä, että
se on myös ympäristöystävällistä ja ekologista.

Ensimmäinen varapuhemies Mauri Pekkarinen: Tässä vaiheessa on korkein aika
myöntää vastauspuheenvuoro valiokunnan puheenjohtaja, edustaja Stefan Wallinille.

15.33 Stefan Wallin r (vastauspuheenvuoro): Kiitos, arvoisa puhemies! Kuvatessaan tätä
muuttuvaa työelämää ja perinteisten ammattien muuttuvia toimenkuvia valiokunta kiteyt-
tää asian näin: ”Esimerkiksi hitsaaja ei enää hitsaa itse, vaan ohjaa hitsausrobottia, nostu-
rin kuljettaja ei enää nouse nosturiin, vaan hän ohjaa useita nostureita samaan aikaan etä-
ohjauksella. Tätä muutosta, jossa työn teon kannalta keskeistä on fyysisen ja digitaalisen
maailman integraatio, kuvataan termillä Teollisuus 4.0.” Mutta kuten tässä on myöskin tul-
lut esille aika monessa puheenvuorossa, samanaikaisesti aika suuri osa väestöstä edelleen
— ja näin tulee myöskin pitkään olemaan — jatkaa niin sanotussa normaalissa työssä, nor-
maaleissa ammateissa.

Kaikki tämä ja tämä murroshan kasaa paineita myöskin ikään kuin työmarkkinapolitii-
kan suuntaan ja myöskin meihin lainsäädäntöihmisiin päin. Miten pääministeri kokee,
minkälaisia paineita tämä muutos, tämä murros ja tämä murrosvaihe, joissa siis molemmis-
sa leireissä on vielä pitkään työntekijöitä, kasaa lainsäätäjien ja lainvalmistelijoitten suun-
taan, työmarkkinapolitiikan suuntaan?
23



Pöytäkirjan asiakohta PTK 13/2018 vp
15.34 Markku Eestilä kok (vastauspuheenvuoro): Arvoisa puhemies! Olipa tulevaisuu-
den työ sitten mitä tahansa ja määritellään se miten tahansa, niin kuten edustaja Gustafsson
täällä totesi, ei koulutuksesta ja laaja-alaisesta sivistyksestä ainakaan haittaa ole.

Arvoisa pääministeri, te viittasitte omassa puheenvuorossanne ammatillisen koulutuk-
sen reformiin. Tässä viikko sitten valtiovarainvaliokunnan liikennejaosto ja maatalous-
jaosto tekivät retken tuonne Keski-Suomeen, kävimme Äänekosken biotehtaalla, sitten kä-
vimme Tommi Mäkisen ralliautotehtaalla ja Valtran traktoritehtaalla, ja siellä nousi mo-
neen otteeseen kysymys koulutuksesta. Perinteinen mallihan on se, että koulutetaan esi-
merkiksi ammatillisessa oppilaitoksessa ja sitten pyritään työpaikka saamaan, mutta näyt-
tää siltä, että ehkä tämäkin on murroksessa. Totta kai ammatillinen koulutus entistä enem-
män suuntautuu työpaikoille, mutta haluaisin kuulla pääministerin näkemyksen siitä, mikä
teidän mielestänne on tulevaisuudessa yrityksen rooli kouluttaa [Puhemies koputtaa] työn-
tekijöitä ja räätälöidä taidot itselleen sopivaksi.

15.35 Pilvi Torsti sd (vastauspuheenvuoro): Arvoisa puhemies! Kun keskustellaan tule-
vaisuudesta ja työn murroksesta, niin analyyseissä tietysti on paljon johtopäätöksiä, jotka
ovat keskenään myös ristiriitaisia. Ehkä täällä edustaja Kivelälle olisi voinut todeta, että
me historian tutkijat olemme siihen myös yleensä todenneet, että meillä on usein joku kyky
ennustaa tulevaisuutta, mutta johtopäätöksien pitääkin olla ristiriitaisia.

Kuitenkin kun katsoin nyt näitä tässäkin analyysissä olleita aineistoja, niin uhkien ko-
rostuminen, mahdollisuuksien korostuminen erotti, mutta se yhdisti, että koulutus ja osaa-
minen olivat ikään kuin aina vastauksia. Meille päättäjille tämä on iso, tavallaan ehkä loh-
dullinenkin johtopäätös, ja se kuuluu hienosti tässä salissa, mistä täytyy olla iloinen, koska
koulutukseen ja osaamiseenhan me juuri voimme meidän omillakin päätöksillämme vai-
kuttaa. Tässä kohtaa on siis hyvä korostaa sitä, että kyllä Suomen menestys ja globaali ase-
ma rakentuvat myös tulevaisuudessa tasa-arvoiseen koulutukseen ja tutkimukseen. Näitä
asioita nyt esimerkiksi sosiaalidemokraattinen puolue on vuosikymmeniä ajanut, siis kou-
lutus- ja osaamistason nostoa. Siinä mielessä tässä ei siis ole mitään uutta, mutta uusia vas-
tauksia [Puhemies koputtaa] me tarvitsemme tämän hallituskauden jälkeen.

15.37 Aila Paloniemi kesk (vastauspuheenvuoro): Arvoisa puhemies! Tulevaisuusvalio-
kunnan monipuolisissa ja viisaissa lausunnoissa esitetään muun muassa, että luovan talou-
den toimintamalleja kehittämällä ja pilotoimalla me voisimme löytää aivan uusia ratkaisu-
ja, joita voisimme hyödyntää myös muissa ammateissa. Esimerkiksi maatalousyrittäjyy-
den uusia toimintamalleja pitäisi selvittää paremmin, koska myös sivutoimisessa maata-
lousyrittämisessä yhdistyvät yrittäjyys ja palkkatyö. Erittäin monessa työssä jatkossa käy
näin. Ja yksi pilotoinnin arvoinen asia ilman muuta, joka on täällä tullut jo esillekin, on tie-
tenkin osatyökykyisten työskentelyn parempi mahdollistaminen. Nyt on aivan liian heikot
mahdollisuudet osatyökykyisen työllistyä ja yhteiskunnan ja työpaikkojen asenteet ovat
viime vuosituhannelta. Siihenkin pitäisi pystyä vaikuttamaan.

15.37 Olli-Poika Parviainen vihr (vastauspuheenvuoro): Arvoisa herra puhemies! Tule-
vaisuusvaliokunta kiinnittää mietinnössään paljon huomiota osallisuuteen ja koulutuk-
seen, ja on hyvä, että ne teemat ovat nousseet täällä tänään laajemminkin esiin.

Esimerkiksi kun puhumme oppivelvollisuudesta, minusta on syytä ottaa yhdessä tarkas-
teluun se, miten meidän kannattaisi huolehtia siitä, että kaikkien osallisuus kasvaisi. Vih-
24



Pöytäkirjan asiakohta PTK 13/2018 vp
reät ovat esittäneet keinona oppivelvollisuuden laajentamista koko toiselle asteelle tai 18
ikävuoteen asti ja myös lisäksi sitä, että me tarkastelisimme koulutuksen alkupäätä eli te-
kisimme esiopetuksesta kaksivuotisen alkaen 5-vuotiaista lapsista. Tämä mahdollistaisi
sen, että me voisimme entistä varhaisemmassa vaiheessa kouluttaa suomalaisia entistä pa-
remmin.

Uskoisin, että kun tulevaisuusvaliokunta jatkaa selonteon kakkosvaiheen parissa, niin
me varmasti tulemme näiden koulutuskysymysten kanssa painimaan lisää, ja tietenkin
huomenna niistä keskustellaan erikseen. Mutta kannustaisin miettimään myös koulutuspo-
litiikkaa tulevaisuusnäkökulmasta edelleen enemmän. — Kiitos.

15.38 Sofia Vikman kok (vastauspuheenvuoro): Arvoisa puhemies! Mahdollisuuksien
tasa-arvon pitää olla tulevaisuuden työelämän ja hallituksen työlinjan kulmakivi. Jokaisel-
la pitää olla tasa-arvoiset mahdollisuudet pärjätä työelämässä omilla kyvyillään ja ahke-
ruudellaan sekä saada työnsä mukaista palkkaa ja eläkettä. Tämä ei vielä toteudu. Yhteis-
kunnan ylläpitämistä rakenteista johtuen naiset ovat vielä takamatkalla ja suuri määrä po-
tentiaalia jää työelämässä hyödyntämättä. Tarvitaan tekoja mahdollisuuksien tasa-arvon
toteuttamiseksi.

Hyvääkin on hallitus saanut aikaan: esimerkiksi äidin työnantajalle maksettava kerta-
korvaus. Esimerkiksi osa-aikatyön mahdollistava perhevapaauudistus tosin vielä odottaa
toteuttamista. Kysyn: miten naisten työmarkkina-aseman parantaminen, mahdollisuuk-
sien tasa-arvo sekä työn ja perheen yhteensovittamisen helpottaminen vielä nousee tällä
kaudella hallituksen tekoihin?

Ensimmäinen varapuhemies Mauri Pekkarinen:  Myönnän vielä vastauspuheenvuoron
edustaja Skinnarille, ja sen jälkeen pääministeri halutessaan 2 minuuttia, ja sitten vielä jat-
ketaan lyhyt hetki tätä debattiosuutta.

15.40 Ville Skinnari sd (vastauspuheenvuoro): Arvoisa puhemies! Tulevaisuuskeskuste-
lua on tietysti kiva seurata ja todeta, miten yhtä mieltä olemme melkein kaikessa siinä, mitä
pitäisi tehdä, mutta mielestäni se avainkysymys on, miten se tehdään. Se on paljon vaike-
ampi kysymys kuin se, mitä pitäisi tehdä. On ihan selvää, että pienen Suomen ainut mah-
dollisuus on osaaminen ja ne vahvuudet on pakko Suomen käyttää.

Olisin kysynyt pääministeriltä: Te puhuitte äsken siitä, että valtiolla voisi olla ja ehkä tu-
lisi olla jonkinlainen rooli tulevaisuuden tekemisessä, ja mainitsitte mahdolliset valtion
omistajuudet ja uudet yhtiöt, ja nyt kun on seurannut tätä valtion kehittämisyhtiön lyhyttä
kehitystarinaa, niin on hyvin vaikea ottaa selvää, mikä teidän omistajastrategianne on ollut
ja miten te vastaatte sitä kautta tekoälyn, digitalisaation, alustatalouden haasteisiin, puhu-
mattakaan kyberuhkien ja kybertalouden haasteista. Voisitteko avata vähän, mitä aiotte
tehdä?

Ensimmäinen varapuhemies Mauri Pekkarinen: Pääministeri. Josko pari minuuttia
vaikka paikan päältä, ihan kuinka haluatte.

15.41 Pääministeri Juha Sipilä: Arvoisa puhemies! Edustaja Östman on poistunut, mut-
ta hän kysyi tästä osatyökykyisten työn ja sosiaaliturvan yhdistämisestä, ja minulla on oi-
keastaan tämä sama vastaus, mitä täällä on useammankin kerran käsitelty, että perustulo
25



Pöytäkirjan asiakohta PTK 13/2018 vp
voisi muodostaa sen pohjan ja sitten sen päälle tuottavuutta ja osaamista, sitä työkykyä,
vastaava palkka. Tämä voisi muodostaa sitten sen toimeentulon kokonaisuuden. Myöskin
edustaja Pekonen tähän viittasi.

Edustaja Suutari ja edustaja Eestilä nostivat tämän koulutustarpeen ja sen, mikä yritys-
ten rooli on siellä. Kyllähän jokainen omasta tulevaisuudestaan kiinnostunut yritys huoleh-
tii oman henkilöstönsä osaamisesta, mutta varmasti hyvää yhteistyötä pitää tehdä jatkossa.
Itselläni on kokemusta esimerkiksi siitä, kun rakennusinsinööreistä aikoinaan muuntokou-
lutettiin vuoden muuntokoulutusohjelmalla tietoliikenneinsinöörejä, ja minusta tämän-
tyyppistä yhteistyötä pitäisi pystyä tekemään ehkä vielä lyhyemmissäkin muuntokoulutus-
jaksoissa ilman mitään tutkintovelvoitteita. Mutta se on yhteistyötä.

Edustaja Guzenina, te nostitte tämän bruttokansantuotteen. Ehkä emme voi pudottaa sitä
pois, me tarvitsemme sitä, mutta tarvitaan muita mittareita sen rinnalle. Ehkä vähän ironis-
takin on, että hyvinvointia ja jopa onnellisuutta mitataan bruttokansantuote per asukas -mit-
tareilla. Ne ovat ne keskeisimmät mittarit siellä. Tarvitaan ehdottomasti muita mittareita
näiden rinnalle.

Edustaja Wallin, nostitte esille tämän yrittäjän ja työntekijän roolin yhdistämisen. Se yh-
distäminen on jo tätä päivää. Meillä on tämmöisiä laskutuspalveluyrityksiä, joitten kautta
pystyy tekemään työsuhteessa ilman Y-tunnuksen perustamista, ja minusta tämä on oikea
kehitys, oikeata suuntaa siihen, että välillä tehdään yrittäjänä, välillä tehdään sitten pidem-
pi pätkä työsuhteessa. Nämä pitää joustavasti pystyä tulevaisuudessa yhdistämään.

Ensimmäinen varapuhemies Mauri Pekkarinen: Arvoisat edustajat, olen havainnut
pyydetyn vastauspuheenvuoroja, ainakin seuraavat henkilöt, jotka eivät ole tähän saakka
vielä osallistuneet debattiin: edustaja Heinäluoma, edustaja Pauli Kiuru, edustaja Semi,
edustaja Viitanen ja edustaja Myller. Ja jos joku edustaja vielä kokee, että ei ole vielä saa-
nut puheenvuoroa ja haluaisi... — Jaaha, näillä mennään. Edustaja Heinäluoma, teillä vas-
tauspuheenvuoro.

15.44 Eero Heinäluoma sd (vastauspuheenvuoro): Arvoisa puhemies! Täällä on huomat-
tava yksimielisyys siitä, mitä on tapahtumassa: muutoksen suunta on kyllä kiihtyvä. Kaik-
ki nämä ilmiöt ovat jo läsnä. Tietysti kansanedustaja voi lohduttautua sillä, että kansan-
edustajan työ ei nyt ensi vaiheessa ole kuitenkaan loppumassa. [Hanna Sarkkinen: Teko-
äly!] — Mutta joku saattaa kyllä toivoa, että tekoälyä tulisi vähän lisää vahvistamaan tätä
ihmisälyä. — Nimittäin usein tämä keskustelun kulminaatio on siinä, että kun me olemme
yhtä mieltä jostain analyysistä, niin mitä me teemme. Jos me olemme yhtä mieltä osaami-
sesta, niin kuin edustaja Gustafsson sanoi, oppivelvollisuutta pitäisi pidentää, jotta nuori
ikäluokka saa valmiudet. Jos olemme yhtä mieltä osaamisesta, pitäisi mahdollistaa parem-
min aikuisten lisä- ja täydennyskoulutus. Eli se vaatii opintotuki- ja koulutusjärjestelyjä.

Sitten tulen siihen, mikä on todellisuus tällä hetkellä, edelleenkin. Eilen kuultiin, että
maan suurin ammattikorkeakoulu Metropolia pääkaupunkiseudulla on käynnistänyt yt-
neuvottelut ja on vähentämässä lähes sata henkilökuntaan kuuluvaa aikana, jolloin kaikki
puhuvat koulutuksesta. [Puhemies koputtaa] Pää ja kädet eivät nyt toimi synkronissa.

15.45 Pauli Kiuru kok (vastauspuheenvuoro): Arvoisa herra puhemies! Tulevaisuuden
ennustaminen on harvinaisen haasteellinen tehtävä. Hyvä esimerkki siitä on historian kir-
joittaminen. Jokainen sukupolvi kirjoittaa historian uudestaan. Se ehkä kertoo tulevaisuu-
26



Pöytäkirjan asiakohta PTK 13/2018 vp
denkin ennustamisen vaikeudesta — joudumme kirjoittamaan sen moneen kertaan uudes-
taan ennen kuin saamme sen elää.

Pääministeri Sipilä pääsi, tai joutui, olympiakisoissa suihkuun, ja oma visioni on se, että
yhä useampi ministeri pääsisi suihkuun olympiajoukkueen tai muun joukkueen menestyes-
sä. Urheilu on sangen epätyypillistä työtä. Se on kulttuuriin, elämystalouteen liittyvää työ-
tä, johon ei liity sosiaaliturvaa. Siihen liittyy epävarmuutta, ja todellakaan se ei ole mikään
eläkevirka. Nyt kun tehdään liikuntapoliittista selontekoa, niin varmasti kannattaa tark-
kaan verrata, mikä oli norjalaisten ja suomalaisten ero nimenomaan siinä suhteessa, kun
verrataan [Puhemies koputtaa] urheilijoiden työtä ja turvaa.

15.46 Matti Semi vas (vastauspuheenvuoro): Arvoisa puhemies! Minusta tämä teollisuu-
den murros on jatkunut jo 200 vuotta. Se on ollut meidän normaalia kehitystä. Ennen toi-
mintoja kehitettiin sillä tavalla, että koneet olivat isompia ja niihin lyötiin enemmän kier-
roksia, ja niiden kokoa kasvatettiin siten, että saatiin tehokkuutta lisää. Nyt automaatio ajaa
tehokkuutta ja tehdään uusia innovaatioita, raaka-aineista tehdään useampia tuotteita, ja
nämä luovat meille paljon työpaikkoja. Teollinen työ on muuttunut palveluammatiksi,
huolletaan koneita ja laitteita, siellä on töitä, ja tämä vaatii muuntokoulutusta. Sen takia oli-
si hirmu tärkeää, että meillä entistä enemmän ammatilliseen koulutukseen satsattaisiin pa-
noksia ja myös tuotekehitykseen lisättäisiin panostuksia.

15.47 Pia Viitanen sd (vastauspuheenvuoro): Arvoisa herra puhemies! Toden totta, osaa-
minen on se avain, jolla pärjäämme tulevaisuudessakin. Valiokunta vetää yhteen muun
muassa sellaisen seikan, että kaikki eivät selviä kasvavista osaamisen haasteista. Tämä on
mielestäni aika vakava tosiasia, ja siksi haluaisin tässä yhteydessä kiinnittää huomiota
muun muassa lasten lukutaitoon tai esimerkiksi kaikkien kansalaisten digilukutaitoon.
Näistä puhumme paljon, ja nämä ovat tietynlaisia etappeja, jotka täytyy pitää hyvällä ta-
solla, jotta säilytämme osaamisen mahdollisuuden ja tasa-arvoisen yhteiskunnan mahdol-
lisuuden.

Puhemies! Kun tässä puhuttiin päästä ja käsistä, niin haluaisin kyllä todeta sen, että tä-
hän liittyen on käsittämätöntä, että hallitus on voinut esimerkiksi koulutukseen suunnata
niin isoja resurssileikkauksia, että vaarannamme tulevaisuuden sitä kautta.

Mitä tulee lukutaitoon ja digilukutaitoon, [Puhemies koputtaa] haluan vielä todeta, että
koulujen lisäksi meidän on pidettävä hyvää huolta myös kirjastoista.

15.48 Riitta Myller sd (vastauspuheenvuoro): Arvoisa puhemies! Työn murrokseen ja
työn murroksen ymmärtämiseen liittyy myös sen ymmärtäminen, että ei työpaikkojen syn-
ty eikä talouden kasvu voi tulevaisuudessa liittyä luonnonvarojen entistä suurempaan hy-
väksikäyttöön. Päinvastoin meidän on kyettävä vähentämään luonnonvarojen käyttöä, ja
tässä tietysti yhtenä vastauksena puhutaan kiertotaloudesta. Toinen kysymys on se, miten
sitten oikeasti vastaamme ilmastokysymykseen. Sanottiin, että seuraavassa osassa sitten
nämä kestävän kehityksen asiat tulevat esille.

Mutta aivan samalla tavalla kuin tämä työn murros tapahtuu sitä kautta, että se, mitä
teemme ja miten teemme, muuttuu, myös tulonjako muuttuu ja eriytyy, niin kuin täällä on
jo puhuttu. Meidän täytyy ymmärtää myöskin se tulevaisuudessa, kuinka sellaisessa yh-
teiskunnassa, jossa kasvua ei nykymielessä ole, me huolehdimme siitä, että kaikki pysyvät
mukana ja että kaikilla ihmisillä on sitten [Puhemies koputtaa] ihmisarvoista tekemistä.
27



Pöytäkirjan asiakohta PTK 13/2018 vp
Ensimmäinen varapuhemies Mauri Pekkarinen: Arvoisat edustajat, kaikki tässä deba-
tissa puheenvuoroa pyytäneet ovat vähintään kerran sen myös saaneet, osa kahdesta nel-
jäänkin puheenvuoroa tähän asti. Nyt kysyn, onko vielä halukkuutta jatkaa tätä debattivai-
hetta. Jos on, niin pyydän nyt niitten edustajien nousevan ylös ja painavan tässä vaiheessa
V-painiketta. [Vastauspuheenvuoropyyntöjä] — No, tämäpä täytyy sallia, ja jatketaan de-
battia.

15.50 Merja Mäkisalo-Ropponen sd (vastauspuheenvuoro): Arvoisa puhemies! Hyvä,
että täällä ovat tulleet esille keskustelussa nämä bruttokansantuotteen puutteet ja ongel-
mat. Siksi olenkin iloinen, että voin kertoa, että me olemme tulevaisuusvaliokunnassa
päättäneet mallintaa tämän kevään aikana, mitä tarkoittaisi uudenlaisten hyvinvointimitta-
reiden käyttäminen bruttokansantuotteen rinnalla talousarviota laadittaessa. Se on ihan
mielenkiintoinen kokeilu, johon me olemme päättäneet ryhtyä.

Mutta sitten, arvoisa puhemies, toinen asia: Hyvässä yhteiskunnassa pidetään kaikista
huolta. Ja kun puhutaan tulevaisuuden työstä, niin meidän on muistettava, että kaikki eivät
eri syistä johtuen selviydy jatkuvasti kasvavista tuottavuuden kasvupaineista, ja siksi on
huolehdittava siitä, että jokainen kansalainen voi kokea olevansa tärkeä osa yhteiskuntaa.
Tätä voidaan edistää muun muassa välityömarkkinoita kehittämällä yhteistyössä kolman-
nen sektorin kanssa. Jokaista kansalaista tarvitaan — ja jokaisen kansalaisen [Puhemies
koputtaa] sitä pienintäkin työpanosta.

15.51 Veronica Rehn-Kivi r (vastauspuheenvuoro):  Ärade talman, arvoisa puhemies!
Peräänkuulutin edellisessä puheenvuorossani kansallista työhyvinvointiohjelmaa. Liian
moni työntekijä on uupunut ja voi huonosti. Hälyttävintä on nuorten ihmisten yleistynyt
loppuun palaminen. Tämä maksaa yhteiskunnalle miljoonia. Tarvitaan parempaa johta-
mista ja oikein mitoitettuja resursseja. Nyt pääministeri ei ole enää paikalla, mutta olisin
toistanut kysymyksen: mitä hallitus aikoo tehdä tämän asian eteen?

Vad gör regeringen för att förbättra välmåendet i arbetslivet?

15.52 Olavi Ala-Nissilä kesk (vastauspuheenvuoro): Arvoisa puhemies! Erittäin tärkeätä
keskustelua, vaikka ei ole mahdollisuus ihan koko aikaa olla mukana. Olen tulevaisuusva-
liokunnan passiivinen varajäsen ollut ja olen siellä oppinut sen, että seuraavan 20 vuoden
aikana Suomi muuttuu ja maailma muuttuu eräässä suhteessa enemmän kuin edellisen 200
vuoden aikana. Muutosvauhti on erittäin nopea. Tämä asettaa päätöksentekijöille isoja
vaatimuksia.

Minusta on erittäin hyvä, että Suomessa on ensimmäistä kertaa strateginen hallitusoh-
jelma, joka todella tähtää näihin muutoksiin vaikuttamiseen. Mutta niin meillä kuin maail-
malla on nähtävissä, että poliittinen järjestelmä ei tahdo pystyä muutoksiin vaikuttamaan.
Käydään jatkuvaa vaalikampanjaa, ja päätöksentekokyky heikkenee, vaikkapa esimerkik-
si Saksassa, jossa ei tahdo selvästä vaalituloksesta huolimatta syntyä hallitusta — Isosta-
Britanniasta, monista muista puhumattakaan. [Puhemies koputtaa] Eli tämä asettaa meille
isoja vaatimuksia muutoksesta myöskin poliittisen päätöksenteon suhteen. Tässä suhtees-
sa voimme [Puhemies koputtaa] ilman muuta tehdä enemmän.
28



Pöytäkirjan asiakohta PTK 13/2018 vp
15.53 Harri Jaskari kok (vastauspuheenvuoro): Arvoisa herra puhemies! Kuten tässä on
aika moni keskustelussa jo sanonut, on aika hienoa, kun näytetään olevan suhteellisen yk-
simielisiä tulevaisuuden haasteista, mutta niin kuin edustaja Skinnari, hyvä kollega, sanoi,
miten me teemme sen tulevaisuuden, siinä varmaan tuleekin jo aika suuria eroja. Kaikki
me tunnustamme, että meidän pitäisi pystyä luomaan uutta työtä, vanha työ tietyllä tavalla
on kuitenkin tuhoutumassa. No, yksi ratkaisumalli, kun te puhutte hyvin paljon aktiivimal-
lista, siinä samassa kymmenen paketissa on tämä kuuden kuukauden mahdollisuus koulut-
tautua, eli jatkuvaa kouluttautumistilannetta olisi. Eli kannattaisi varmaan puhua niistä pa-
ketin muistakin osista, jos vähän teitä, arvoisa oppositio, haastetaan.

Toinen kysymys olisi aidosti se haastaminen, työelämän uudistamiseen liittyvät kysy-
mykset. Tanskan LO:n edustaja sanoi, että se on ollut parasta, että on tehty paikallista yk-
silökohtaista sopimista, on pystytty suuntaamaan uutta työtä, antamaan uutta työtä [Puhe-
mies koputtaa] ja kokeilemaan uutta. Lähdettekö mukaan tähän?

15.54 Joona Räsänen sd (vastauspuheenvuoro): Arvoisa puhemies! Tässä keskustelussa
todella on hyvin tullut ilmi se, mistä kaikesta sitten loppuviimein on kysymys, kun lähdem-
me kohti tulevaisuutta kulkemaan, ja kyllä se kulminoituu tähän osaamiseen ja niihin vaa-
teisiin, joita meillä pitää olla, jotta pystymme tulevaisuudessakin pärjäämään. Senpä takia
on hienoa, että täällä on hyvin vahva viesti tullut siitä, että nyt keskeisimmät paukut pitää
osaamiseen laittaa.

Ehkä tässä on hyvä yhtyä vielä siihen näkemykseen, minkä edustaja Mäkisalo-Roppo-
nen jo ryhmäpuheenvuorossa toi ilmi, että kyllä päättäjien viimeistään nyt pitää tietää, mitä
kello on lyönyt, eli lopetetaan kiistely tästä oppivelvollisuusiän nostamisesta ja tehdään se
ja siirretään seuraavaksi katseet siihen, millä tavalla me pystymme vastaamaan siihen haas-
teeseen, mikä meillä liittyy jo tällä hetkellä työelämässä olevien täydennyskoulutukseen ja
osaamisen kohottamiseen.

15.55 Hanna Sarkkinen vas (vastauspuheenvuoro): Arvoisa puhemies! Synkkyyteen ei
ole syytä, muutos on myös mahdollisuus. Ihminen on aina tavoitellut ikävästä työstä irtau-
tumista koneiden ja muutosten avulla. Se, tuleeko tästä tulevasta teollisesta murroksesta ja
työelämän muutoksesta utopia vai dystopia, riippuu paljolti siitä, miten muutos hallitaan,
ja osaltaan se riippuu myös siitä, minkälaisia päätöksiä tässäkin talossa tehdään. Me tarvit-
semme lainsäädännön muutosta, me tarvitsemme lainsäädäntöä ja käytänteitä, jotka elävät
tässä ajassa ja tulevaisuudessa. Me tarvitsemme esimerkiksi perustuloa, kun työn tekemi-
sen muodot muuttuvat. Me tarvitsemme elinikäistä oppimista, räätälöityjä opintopolkuja.
Me tarvitsemme panostuksia tekoälyyn, tutkimukseen ja osaamiseen. Me tarvitsemme
joustavia työaikajärjestelyjä ja työn lyhentämisen kokeiluja. Me tarvitsemme tutkimuksia
ja tuotekehityksen voimakkaita panostuksia. Me tarvitsemme oppivelvollisuusiän noston.
Me tarvitsemme lainsäädäntöä tekoälystä. Me tarvitsemme verolainsäädännön uudistamis-
ta, kun tulonjako ja palvelut tarvitsevat rahoitusta [Puhemies koputtaa] myös tulevaisuu-
dessa.

15.56 Anna Kontula vas (vastauspuheenvuoro): Arvoisa puhemies! Viimeiset sata vuot-
ta merkittävä osa syntyneistä työpaikoista on syntynyt niin, että meillä on siirretty toimin-
toja rahatalouden ulkopuolelta rahatalouden piiriin ansiotyöpaikoiksi, ansiotyösuhteiksi.
Nyt on olemassa useita viitteitä siitä, että tämä virta, ainakin osittain, saattaa olla käänty-
29



Pöytäkirjan asiakohta PTK 13/2018 vp
mässä. Ainakin osittain voidaankin olla menossa suuntaan, jossa toimintoja siirtyy rahata-
louden piiristä takaisin rahatalouden ulkopuolelle. Jos näin todella on, niin sillä on merkit-
täviä vaikutuksia meidän kaikkiin rakenteisiin, koska silloin nämä toiminnot siirtyvät
myös meidän verotusjärjestelmän ulkopuolelle, meidän kaiken sääntelyn ulkopuolelle.
Minä olen vähän huolissani siitä, että tässä keskustelussa ensimmäisen parin tunnin aikana
tämä asia ei ole vielä noussut millään lailla esille, koska minä näen, että se on oikeasti yksi
tärkeimmistä niistä tulevaisuuden muutostrendeistä, joita meidän pitää seurata. Aika pal-
jonhan me puhumme jo käynnissä olevista tai toteutuneista muutoksista, ei tulevaisuudes-
ta.

Ensimmäinen varapuhemies Mauri Pekkarinen: Ja vielä äsken sovitussa aikaikkunas-
sa puheenvuoroja pyytäneitä edustajia ovat edustajat Hoskonen, Skinnari ja Pauli Kiuru.

15.58 Hannu Hoskonen kesk (vastauspuheenvuoro): Arvoisa herra puhemies! Kun nyt
olemme juuri juhlineet 100-vuotiaan Suomen itsenäisyysjuhlaa antaumuksella ja samalla
onnitelleet Viroa, joka täytti juuri 100 vuotta, niin tässä yhteydessä on pakko todeta, että
olisimmeko Suomessa tässä tilanteessa ja elintasossa, jos meidän isämme ja esi-isämme
olisivat aikanaan suhtautuneet muutokseen peläten ja valittaen. Emme varmasti olisi.

Katsokaapa tämän päivän teknologiaa, mihin se perustuu. Se on aika pitkälti Suomessa
luotua. Viikonloppuna minulla oli kunnia istua monitoimikoneen kyydissä, erään vieremä-
läisvalmisteisen monitoimikoneen kyydissä, jota nuori ilomantsilainen monitoimikone-
kuski kuljetti metsässä harventaen metsää. Noin kolme tuntia katselin sen nuoren miehen
työskentelyä, kaikki toimi kuin ihmisen ajatus, aivan loistavaa työtä. Kone toimi kuin ih-
misen ajatus, ei mitään ongelmia. Mietin siinä katsoessani ja tätä keskustelua kun nyt
kuuntelin, että olisiko se hieno tuote syntynyt, jos Einari Vidgrén aikanaan olisi ollut sem-
moinen kaveri, joka olisi pelännyt haasteita. Ei ikinä olisi syntynyt. Tai jos tämä nuori mies
ei olisi halunnut oppia uutta, sekään ei olisi toteutunut. [Puhemies koputtaa] Elikkä pelko
pois ja eteenpäin.

15.59 Ville Skinnari sd (vastauspuheenvuoro): Arvoisa puhemies! Osaamisen lisäksi pie-
nellä maalla on pakko ja välttämätöntä olla korkean jalostusarvon työpaikkoja, ja niitä syn-
tyy osaamisen kautta. Samaan aikaan on tunnustettava se tosiasia, että vaikka talouskasvu
olisi 5 prosenttia, kaikki suomalaiset eivät työllisty korkean jalostusarvon työpaikkoihin.
Siinä, arvoisa edustaja Jaskari, tulemme kysymykseen esimerkiksi välityömarkkinoiden
kehittämisestä, nuorten mukaan ottamisesta. Meillä on tällä hetkellä jopa yksi sukupolvi
koko Euroopassa, koko Suomessa jäämässä ilman vakituista työtä, ilman sellaista työelä-
mää, mitä me kaikki haluamme ja tarkoitamme.

Olisinkin kysynyt pääministeriltä sitä, kuinka te aiotte huomioida nuorisotyöttömyyden
konkreettisilla toimenpiteillä. Nytkin tulevaisuusvaliokunta painottaa vain syiden etsimis-
tä, mutta missä ovat ne ratkaisut, miten tämä ongelma korjataan?

Ensimmäinen varapuhemies Mauri Pekkarinen: Vielä vastauspuheenvuoro, edustaja
Pauli Kiuru.

16.00 Pauli Kiuru kok (vastauspuheenvuoro): Arvoisa herra puhemies! Jatkan hieman
tuosta Hoskosen teemasta ja tietysti vähän muidenkin.
30



Pöytäkirjan asiakohta PTK 13/2018 vp
Historiasta voi ainakin sen oppia, että kulttuurit ja taloudet, jotka eivät ole pystyneet uu-
distumaan, ovat lopulta tuhoutuneet. Tämä on ihan selkeä linja, niitä yksiä harvoja totuuk-
sia, mitä historiasta oikeastaan pystytään oppimaan tai toteamaan. Jotta meille itsellemme
ei kävisi samalla tavalla, meidän pitää pystyä uudistumaan ja olemaan joustavia. Ympäris-
tö muuttuu, meidän on pakko muuttua siinä mukana. Jos ajatellaan vaikka sitä, kun Poh-
jois-Pohjanmaalla tervaa poltettiin silloin, kun laivat oli puuta, niin kun tilalle tuli rautalai-
voja, tervanpolton ja tervan tarve poistui. Rautalaivoihin ei tervaa tarvittu. Jos sitä tervan-
polttoa olisi yhteiskunnan tuella väkisin jatkettu, niin tuskin meillä tällä hetkellä Turun
suunnalla olisi laivanrakennusteollisuutta, joka työllistää tuhansia, tuhansia uusia tekijöitä.

Ensimmäinen varapuhemies Mauri Pekkarinen: Siirrytään puhujalistaan.

16.01 Lauri Ihalainen sd: Arvoisa puhemies! Tämä selonteko ja täällä käyty keskustelu
ovat olleet sillä tavalla tärkeitä, että me pohdimme nyt työn murrosta ja sen vaikutuksia.
Mitään lopullisia vastauksiahan meillä ei ole. Asia, joka tämän selonteon myötä askarrut-
taa, on se, voiko työn murros merkitä kasvun, työllisyyden, tuottavuuden ja hyvinvoinnin
yhteyden, tämmöisen kohtalonyhteyden, muuttumista tai murtumista. Sitä tämä selonteko
jonkin verran pohtii.

Toiseksi, vaikka työtä ja toimeentuloa ei pidä repiä irti toisistaan, kyllä me joudumme
miettimään työn, toimeentulon ja sosiaaliturvan kehittämistä, yhtäaikaista kehittämistä,
myös uudella tavalla, koska kysymys työn käsitteistä muuttuu. Sen ohella, että me tavoit-
telemme korkeata työllisyysastetta, haasteita liittyy siihen, että tämä polarisaatio tulee
merkitsemään sitä, että keskipalkkainen ja keskiluokkainen työ saattaa vähentyä, ja he ovat
aika hyviä veronmaksajia tässä yhteiskunnassa.

Meillä on liian paljon ihmisiä pitkittyvästi työttöminä tai niitä, joilla ei ole koulutusta
eikä työpaikkaa, ja tässä on se riski, että kaikki eivät pysy mukana työn ja työtehtävien
muutoksessa. Syrjäytymisriskit ovat erittäin suuria. Tulevaisuudessa painopiste siirtyy yk-
sittäisen työpaikan turvaamisesta työntekijöiden työllisyyden turvaamiseen työstä ja am-
matista toiseen.

Tämän selonteon ehkä yksi merkittävin osa oli kysymys osaamisen vahvistamisesta,
elinikäisen oppimisen tärkeydestä tulevaisuuden haasteissa, joissa häviää työtä mutta sa-
malla syntyy uutta työtä, ja tästä sitten seuraa, että meidän pitäisi tukea ihmisiä, jotka siir-
tyvät työstä, ammatista, työpaikasta toiseen. Ja mikä on se tuki? Se on osaaminen ja riittä-
vän hyvä työttömyysturva, jotta ihmiset voivat ottaa riskejä ja siirtyä työstä ja yrityksestä
toiseen.

Ja toinen liittyy siihen, että työn tekemisen muodoista ihmiset voivat siirtyä hyvin lyhy-
ellä ajalla kokoaikatyöstä osa-aikatyöhön, pätkätyöhön, työttömyyteen, koulutukseen tai
yksinyrittäjyyteen. Näiden siltojen siitä työn tekemisen muodosta toiseen pitää olla turval-
lisempia, jotta ihmiset voivat tehdä näitä muutoksia, ja tähän me tarvitsemme osaamista ja
hyvää turvaa ja sosiaalisia verkkoja.

Minun johtopäätökseni on vain lyhyesti se, että mitä korkeampi koulutustaso on, sitä pi-
demmät työurat, sitä korkeampi työllisyysaste ja sitä paremmat mahdollisuudet työmark-
kinoilla. Seuraava iso koulutuksellinen reformi tulisikin olla ammatillisen koulutuksen ja
erityisesti ammatillisen aikuiskoulutuksen reformi, jossa nostetaan työikäisen väestön
osaamista, autetaan ihmisiä työelämän muutoksessa ja parannetaan myös työntekijöiden ja
työpaikkojen kohtaamista. Tällainen reformityö pitäisi käynnistää sillä tavalla, että seuraa-
31



Pöytäkirjan asiakohta PTK 13/2018 vp
vaan hallitusohjelmaan voitaisiin ottaa tätä koskevia isoja tavoitteita, että työ ja osaaminen
yhdistyvät ihmisen elämässä. [Jukka Gustafsson: Hyvä ehdotus, tärkeä! — Eero Heinäluo-
ma: Kyllä kokemus puhui tässä puheenvuorossa!]

16.05 Martti Talja kesk: Arvoisa puhemies! Kuten varmasti kaikki olemme jo tiedosta-
neet, ja tänään siitä olemme paljon puhuneet, elämme valtavan muutoksen ajassa. Tämä
muutos koskettaa erityisesti työtä ja työn tekemisen muotoja, ja kuten edellisessä puheen-
vuorossa tuotiin esille, meillä valtava tarve on uudelleen-, täydennys- ja muuntokoulutuk-
selle. Se koskettaa noin miljoonaa suomalaista seuraavan reilun vuosikymmenen aikana.
300 000 suomalaisen työ tulee loppumaan nykymuotoisena. Työtä tulee katoamaan, syn-
tymään ja säilymään, ja lähes kaikkien ammattialojen työntekemisen tavat ja sisällöt tule-
vat muuttumaan teknologisen kehityksen myötä.

Muutostekijöiden aikajänteitä tarkastelemalla voidaan nyt todeta, että teknologialla on
ollut merkittävää vaikutusta jo nyt ja sitä on ollut historiassa. Sipilän hallituksen toiminta-
kauden aikana maamme talous on lähtenyt hienoon nousuun ja työllisyysaste on noussut
tavoitteiden mukaisesti. Yksi kasvun ja tuottavuuden perusedellytys onkin entistä merkit-
tävämpi automaation kehittäminen ja käyttöönotto. Tavoitteena tulee olla jatkossakin, että
Suomi on tekoälyn kehityksen kärjessä. Hyödynnämme siis automaatiota ja uutta teknolo-
giaa ja liitämme sen ihmisen tekemiseen. 

Meidän tulee hyödyntää kaikilla yhteiskunnan aloilla rohkeasti, eettisesti ja ennakkoluu-
lottomasti uutta tekoälyyn pohjautuvaa teknologiaa. Jos vastustamme kehitystä, on uhka-
na, että työpaikkojen määrä vähenee, kun sen sijaan kehitystä kiihdyttämällä TEM ennus-
taa työpaikkojen määrän kasvavan jopa 5 prosentin vuosivauhtia. Käytännönläheinen esi-
merkki tästä oikeaoppisesta robotiikan ja keinoälyn käytöstä on Uudenkaupungin autoteh-
das, jonka yksityiskohtiin en enää mene.

Arvoisa puhemies! Tulevaisuuden työ tulee muuttumaan, ja tämä tulee myös huomioida
koulutusjärjestelmämme kehittämisessä. Koulutusjärjestelmää ei ole hyvä uudistaa irralli-
sina osina, vaan sitä tulee kehittää kokonaisuutena, jonka tavoitteena on ehyt jatkumo var-
haiskasvatuksesta korkeakoulutukseen sekä aikuiskoulutukseen ja täydennyskoulutuk-
seen. Osaamistaso ja innovaatiokyky ovat ratkaisevan tärkeitä tuottavuuskehityksen, elin-
tason kohottamismahdollisuuksien ja yksilön työllistymisen kannalta. Perusasteen koulu-
tuksen varassa olevien työllisyysaste on 2000-luvulla edelleen laskenut, kun muilla koulu-
tusasteilla se on pysynyt ennallaan.

Arvoisa puhemies! Kun puhutaan työelämän murroksesta, on välttämätöntä ottaa esiin
myös sosiaaliturvajärjestelmämme mukautuminen tulevaisuuden työelämän tarpeisiin.
Työn murros tulee vaikuttamaan resurssien keräämisen logiikkaan sekä yksilön että yhteis-
kunnan tasolla. Yksilölliset tavat järjestää toimeentulo perinteisestä palkansaaja—yrittäjä-
määrittelystä poikkeavalla tavalla tulevat jatkossa lisääntymään. Sosiaaliturvajärjestel-
mämme on jo nykyisellään vaikea tunnistaa hybridimäisiä työn organisoimisen tapoja,
joissa henkilöllä saattaa olla useampia osa-aikaisia työsuhteita ja näiden lisäksi hän saattaa
työskennellä esimerkiksi itsenäisenä ammatinharjoittajana tai palkansaajana digitaalisten
palvelualustojen välityksellä. Työnteon on aina oltava kannattavampaa kuin pelkkä jou-
tenolo.

Arvoisa puhemies! Sosiaaliturvauudistuksen tavoitteena tulee olla työllisyyttä ja toime-
liaisuutta parantava vaikutus. Tarvitsemme jatkossa joustavaa, kannustavaa ja aktivoivaa
mutta kuitenkin viime kädessä perheistä ja vähäosaisista huolta pitävää sosiaaliturvajärjes-
32



Pöytäkirjan asiakohta PTK 13/2018 vp
telmää. Perustulon tyyppisen yksinkertaistetun perustoimeentulon asettamat toiminnalli-
set odotukset täyttyvät vasta, kun perustoimeentulomalliin yhdistetään samanaikaiset tulo-
tiedot kansallisesta tulorekisteristä sisältäen kaikki henkilön palkka-, eläke- ja etuustulot.
Rekisteri toimii parhaassa tapauksessa siten, että kansalaiselle maksettavan sosiaaliturvan
määrä muodostuu automaattisesti rekisteriin ilmoitettujen muiden maksujen ja suoritusten
mukaan.

Arvoisa puhemies! Lopuksi haluan tuoda esille, että meidän keskeinen haasteemme
työn murroksessa on se, miten tulevaisuudessa turvataan oikeudenmukainen hyvinvointi-
valtion rahoittaminen vero- ja vakuutusmaksuvaroilla, jos työn muutoksen johdosta mer-
kittävä osa vaihdannasta tapahtuu ohi perinteisen yritystoiminnan ja palkkatyön. Kattava
rahoituspohja hyvinvointivaltion ylläpitämiseksi on jatkossakin turvattava. Verolainsää-
däntöä tulee uudistaa siten, että se ottaa huomioon alustatalouden ja muut uudet tavat teh-
dä työtä.

16.10 Eero Heinäluoma sd: Arvoisa puhemies! Tässä kohdin voinee sanoa, että eduskun-
ta on huomattavassa määrin yksimielinen siitä, mitä on tapahtumassa ja millaiset haasteet
meitä kohtaavat, ja jopa siitäkin, että tässä asiassa on varmastikin enemmän mahdollisuuk-
sia kuin uhkia. Mutta samalla nämä uhat tietenkin ansaitsevat tulla vastatuksi, koska ilman
kunnollista pohdintaa etukäteen ei myöskään sitten synny turvallista polkua tulevaisuu-
teen. Kun täällä on korostettu voimakkaasti sitä, että osaaminen on kaiken lähtökohta, niin
sehän on meidän satavuotisen historiamme perinne. Sivistyksen voimaan tämä kansakunta
on aina luottanut.

Sitten joutuu kysymään, että kun olemme tästä isosta asiasta samaa mieltä, niin miten
käytännössä viemme tätä eteenpäin. Huomenna hallitus vastaa välikysymykseen, joka nos-
taa nämä koulutusasiat keskustelun kohteeksi. Aivan erityinen merkitys kuitenkin on tällä
oppivelvollisuusiän pidentämisellä. Jos olemme sitä mieltä, että osaamiseen täytyy satsa-
ta, niin täytyyhän sen näkyä sitten myös niissä ratkaisuissa, joita eduskunta osaltansa te-
kee. Nyt on kymmenkunta vuotta keskusteltu — siis kymmenkunta vuotta, itse asiassa vä-
hän yli kymmenen vuotta — tästä oppivelvollisuuden pidentämisestä, ja riittäviä tuloksia
tällä alueella ikävä kyllä ei ole. Mutta ilahduttavaa on, että yhä useampi päätyy samaan ha-
vaintoon. Jos halutaan huolehtia korkeasta osaamistasosta kansakunnan pärjäämisen kes-
keisenä tekijänä, sen täytyy näkyä kautta linjan myös täällä nuorten kohdalla. Oppivelvol-
lisuuden pidennys on lääke kahteen asiaan: se on toisaalta satsaus osaamiseen ja kansakun-
nan pärjäämiseen, mutta aikaisemmin on jo osoitettu, että se on myös merkittävä tekijä
taisteltaessa nuorten syrjäytymistä vastaan. Me tiedämme, että useampi kuin joka kymme-
nes nuori mies jää peruskoulun jälkeen ilman ammatillista koulutusta, ja siihen joukkoon
sitten tämä syrjäytymisen kova riski tulee. Ja kun katsotaan tätä työelämän kehityksen
vauhtia, ammattien kuoleentumista, niin niiden asema, jotka ovat jääneet pienelle perus-
koulutukselle, tässä muutoksessa on kaikkein hankalin. Jos lähtökoulutus on huono, on
suuria vaikeuksia ottaa vastaan myöskään sitä uudelleenkoulutusta, jos sitä olisi sitten ai-
kuisiällä tarjolla. Niinpä tämä oppivelvollisuuden pidennys olisi kiireellinen asia hoidetta-
vaksi, mieluiten tämän eduskunnan aikana hoidettava asia. Kun näin toimimme, niin käsi
vastaa siihen, mitä aivot ovat ajatelleet.

Sitten tulee tämä aikuisten osaamisasia, josta täällä edellä edustaja Ihalainen hyvin pu-
hui. Tämähän on meidän pitkäaikainen havaintomme, ja sen eteen on paljon tehty työtä,
33



Pöytäkirjan asiakohta PTK 13/2018 vp
että aikuisiällä mahdollisuus lisäkoulutukseen tai uudelleenkoulutukseen tehtäisiin hel-
pommaksi, ja se edellyttää tietysti ilman muuta toimivia aikuisopintotukijärjestelyjä.

No, sitten on tämä rahapuoli, ja tässä on pakko sanoa, että jos tulevaisuusselontekojen ja
eduskunnan vastausten havainnot elävät ajassa, niin kyllä niiden täytyisi johtaa siihen, että
koulutuksen puolella ollaan valmiit osoittamaan myös riittäviä voimavaroja. Mainitsin de-
battikeskustelussa Metropolia Ammattikorkeakoulun, Suomen suurimman ammattikor-
keakoulun, tilanteesta, joka kyllä itseäni on hätkähdyttänyt. Siis kaiken koulutuskeskuste-
lun keskellä, kaiken osaamiskeskustelun keskellä maan suurin ammattikorkeakoulu käyn-
nistää yt-neuvottelut johtuen valtion tekemistä päätöksistä eli määrärahojen leikkauksista
ja on vähentämässä lähes sata henkeä — eikä vielä kaikki tässä, vaan tämän lisäksi joutu-
vat lomauttamaan koko tuhannen henkilön henkilöstön. Siltä ajalta näiden nuorten osaami-
nen jää tietenkin vaillinaiseksi, koulutus jää antamatta. Näistäkin asioista siis täytyy puhua.

No, sitten täällä on ollut mielenkiintoista pohdintaa sosiaaliturvan ja työn murroksen vä-
lisestä yhteydestä, ja se onkin sitten, hyvät kollegat, asia, joka haastaa meidät kaikki, ja sii-
nä ei ole helppoja eikä yksinkertaisia vastauksia. Kuitenkin voi todeta, että filosofialtaan
Pekka Kuusi 60-luvun sosiaalipolitiikassaan asetti sanansa ja tehtävän ihan oikein: eli so-
siaaliturvan täytyy toimia niin, että se tukee talouden toimeliaisuutta ja ihmisten työllisyyt-
tä. Tämä on se iso tehtävä, joka meillä seuraavaksi on edessä: miten rakentaa sellaista so-
siaaliturvajärjestelmää, että se helpottaa työhön paluuta, tukee työn tekemistä, palkitsee,
kannustaa työhön.

16.16 Joona Räsänen sd: Arvoisa puhemies! Tässä tulevaisuusselonteon palautekeskus-
telussa on käyty erittäin hyvää keskustelua, ja ehkä paikallaan on vielä muutama huomio
itse tästä selonteosta mutta varsinkin sitten tämän tulevaisuusvaliokunnan mietinnön poh-
jalta. Ei tämä tulevaisuusselontekokaan mitenkään huono ollut, mutta kyllä hattua nostan
tulevaisuusvaliokunnalle: tässä mietintövaiheessa on tehty kyllä vielä suuri työ ja kammat-
tu tämä selonteko aika lailla läpikotaisin läpi ja lähdetty sitä jonkun verran täydentämään
niiltä osin, missä siinä ehkä pieniä puutteita oli.

Kun keskustellaan tulevaisuudesta, niin itselleni on jäänyt mieleen toteamus, jonka eräs
asiantuntija eräässä tilaisuudessa totesi, että yleensä kun tulevaisuutta pyritään ennusta-
maan, niin meillä päätöksentekijöillä ja ehkä varmaan laajemminkin yhteiskunnassa on ta-
pana, että me ylireagoimme muutoksiin lyhyellä aikavälillä mutta alireagoimme niihin pit-
källä aikavälillä. Tämä on aika olennainen huomio. Se siis tarkoittaa sitä, että yleensä kun
lähdemme miettimään, mitä tulevaisuus pitää sisällään, niin lyhyellä aikavälillä ajattelem-
me, että se radikaalisti muuttaisi nykyistä tilannetta, ja sitten sen pohjalta ehkä teemme joh-
topäätöksiä. Tällöin kuitenkin hämärtyy se tosiasia, että yleensähän nämä muutokset näky-
vät vasta pidemmällä aikavälillä, jolloin sitten vastaavasti ehkä laiminlyömme niitä pää-
töksiä, joita pitäisi tehdä pidempää aikaväliä ajatellen.

Itse asiassa tässä koulutuskeskustelussa on juuri käynyt vähän näin. Tätähän kuvastaa
hyvin tämä keskustelu oppivelvollisuusiästä tai esimerkiksi tästä aikuiskoulutuksesta: on
kyllä tiedetty, että se on edessä, mutta tässä on kymmenen vuotta nyt jahkattu siitä, että pi-
täisikö tehdä vai eikö pitäisi tehdä, kun se asia olisi jo pitänyt laittaa kuntoon. Näin käy vä-
lillä monessa asiassa, ja tämä totta kai haastaa sitten myös tätä tulevaisuuteen katsovaa po-
litiikkaa, puhuttiin sitten sosiaaliturvasta tai monesta muusta asiasta.

No, toinen huomio oikeastaan tähän tulevaisuuskeskusteluun liittyy nimenomaan uh-
kien ja mahdollisuuksien tasapainoon. On ihan selvä asia, että tiheällä kammalla pitää pe-
34



Pöytäkirjan asiakohta PTK 13/2018 vp
rata läpi tulevaisuuden uhkakuvat ja miettiä ratkaisuja niihin, mutta yhtä lailla pitäisi pys-
tyä, varsinkin meidän päätöksentekijöiden, korostamaan niitä mahdollisuuksia, koska ne
mahdollisuudet ovat juuri niitä, mitkä osittain sitten antavat ihmisille myös sitä luottamuk-
sen kuvaa tulevaisuudesta, että tämänkin muutoksen kourissa pystymme selviämään, pys-
tymme menemään yhä parempaan suuntaan. Se tuottaa sitä turvallisuudentunnetta, jota tar-
vitsemme.

Ehkä kolmas ja viimeinen huomio liittyy juuri siihen, että kun paljon puhumme tästä
työn murroksesta nimenomaan työsuhteiden muutoksina, että kuinka paljon esimerkiksi
erilaisia uusia ja uudentyyppisiä työsuhteita syntyy ja vanhoja sitten syrjäytetään, niin sen
takanahan on nimenomaan keskustelu itse siitä työn sisällöstä, millä tavalla työ muuttuu
riippumatta siitä, minkälaisessa suhteessa sitä tehdään. Tästä on hyviä esimerkkejä, kun
katsotaan vaikkapa tuonne autoteollisuuteen, johon tässä on viitattu moneen kertaan: tähän
Uudenkaupungin ihmeeseen. Tosiasiassa siellä edelleen on niitä aivan samoja automekaa-
nikkoja, mutta he tekevät aivan erilaista työtä kuin mitä he tekivät ennen, riippumatta siitä,
minkälaisella työsuhteella he tekevät sitä. Tämä olisi hyvä tiedostaa, koska siitä tullaan tä-
hän aikuiskoulutukseen, että joka tapauksessa, riippumatta siitä, minkälaisessa työsuhtees-
sa jokainen meistä on, osaamisen vaatimus jatkuvasti kasvaa ja jatkuvasti pitäisi siinä
omassakin työssä kehittäytyä. Olisi hyvä, että tämä tulisi hyvin laajasti esille ja tähän tar-
tuttaisiin.

No, ehkä sitten vielä muutama sana tähän sosiaaliturvakokonaisuuteen, kun näyttää, että
kellossa on aikaa. On juuri näin, että sosiaaliturvankin tarkoituksena pitää lähtökohtaisesti
olla se, että me pystymme tukemaan ihmisiä siinä, että he pystyvät tekemään töitä, me pys-
tymme nostamaan työllisyysastetta ja vastaamaan näin siitä, että meillä on myös tulevai-
suudessa sitä rahaa, jota sitten pystytään jakamaan. Monestihan sanotaan, että se riittää,
kun joku tekee 80-prosenttisesti ja vaikka julkinen valta antaa sen 20 prosenttia toimeen-
tulosta, mutta näin sanoen täytyy todella sitten myös sanoa se, että jonkun täytyy silloin
tehdä 120-prosenttisesti, jotta meillä on sitä, mitä me pystymme jakamaan. Ja sen takia esi-
merkiksi edustaja Satosen huomio tästä työn kilpailukyvystä on kyllä äärimmäisen oleel-
linen ja sitä kannattaa pitää esillä.

16.21 Arto Satonen kok: Arvoisa puhemies! Minun mielestäni tässä asiassa pitää onnis-
tua kolmessa eri asiassa: ensimmäinen niistä on kilpailukyky, josta olemme jonkun verran
puhuneet, toinen on se, mihin moni muukin on viitannut, eli sosiaaliturvan ja työn yhdis-
täminen, ja kolmas on osallisuuden lisääminen.

Jos ajatellaan kilpailukykyasiaa, ensimmäisenä siinä olennaista on se, että suhteessa kil-
pailijamaihin Suomi on kilpailukykyinen niin osaamisessa, teknologiassa kuin yksikkötyö-
kustannuksissa, siinä, miten meidän työmarkkinat toimivat, miten paikallinen sopiminen
toimii, ja tässä kehikossa. Tässä asiassa ollaan nyt päästy merkittävästi eteenpäin. Tällä
vaalikaudella työllisyysaste on noussut varsin hyvin, taitaa olla 74 000 työllistä enemmän
kuin oli tämän kauden alkaessa. Toki myös suhdanne on ollut suotuisa, mutta on myös teh-
ty oikeanlaisia valintoja ja viety asioita oikeaan suuntaan. Tällä tiellä tulee jatkaa, koska,
aivan kuten edellinen puhuja sanoi, mitä enemmän on niitä ihmisiä, jotka ovat kokoaikai-
sessa palkansaaja- tai yrittäjäasemassa, sen paremmin meillä on varaa ylipäätään pyörittää
koko tätä hyvinvointiyhteiskuntaa.

Mutta on varmaan rehellistä myöntää, että jatkossa kaikilla ihmisillä ja kaikkina aikoina
ei ole mahdollisuutta olla töissä kokoaikaisesti, joten meidän pitää saada myös osa-aikai-
35



Pöytäkirjan asiakohta PTK 13/2018 vp
nen työ kannattamaan, sellainen yritystoiminta kannattamaan, jossa työtä saattaa olla pal-
jon mutta tuloja kertyy kohtuullisen vähän. Silloin esimerkiksi tämä keskustelu siitä, mistä
alvin alaraja alkaa, on ihan keskeinen kysymys ja se, miten sitten esimerkiksi osa-aikatyö-
tä pystytään yhdistämään sosiaaliturvaan.

Ison-Britannian mallista täällä puhui ainakin Peter Östman aiemmin, ja kyllä tämä ne-
gatiivinen tulovero, joka on yhdistetty siihen, että pitää olla työtuloja, jotta voi saada sitten
valtiolta myöskin negatiivista tuloveroa, on yksi keskeinen keino siihen, että saadaan ih-
misiä osallistumaan. Ison-Britannian työttömyysaste on erittäin alhainen. Luulen, että sii-
nä on yksi sellainen keino, jota meidän kannattaa tosissaan katsoa.

Ja sitten on tietenkin kysymys siitä, mihin täällä viittasi muun muassa edustaja Ihalai-
nen, miten näissä muutostilanteissa, kun ihminen on välillä yrittäjä, välillä palkansaaja,
saattaa olla välillä apurahalla ja nämä tilanteet muuttuvat, se turva on riittävä mutta samal-
la kannustin on riittävän vahva, jotta kannattaa työtä ottaa vastaan. Sen yhtälön ratkaisemi-
nen tulee varmasti olemaan seuraavan vaalikauden suurin asia, ja on erittäin hyvä, kuten
tiedän, että monissa puolueissa tässä tehdään jo työtä sen eteen, että tähän ratkaisuja löy-
detään.

Arvoisa puhemies! Otan vielä lopuksi tämän osallistamisen. Näen hyvin tärkeänä sen,
että mahdollisimman moni suomalainen on mukana tässä yhteiskunnassa. Kun meillä on
joukossamme myös niitä, jotka tällä hetkellä eivät pääse töihin — osalla olisi siihen kyllä
halua, mutta heitä ei oteta töihin, koska työnantaja ei koe, että heistä tulee vastaavaa lisä-
arvoa suhteessa kustannuksiin — meidän on kyettävä myös tähän ongelmaan tosissaan
tarttumaan. Siinä kyllä Tanskan malli, mistä täällä on monasti puhuttu, on varsin hyvä, että
me löydämme sellaisen ratkaisun, jossa ihmiset pääsevät osallistumaan — on se sitten
vaikka vapaaehtoistyötä tai mitä hyvänsä, mutta se voi olla porras sille, että pääsee takaisin
työmarkkinoille, tai ainakin se on ratkaisu siihen, että pysyy elämässä kiinni. Tämäntyyp-
pisiä malleja meidän on saatava aikaan, koska jos moni syrjäytyy tämän yhteiskunnan ul-
kopuolelle — me olemme puhuneet siitä jo Evan tutkimuksessa, kuinka monta kymmen-
tätuhatta meillä on kokonaan työelämän ulkopuolelle jäänyttä ihmistä — se on ikään kuin
sellainen yhteiskunnallinen haaste, johon meidän on pakko tarttua ja löytää yhteisiä ratkai-
suja. Se on varmasti haaste, jossa tämä hallitus on saanut osaltaan tehtyä asialle jonkun ver-
ran mutta ei riittävästi, ja se tulee jatkumaan vielä eteenpäin, mutta uskon, että siihenkin
yhteisellä tahdolla on mahdollista löytää rakentava ratkaisu.

Ensimmäinen varapuhemies Mauri Pekkarinen: Arvoisat edustajat, tässä sovitussa ai-
kaikkunassa ennätämme vielä ottaa yhden varsinaisen puheenvuoron, ja sen jälkeen siir-
ryttäneen sitten päiväjärjestyksen seuraavaan asiaan ja tämän asian käsittely joudutaan sii-
nä vaiheessa keskeyttämään.

16.26 Ville Skinnari sd: Arvoisa puhemies! Ensinnä haluan kiittää edustaja Satosta siitä,
että otitte kilpailukykymääritelmän ohessa mukaan sanan ”osaaminen” hyvin keskeisesti ja
mainitsitte myös teknologian. On aivan oikein, että nämä ovat siinä mukana. Mutta tietysti
meille sosiaalidemokraateille se kilpailukyky on vielä enemmän kuin vain työn hintaa, tek-
nologiaa tai osaamista. Kysymys on toki myös siitä, miten kokonaisuudessaan yrityselä-
mä, Suomi kehittyvät, miten täältä Suomesta pääsee ulos, mihin hintaan — eli miten logis-
tiikka ja saavutettavuus toimivat — mutta samalla myös pääoman hinnasta ja rahoitukses-
ta.
36



Pöytäkirjan asiakohta PTK 13/2018 vp
Tähän liittyen, arvoisa puhemies, on hienoa, että puhumme tulevaisuudesta. Minun mie-
lestäni eduskunnassa aivan liian vähän katsotaan pitkälle tulevaisuuteen, ensi vuosikym-
menelle ja sitä seuraavalle, ja tähän muun muassa Sitran vanhemmat asiantuntijat Liisa
Hyssälä ja Jouni Backman viime viikolla kiinnittivät huomiota.

Olisin itse halunnut ehkä lisätä tulevaisuusvaliokunnan ponsiesitykseen myös kohdan
10 koskemaan sitä, mikä on julkisen sektorin rooli jatkossa, mikä on julkisen ja yksityisen
sektorin rooli ja suhde, miten järjestötoiminta on tässä mukana — eli oikeastaan asioita,
mistä tämänkin eduskuntakauden aikana olemme paljon puhuneet esimerkiksi sote- ja
maakuntauudistuksen yhteydessä. Silloin viime kesänähän esimerkiksi perustuslakivalio-
kunta linjasi, mikä on julkisen vallan rooli ja mitä perustuslaki ja sen 19 § varsinaisesti tar-
koittavat. Tämä on mielenkiintoinen kysymys, ja tätähän ovat tutkineet muun muassa suo-
malainen nobelisti ja muut tutkijat, mutta tämä on ihan avainkysymys koko suomalaisen
yhteiskunnan kannalta: miten me osaamme kehittää julkista sektoria, ja miten me teemme
kumppanuuksia yksityisen sektorin ja järjestöpuolen eli niin sanotun kolmannen sektorin
kanssa?

Yksi asia, mistä olen aika huolissani, liittyy suomalaiseen johtamisosaamiseen. Kun me
katsomme nyt esimerkiksi tätä tilannetta, mihin maakunnat ja kunnat ovat ajautuneet tä-
män hallituksen sote- ja maakuntaesityksen pauloissa, niin meillä on pasmat aika sekaisin
tuolla paikallistasolla, ja usein eniten sekaisin ovat ne johtajat, jotka eivät tiedä, mihin tämä
kokonaisuus johtaa. Mitä tämä tarkoittaa suomalaisen työn tuottavuudelle, suomalaisen
sote-sektorin tuottavuudelle? Jokainen voi arvata, mitä se tarkoittaa: tuottavuus laskee. Ja
oikeastaan tuottavuus on se 11. asia, mistä haluaisin myös tänään puhua, koska ilman tuot-
tavuuden kasvua me emme pääse niihin tavoitteisiin, mitä meillä hyvinvointiyhteiskunnas-
sa on.

Tämä johtamiskeskustelu kaiken kaikkiaan: On tietysti hyvä kysymys, millainen on
hyvä johtaja julkisella sektorilla, millainen on hyvä johtaja yksityisellä sektorilla, ja niin
edelleen, mutta kun katsoo tätä tulevaisuutta, mitä nyt Suomeenkin tehdään, että väkisin
erotetaan järjestäminen ja tuottaminen, etenkin julkisella sektorilla, niin syntyy erittäin
monimutkaisia kokonaisuuksia, joissa usein pitää lisätä yksi johtaja sinne tilaajaorganisaa-
tioon tilaamaan sitä palvelua. [Eero Heinäluoma: Tilaajajohtaja!] — Tilaajajohtaja teke-
mään sitä, mikä aikaisemmin ei vaatinut sitä tilaajajohtajaa. — [Olavi Ala-Nissilä: Mikään
ei muuttua saa!] Tämä on se lopputulos, mihin tämä kuntien pakkoyhtiöittäminen ja nämä
yhtiöittämistoimet johtavat. Eli kaiken kaikkiaan tästä tulee vielä tutkijoille, ei tulevaisuus-
valiokunnalle mutta muille tutkijoille, mielenkiintoinen eduskuntakausi, kun jälkikäteen
selvitetään, mitä kaikkea nämä päätökset ovat tarkoittaneet ja mitä kaikkea ne ovat tarkoit-
taneet suomalaiselle johtamiselle ja työn tuottavuudelle.

Ensimmäinen varapuhemies Mauri Pekkarinen: Keskustelu tästä asiasta keskeytetään.
Keskustelua jatketaan vielä tässä täysistunnossa päiväjärjestyksen muiden asiakohtien tul-
tua käsitelyiksi.

Keskustelu keskeytettiin kello 16.31.

————

Keskustelua jatkettiin kello 20.00.
37



Pöytäkirjan asiakohta PTK 13/2018 vp
Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn päiväjärjestyksen 3. asiakohdan käsittelyä. Keskustelu jatkuu.

20.00 Esko Kiviranta kesk: Arvoisa puhemies! Työelämän murroksesta on käyty paljon
vilkasta keskustelua. Teema on erittäin tärkeä etenkin täällä eduskunnassa, sillä tämän päi-
vän poliittiset ratkaisut määrittävät sen, kuinka suomalaiset yritykset ja palkansaajat pär-
jäävät tulevaisuuden työelämässä ja yhteiskunnassa.

Meidän on tietysti mahdotonta sanoa täsmällisesti, millaisella aikataululla ja missä laa-
juudessa tulevaisuusselonteossa hahmotellut muutokset toteutuvat, mutta jo nyt työelämä
on muuttunut paljon verrattuna siihen, mitä se oli silloin, kun esimerkiksi suomalainen so-
siaaliturvajärjestelmä suunniteltiin. Työelämä on muuttunut epävarmemmaksi erityisesti
työuransa alussa oleville. Vakituisia työpaikkoja on paljon vähemmän kuin ennen, ja moni
siirtyy jatkuvasti määräaikaisesta työsuhteesta toiseen. Väliin voi mahtua myös eripituisia
työttömyysjaksoja. Työn luonne on myös muuttunut. Työtunnit ja palkkaus eivät välttä-
mättä ole kiinteitä. Kaikki tämä johtaa kasvavan epävarmuuden kautta suurempaan henki-
seen kuormittumiseen, jota taloudelliset laskusuhdanteet ruokkivat entisestään. Jotkut jää-
vät kokonaan pois kelkasta ja syrjäytyvät. Tulevaisuudessa automatisointi ja globalisaatio
vievät entistä enemmän matalapalkka-alojen töiden lisäksi myös keskiluokan töitä.

Arvoisa puhemies! Mitä meidän yhteiskuntana pitää tehdä vastataksemme näihin haas-
teisiin? Meidän täytyy uusia perusturvajärjestelmämme siten, että se vastaa tämän päivän
ja tulevaisuuden tarpeita. Kannustinloukuista pitää päästä eroon, aktiivisuudesta pitää pal-
kita, ja työnteon tulee olla aina houkuttelevaa. Nykyjärjestelmässä syntyy liian usein tilan-
teita, joissa työn vastaanottaminen ei ole työnhakijalle tukien menetyksien takia tuloja kas-
vattava vaihtoehto.

Sosiaaliturvajärjestelmän on syytä pysyä mukana kehityksessä mukautumalla siihen,
että tulevaisuudessa yhä harvempi palkansaaja on vakituisessa työsuhteessa kiinteällä pal-
kalla ja kiinteällä työajalla. Pätkä- ja osa-aikatyön osuus tulee kasvamaan, joten tähän on
kiinnitettävä huomiota. Hyvä ensimmäinen askel olisi nostaa työttömyysturvan suojaosan
rajaa merkittävästi. Tämä lisäisi työttömän mahdollisuuksia tehdä keikkatyötä ja auttaisi
vähentämään työvoimapulaa monilla palvelualoilla.

20.04 Ritva Elomaa ps: Arvoisa puhemies! Aikaisemmin tänään käsiteltiin jo tätä tule-
vaisuuden työn kuvaa. Tulevaisuusselonteossa on tehty hyvää työtä, kiitos siitä tulevai-
suusvaliokunnalle. On mielenkiintoista ja ihmeellistä todeta, että jo nyt robotit pystyvät te-
kemään todella vaativia työsuorituksia, mutta on aloja, joilla aina tullaan tarvitsemaan ih-
misen kosketusta ja hoitavia käsiä. Muun muassa terveys- ja hoitoala ovat tällaisia.

Tuli esille myös monta kertaa monen edustajan puheessa Uusikaupunki ja Uudenkau-
pungin autotehdas. Koska olen itse sieltäpäin, niin tietysti autotehtaan tulevaisuus kiinnos-
taa, ja jotta sillä menisi hyvin, niin se palvelee sitä aluetta siellä Uudenkaupungin seutuvil-
la ja koko Suomea. On tärkeää, että pysytään kehityksessä mukana myös autoteollisuudes-
sa.

Edustaja Vähämäki sanoi puheessaan, että pitäisi miettiä, minkälainen on kaunein mah-
dollinen tulevaisuuden Suomi. Se oli hienosti ilmaistu. Hän puhui myös elinikäisestä op-
pimisesta sekä perussuomalaisten vaihtoehtobudjetissa esitetystä työtilimallista. Se on täl-
lainen uusi mahdollisuus yrittämiselle ja erittäin hyvä avaus.
38



Pöytäkirjan asiakohta PTK 13/2018 vp
Koulutusasteiden yhteistyössä pitää tehdä paljon parannuksia. Opintopolkujen jousta-
vuus on ehdottoman tärkeää. Digitalisuus nousee esille kaikkialla, se on suuri mahdolli-
suus, mutta meidän ei pidä unohtaa digihurmiossa, että meillä on vanhempia ihmisiä ja
myös nuoria, joiden kohdalla nopea teknologian kehitys näyttäytyy jopa pelottavana. Pal-
velujen saanti ja työn saaminen eivät saa vaikeutua tässä nivelvaiheessa digitaalisen kehi-
tyksen edistyessä.

20.06 Katri Kulmuni kesk: Arvoisa puhemies! On erittäin tärkeää, että hallitus tuo edus-
kuntaan myös tämänkaltaisia selontekoja, jotka eivät suoranaisesti liity ajankohtaiseen
lainsäädäntöön, vaikka toki työn murros liittyy suuressa määrin moniin eri lakikokonai-
suuksiin ja ylipäänsä meidän elämäämme. Ehkäpä keskustelussa monesti vähän liioitel-
laan sitä teknologian murrosta, mikä työtä kohtaa noin suuressa kuvassa, mutta sitten pie-
nemmässä kuvassa on ihan selvää, että me emme ehkä aivan myöskään ymmärrä sitä mit-
takaavaa, mikä siinä tulee olemaan.

On hirvittävän tärkeää, että meidän sosiaaliturva, kuten täällä puhujat keskustelussa ai-
kaisemmin päivällä toivat esille, olisi sellainen, että kaikenlainen työ voidaan tehdä ja se
on aina kannustavaa ja kannattavaa. Siinä tietenkin hallituksen perustulokokeilu on ollut
yksi tärkeä asia, ja toivon, että vielä tämä hallitus toivon mukaan ehtisi aloittaa esimerkiksi
negatiivisen tuloverotuksen kokeilun. Nyt, kun kansallinen tulorekisteri astuu voimaan,
meillä pitäisi olla kaikki edellytykset tehdä se.

Mitä sitten tulee näihin uusiin alusta- ja jakamistalouden malleihin, niin kyllä toki tule-
vaisuusvaliokunta ottaa huomiota työlainsäädäntöön, miten se suhteutuu tällaiseen uuteen
työntekijäryhmään, joka ei varsinaisesti ole työntekijä eikä työnantaja vaan enemmänkin
itsensätyöllistäjä. Myös verokysymys on aika mielenkiintoinen. Jos alustatalouden, jaka-
mistalouden kautta tehdään isompi osa töistä, niin sillä on varsin suuri merkitys koko mei-
dän verotusjärjestelmälle, ja valiokunta tuo hyvin esille sen, että sillä on suuri merkitys
myös eläkekertymille. Näitä meidän perinteisiä järjestelmiä, kuten tiedämme, ei ole ihan
helppoa ja yksinkertaista muuttaa, joten ehkäpä tätä sosiaaliturva- ja verokysymystä olisi
toivonut pohdittavan vielä enemmän myös tässä selonteossa jo valiokuntien toimesta, mut-
ta tämä oli erittäin mielenkiintoinen keskustelu.

Keskustelu päättyi.

Eduskunta hyväksyi valiokunnan ehdotuksen kannanotoksi valtioneuvoston selonteon
VNS 6/2017 vp johdosta. Asian käsittely päättyi.
39


	3
	14.03
	14.19
	14.23
	14.26
	14.30
	14.34
	14.37
	14.40
	14.44
	14.47
	14.50
	14.55
	14.56
	14.57
	14.59
	15.00
	15.01
	15.02
	15.03
	15.04
	15.05
	15.06
	15.07
	15.08
	15.09
	15.10
	15.11
	15.12
	15.13
	15.14
	15.15
	15.16
	15.17
	15.19
	15.20
	15.21
	15.24
	15.26
	15.27
	15.28
	15.29
	15.30
	15.32
	15.33
	15.34
	15.35
	15.37
	15.37
	15.38
	15.40
	15.41
	15.44
	15.45
	15.46
	15.47
	15.48
	15.50
	15.51
	15.52
	15.53
	15.54
	15.55
	15.56
	15.58
	15.59
	16.00
	16.01
	16.05
	16.10
	16.16
	16.21
	16.26
	20.00
	20.04
	20.06


