















































DEMC485.tmp.xml


Pöytäkirjan asiakohta PTK 59/2017 vp
Pöytäkirjan asiakohta 

PTK 59/2017 vp

Täysistunto

Keskiviikko 24.5.2017 klo 13.58—18.30

3. Hallituksen esitys eduskunnalle laiksi rahanpesun ja terrorismin  rahoittamisen estämi-
sestä, laiksi rahanpesun selvittelykeskuksesta sekä eräiksi niihin liittyviksi laeiksi

Hallituksen esitys HE 228/2016 vp
Valiokunnan mietintö HaVM 8/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on hallintovaliokunnan mietintö HaVM 8/2017 vp. Nyt päätetään la-
kiehdotusten sisällöstä.

Keskustelu

16.09 Timo V. Korhonen kesk (esittelypuheenvuoro): Arvoisa puhemies! Tällä lainsää-
däntöuudistuksella saatetaan kansallisesti täytäntöön niin sanottu neljäs rahanpesudirektii-
vi ja säädetään niin sanotun maksajan tiedot -asetuksen toimeenpanemiseksi tarvittavista
kansallisista säännöksistä. Neljäs rahanpesudirektiivi on saatettava kansallisesti täytän-
töön viimeistään 26.6. tänä vuonna.

Lainmuutoksella tehostetaan rahanpesun ja terrorismin rahoittamisen ennaltaehkäise-
mistä, ja tätä on nimenomaan syytä korostaa eli rahoittamisen ennaltaehkäisemistä. Taus-
talla on myös laajempi tavoite torjua talousrikoksia rahanpesun esirikoksena. Lainsäädän-
töä ehdotetaan uudistettavaksi siten, että ilmoitusvelvollisten elinkeinonharjoittajien ja yh-
teisöjen, kuten myös näitä valvovien tahojen, toiminta perustuisi nykyistä selvemmin ris-
kien arvioimiseen. Valtioneuvostolle, valvontaviranomaisille, asianajajayhdistykselle ja
ilmoitusvelvollisille tulee velvollisuus laatia rahanpesun ja terrorismin rahoittamisen riski-
arviot. Toiminnan kohdentamisella riskiperusteisesti pyritään tehostamaan lainsäädännön
soveltamista.

Viranomaisten kannalta merkittävimmät muutokset nykylainsäädäntöön verrattuna ovat
yhtenäisemmät valvontavaltuudet sekä valvontaviranomaisten oikeus määrätä hallinnolli-
sia seuraamuksia. Yksityissektorin osalta merkittävin muutos on uudet säännökset kaik-
kien oikeushenkilöitten, omistajien ja muiden tosiasiallisten edunsaajien tunnistamisesta ja
näitä koskevien tietojen rekisteröinnistä. Keskitetyllä rekisteröinnillä on tarkoitus paran-
taa tietojen saatavuutta.

Rahanpesun selvittelykeskuksesta ehdotetaan annettavaksi erillinen laki sen huomioi-
miseksi, että kyseessä on poliisin yksikkö, johon sovelletaan osittain poliisilainsäädäntöä
ja eri tietosuojasääntelyä kuin ilmoitusvelvollisiin ja valvojiin.

Uudessa rahanpesulaissa ehdotetaan säädettäväksi nykyistä tarkemmat säännökset tosi-
asiallisten edunsaajien tunnistamisesta ja rekisteröimisestä. Lisäksi poliittisen vaikutusval-
 Tarkistettu
4.3



Pöytäkirjan asiakohta PTK 59/2017 vp
lan tunnistamisvelvollisuus ulotetaan neljännen rahanpesudirektiivin mukaisesti katta-
maan ulkomaisten ohella myös kotimaisia henkilöitä.

Hallintovaliokunta on käsitellyt varsin perusteellisesti säätelyn soveltamisalaa muun
muassa vahinkovakuutuksen ja rahapelitoiminnan kannalta, joihin kysymyksiin myös ta-
lousvaliokunta on ottanut kantaa. Mietinnössä on pyritty avaamaan erilaisia soveltamisti-
lanteita liittyen erityisesti asiakkaan tunnistamiseen ja poliittisesti vaikutusvaltaisen hen-
kilön tuntemiseen. Tulkintaepäselvyyksien välttämiseksi hallintovaliokunta lisäksi ehdot-
taa sääntelyn tarkentamista 1. lakiehdotuksen 3 luvun 13 §:n osalta sen selventämiseksi,
mitä tarkoitetaan riskiperusteiseen arviointiin pohjautuvalla menettelyllä poliittisesti vai-
kutusvaltaisen henkilön tunnistamisen suhteen.

Hallintovaliokunta on tarkastellut mietinnössään myös tosiasiallisia edunsaajia koske-
vien tietojen rekisteröintikynnystä. Mietinnöstä ilmenevin perustein valiokunta puoltaa
hallituksen esityksessä ehdotettua 25 prosentin rekisteröintikynnystä. Valiokunta ehdottaa
kuitenkin tältä osin hyväksyttäväksi lausuman, jossa edellytetään, että hallitus arvioi nel-
jännen rahanpesudirektiivin muutosten täytäntöönpanon yhteydessä, onko tosiasiallisia
edunsaajia koskevien tietojen rekisteröintikynnys riittävällä tasolla sen varmistamiseksi,
että säännökset eivät ole helposti kierrettävissä huomioiden myös tietojen käyttötarkoitus.

Ehdotetun 1. lakiehdotuksen 8 luvussa säädetään hallinnollisista seuraamuksista. Val-
vontaviranomainen voi ehdotuksen mukaan määrätä rikemaksun tai seuraamusmaksun tai
antaa julkisen varoituksen laissa tai EU-asetuksessa säädettyjen velvollisuuksien rikkomi-
sesta tai laiminlyönnistä. Teoista nykyisin seuraavat rikosoikeudelliset seuraamukset kor-
vataan siis hallinnollisilla seuraamuksilla. Perustuslakivaliokunta ja lakivaliokunta ovat
tarkastelleet näitä ehdotuksia omissa lausunnoissaan. Hallintovaliokunta ehdottaa mainit-
tuihin valiokuntalausuntoihin viitaten sääntelyyn tehtäväksi eräitä muutoksia.

Uudistuksessa ehdotetaan säädettäväksi myös hallinnollisia seuraamuksia koskevasta
muutoksenhausta. Yksi esillä ollut kysymys on koskenut muutoksenhakua Finanssivalvon-
nan päätöksiin, joista hallituksen esityksen mukaan valitettaisiin markkinaoikeuteen, kun
kaikkien muiden valvojien päätöksistä valitustie kulkee hallinto-oikeuteen. Esitystä on pe-
rusteltu sillä, että sama toiminta voi täyttää rikkomuksen kriteerit myös jonkin toisen Fi-
nanssivalvonnan soveltaman säädöksen perusteella ja että muutoksenhaun tulisi näiltä osin
tapahtua samaan instanssiin.

Hallintovaliokunta yhtyy kuitenkin lakivaliokunnan esittämään huoleen rahanpesulain-
säädäntöä koskevan oikeuskäytännön yhdenmukaisuudesta ja toteaa, että rahanpesulain-
säädännössä on kysymys nimenomaan rahoitusjärjestelmän väärinkäytön estämisestä ja
selvittämisestä. Ratkaisukäytännön yhdenmukaisuuden turvaamisen kannalta relevantti
seikka on myös se, että kaikkien valvontaviranomaisten toimivaltuudet määrätä hallinnol-
lisia seuraamuksia ehdotetaan määriteltävän samalla tavalla. Rahanpesulainsäädäntöön
liittyvät muut kysymykset, kuten esimerkiksi julkisuuskysymykset, ratkaistaan valituksi-
na niin ikään ensi asteessa hallinto-oikeuksissa. Näin ollen myös hallintovaliokunnan mie-
lestä rahanpesulainsäädäntöä koskevan oikeuskäytännön yhdenmukaisuuden turvaamisek-
si on perusteltua, että 1. lakiehdotuksen mukaisista Finanssivalvonnan päätöksistä haetaan
muutosta valittamalla hallinto-oikeuteen. Hallintovaliokunta pitää myös peruteltuna sitä,
että muutos toteutetaan tässä yhteydessä ottaen huomioon neljännen rahanpesudirektiivin
kansallisen täytäntöönpanon aikataulu.

Hallintovaliokunta ehdottaa myös lakivaliokunnan lausuntoon viitaten, että muutoksen-
hakua Patentti- ja rekisterihallituksen päätöksistä ei keskitettäisi Helsingin hallinto-oikeu-
2



Pöytäkirjan asiakohta PTK 59/2017 vp
teen, kuten hallituksen esityksessä on ehdotettu, vaan muutoksenhaku ohjautuisi hallinto-
oikeuksiin, kuten muidenkin valvontaviranomaisten osalta. Lisäksi hallintovaliokunta eh-
dottaa lakivaliokunnan esityksen mukaisesti, että kaikkien rahanpesulain 7 luvun 1 §:ssä
tarkoitettujen valvontaviranomaisten päätöksistä jatkovalitus hallinto-oikeudesta korkeim-
paan hallinto-oikeuteen säädetään valitusluvan varaiseksi.

Hallituksen esitys sisältää useampia lainmuutoksia, jotka liittyvät neljännen rahanpesu-
direktiivin täytäntöönpanon edellyttämiin rekisteri- ja tietojärjestelmämuutoksiin. Hallin-
tovaliokunta ehdottaa sääntelyyn täsmennyksiä ja tarkennuksia muun muassa perustusla-
kivaliokunnan ja lakivaliokunnan lausuntojen johdosta. Hallituksen esitys lähtee siitä, että
rekisterien kehittämiseen menee kaksi vuotta. Tämä on tarpeen huomioida rekistereitä kos-
kevien säännösten voimaantuloajankohtia harkittaessa ottaen huomioon myös tämän edus-
kuntakäsittelyn ajankohta. Hallintovaliokunta ehdottaa myös eräitä tarkennuksia lakiehdo-
tusten siirtymäsäännöksiin.

Hallintovaliokunta ehdottaa lakiehdotuksien hyväksymistä mietinnöstä ilmenevin huo-
mautuksin ja muutosehdotuksin. Lisäksi hallintovaliokunta ehdottaa kahden uuden lakieh-
dotuksen hyväksymistä ja yhden hallituksen esitykseen sisältyvän lakiehdotuksen hylkää-
mistä. Lisäksi valiokunta ehdottaa hyväksyttäväksi yhden lausuman.

Arvoisa puhemies! Tähän mietintöön sisältyy myös yksi vastalause.

16.18 Hanna Sarkkinen vas: Arvoisa puhemies! Tämä lakiuudistus ja sen taustalla oleva
EU-sääntely ovat tarpeellisia ja tervetulleita uudistuksia. Ne ovat osa laajempaa lakien, so-
pimusten ja normien uudistustyötä, jonka tavoitteena on lisätä omistusten ja rahoituksen
läpinäkyvyyttä, suitsia rahanpesua, verovälttelyä ja muita hämäriä omaisuusjärjestelyjä
sekä paljastaa korruptiota, eturistiriitoja, lähipiiridiilejä ja terrorismin rahavirtoja. Talou-
den avoimuuden lisääntyminen on niin rehellisten yrittäjien kuin yhteiskuntien kokonai-
sedun kannalta erittäin myönteinen asia.

Taustalla on 1990-luvun lopulla kasvanut keskustelu globaalista veroparatiisitaloudesta
ja finanssisalailusta, globaalin talouskriisin myötä lisääntynyt pyrkimys veropohjien tilkit-
semiseen sekä niin sanottu terrorismin vastainen sota. Ilman syyskuun 11. päivän tapahtu-
mia ja niistä seurannutta tarmoa terroristien rahajälkien seuraamiseen maailman valtapii-
reissä olisi tuskin ollut samankaltaista halua pankkisalaisuuden murtamiseen. Terroristien
ohella julki tulevat myös muut rahoitussalailijat: talousrikolliset, veronkiertäjät ja korrup-
toituneet päättäjät, jotka käyttävät täsmälleen samoja salaisuusjärjestelyitä.

Arvoisa puhemies! Vaikka yleinen suunta on kohti suurempaa avoimuutta, päätti edus-
kunnan enemmistö viime viikolla hyväksyä lain, joka mahdollistaa suomalaisten omistus-
ten piilottamisen ulkomaalaisiin hallintarekistereihin eli supistaa omistusten avoimuutta ja
vaikeuttaa talousrikollisuuden suitsintaa.

Valitettavasti tähänkin käsittelyssä olevaan esitykseen ja hallintovaliokunnan mietin-
töön sisältyy joitakin merkittäviä puutteita. Tosiasiallisia edunsaajia koskevan yleisöjulki-
suuden lisääminen on keskeinen osa myös nyt käsillä olevaa lakiuudistusta. Tässäkään
kohtaa hallitus ei halua käyttää niitä keinoja, joita sillä olisi avoimuuden parantamiseksi.
Talousvaliokunnasta poiketen hallintovaliokunta tukee mietinnössään hallituksen linjaa,
jonka mukaan julkiseen rekisteriin tulisi ilmoittaa ainoastaan ne omistajat, joilla on hallus-
saan yli 25 prosenttia yhteisöstä tai yrityksestä.

Euroopan komission vaikutusarvion mukaan raja on liian korkea ja helposti kierrettävis-
sä esimerkiksi omistusta lähipiirissä hajauttamalla, mikä johtaa siihen, ettei tosiasiallisten
3



Pöytäkirjan asiakohta PTK 59/2017 vp
edunsaajien julkisuus toteudu direktiivin tavoitteiden mukaisesti. Parhaillaan trilogineu-
votteluissa olevassa ja myöhemmin eduskuntaan tulevassa neljännen rahanpesudirektiivin
uudistuksessa komissio onkin ehdottanut ilmoitusrajan laskemista 10 prosenttiin, mikä
vastaa myös Yhdysvaltojen vastaavassa tilanteessa soveltamaa ja kumppaneiltaan edellyt-
tämää käytäntöä.

Myös talousvaliokunta nosti yksimielisessä lausunnossaan esiin alemman omistusrajan
hyötyjä. Hallintovaliokunnan mietinnön opposition vastalauseessa esitetäänkin tämän mu-
kaista pykäläehdotusta. Mikään ei estä Suomea jo tässä vaiheessa asettamasta EU:n mini-
midirektiiviä kattavampia avoimuusvaatimuksia.

Arvoisa puhemies! Lakiin jää myös porsaanreikä, jonka mukaan tilanteessa, jossa tosi-
asiallista edunsaajaa ei tunnisteta, edunsaajaksi voidaan ilmoittaa yhtiön hallituksen jäsen
tai johtohenkilö. Kun tiedämme, että erilaiset oikean edunsaajan henkilöllisyyden kätke-
vät bulvaanijärjestelyt ja kuoriyhtiöt ovat yksi koko rahoitussalaisuusjärjestelmän keskei-
simmistä ongelmista, on tätä muotoilua erittäin vaikea käsittää ja hyväksyä. Emmekö ole
oppineet mitään Panama-papereista, Lux Leaksistä ja lukemattomista muista tietovuotos-
kandaaleista, joissa suomalaisiakin talousvaikuttajia on paljastunut lymyilemästä veropa-
ratiisiketjutettujen omistusten takana? Miksi tällainen porsaanreikä jätetään tässä vaihees-
sa auki? Vähimmillään yhtiö tulisi velvoittaa antamaan rekisterien pitäjälle selvitys siitä,
miksei edunsaajaa ole tunnistettu, ja tämän tunnistamattomuuden pitäisi sitten käydä ilmi
myös rekisteristä.

Arvoisa puhemies! Avoimuus on demokratian ja toimivan talouden edellytys. Se lisää
luottamusta ihmisten välillä ja hyödyttää sekä rikostorjuntaa että rehellisiä yrittäjiä, me-
diaa, tutkijoita ja kansalaisyhteiskuntaa. Toivoisin, että hallitus pitäisi tämän mielessään
lakiesityksiä valmistellessaan. Avoimuutta lisääviä esityksiä ei voi aina torjua vetoamalla
löysään argumenttiin hallinnollisesta taakasta tai lisäsääntelystä pidättäytymisellä.

Arvoisa puhemies! Toivon, että eduskunta hyväksyy myöhemmin esitettävän vastalau-
seen mukaiset pykälämuutosesitykset.

16.23 Antti Kurvinen kesk (vastauspuheenvuoro): Arvoisa rouva puhemies! Paljon pa-
haa saadaan aikaan rahalla, ja meillä liikkuu pimeitä rahavirtoja pitkin Eurooppaa ja maa-
ilmaa. Niillä rahoitetaan kovaa rikollisuutta, huumerikollisuutta, erilaista talousrikollisuut-
ta ja myös terrorismia, sellaisia hirvittäviä tekoja, mitä olemme ihan viime päivinäkin Eu-
roopassa nähneet.

On erittäin tärkeää, että me saamme rahanpesulainsäädäntömme ajan tasalle, mutta kyl-
lä meidän täytyy miettiä, kun me teemme näitä lakimuutoksia ja direktiivejä toimeenpa-
nemme, mitä se vaikuttaa arjessa. Tämä lainsäädäntö, tämä edunsaajasääntely, tulee vai-
kuttamaan tuhansiin erilaisiin suomalaisiin pk-yrityksiin, säätiöihin, kaikkiin taloudelli-
siin toimijoihin. Itse ainakin olen hyvin voimakkaasti hallitusohjelman kannalla, että kan-
sallista lisäsääntelyä emme hanki, sen sääntelyn toimeenpanemme, mikä EU:sta tulee. Mi-
nusta vasemmisto-oppositio ei ole kyennyt näyttämään, mitä hyötyä olisi tästä tiukemmas-
ta edunsaajarekisteristä. Lisäksi saamani tiedon mukaan on aika lailla vastatuulessa EU:ssa
tämä ajatus, minkä edustaja Sarkkinen otti esille.

16.25 Hanna Sarkkinen vas (vastauspuheenvuoro): Arvoisa puhemies! Minä kannustan
edustaja Kurvista lukemaan talousvaliokunnan yksimielisen lausunnon, jossa nostetaan
esille näitä esille nostamiani porsaanreikiä ja matalamman tunnistamisvaatimuksen hyöty-
4



Pöytäkirjan asiakohta PTK 59/2017 vp
jä. Siellä olemme kuulemisten perusteella yksimielisessä lausunnossamme todenneet, että
tämä matalampi omistusraja olisi hankalammin kierrettävissä ja mikäli tähän tulisi tämä
vaatimus, mitä toin esille, että rekisteriin ei voitaisi merkitä johtohenkilöä, se lisäisi myös
avoimuutta tai ainakin silloin tiedettäisiin, että todellinen edunsaaja ei ole tiedossa, eikä
syntyisi vääristynyttä käsitystä. Myös EU:ssa ollaan menossa matalamman omistusrajan
suuntaan. Kyllä minä pidän ongelmallisena, että kaikki avoimuutta lisäävät esitykset tor-
pataan argumentilla lisäsääntelyn vastustamisesta. Kun nämä tiedot ovat kuitenkin olemas-
sa, niin miksei niitä voida myös avoimesti ilmoittaa?

Puhemies Maria Lohela: Listalle, edustaja Päivi Räsänen.

16.26 Päivi Räsänen kd: Arvoisa rouva puhemies! Tämä käsiteltävä aihe ja lakikokonai-
suus ovat erityisesti terrorismin rahoittamisen estämisen kannalta erittäin ajankohtaisia, ja
tämä terrorismin rahoittamisen estäminenhän liittyy laajemmin terroristisen rikollisuuden
torjuntaan viime vuosina. Terrorismin ennaltaehkäisyyn on tuotu useita lainsäädännön
muutoksia, ja nämä muutokset, joita tässä nyt esitetään, ovat tarpeellisia erityisesti siltä
osin, että tässä yhdenmukaistetaan viranomaisten toimivaltuuksia ja lisätään viranomais-
ten välistä yhteistyötä. Nykylainsäädännön puutteet toimivaltuuksissa ovat osittain haitan-
neet rahanpesun ja terrorismin rahoittamisen estämisen valvomista.

Sitten tämä toinen kysymys, joka nousi täällä esiin edunsaajia koskevien tietojen rekis-
teröintikynnyksestä. Opposition esittämä vastalause on sinänsä kyllä hyvin perusteltu,
mutta itse jäin vielä miettimään sitä, että vaikka tämän valmistelun aikana on todellakin
pohdittu tätä alempaa rekisteröintikynnystä, jota komissiokin on ehdottanut, niin tässä vai-
heessa kuitenkin muissa EU-maissa edelleen on tuo 25 prosentin raja, [Eduskunnasta: Ei
ole!] ja pidän kyllä ongelmana sitä, jos suomalaiset yritykset ja yhteisöt jäisivät epäedulli-
sempaan asemaan kuin [Antti Kurvinen: Juuri näin!] muut EU:n sisämarkkinoilla toimivat
yritykset. Todellakin tuo askel ja eteneminen kohti alempaa rajaa on ihan kannatettava ta-
voite, mutta pitäisin tärkeänä, että yritysten hallinnollista taakkaa [Puhemies koputtaa] ei
vaikeutettaisi tarpeettomalla tavalla.

16.28 Antti Kurvinen kesk (vastauspuheenvuoro): Rouva puhemies! Onhan ihan selvä
asia, että jos lasketaan edunsaajaraja vaikka puoleen prosenttiin, niin saadaanhan sieltä sit-
ten lisää tietoa ja dataa ja massaa pyöritettäväksi. Se tarkoittaa lisää muutosilmoituksia re-
kistereihin. Se tarkoittaa lisää hallinnollista työtä, mikä on pois bisneksestä, se on pois siel-
tä viennin tekemisestä. Kyllä minä nyt vähän ihmettelen, ovatko edustaja Sarkkinen ja va-
semmisto-oppositio sitä mieltä, että meillä on Suomessa niin rikollisia yrityksiä, että niille
pitää panna paljon kovemmat velvoitteet ja paljon tiukemmat rekisterit kuin muuten Eu-
roopassa on.

Ja kuten jo ensimmäisessä puheenvuorossani sanoin, niin tämä ehdotus 10 prosentin
edunsaajarajasta on vastatuulessa Euroopassa. Se ei ole vielä mitenkään trendi, ja se ei ole
mitenkään voittanut yleistä alaa, että se olisi tosiaan tulossa. Meidän ei kannata asettaa
omia yrityksiämme epäedullisempaan asemaan kuin muualla Euroopassa, ottaa valtavasti
kiviä reppuun. Meillä on erittäin rehelliset yritykset, meillä on erittäin rehellinen poliisi.
Haluaisinkin kysyä edustaja Sarkkiselta: Unkarissa, Puolassa ja Romaniassa on varmaan
rehellisempiä yrityksiä ja rehellisempiä viranomaisia. Eli meidän kannattaa panna tiukem-
mat säännöt, kun meillä on enemmän korruptiota?
5



Pöytäkirjan asiakohta PTK 59/2017 vp
16.29 Hanna Sarkkinen vas (vastauspuheenvuoro): Arvoisa puhemies! Avoimuus on ni-
menomaan rehellisen yrittäjän etu, koska epärehelliset yrittäjät saavat kilpailuetua kiertä-
mällä säädöksiä ja velvoitteita ja veroja. Avoimuus nimenomaan palvelee rehellistä suo-
malaista yrittäjää. Arvoisa puhemies! Tässä oppositio ei vaadi mitään uusia tietoja. Nämä
kaikki tiedot ovat olemassa, kyse on siitä, mihin ne ilmoitetaan, ja kyse on avoimuudesta.

Talousvaliokunta todella kiinnittää tähän huomiota. Talousvaliokunnan lausunnossa
kirjoitetaan näin: "Talousvaliokunta kiinnittää huomiota tarpeeseen edistää yritysten omis-
taja- ja edunsaajatietojen avoimuutta ja määrittää edunsaajakynnys EU:n tasolla ja kansal-
lisesti sellaiseksi, ettei säännös ole tosiasiassa helposti kierrettävissä. Asiantuntijakuulemi-
sissa nousi esille, että edunsaajarekisterin tulisi olla luotettava ja helposti käytettävä. Luo-
tettavuutta edistäisi, jos tilanteissa, joissa tosiasiallista edunsaajaa ei tiedetä, rekisteriin
merkittäisiin, että edunsaaja ei ole tiedossa, sen sijaan, että sinne merkittäisiin yrityksen
johtohenkilö." Emme me tämän kummempia asioista vaadi kuin mitä tässä talousvaliokun-
nan lausunnossakin on todettu.

16.31 Joona Räsänen sd (vastauspuheenvuoro): Arvoisa puhemies! Juuri niin kuin edus-
taja Sarkkinen edellä totesi, ehkä tässä täytyy edustaja Kurviselta kysyä, ovatko sitten ta-
lousvaliokunnan hallituspuolueiden edustajat jotenkin yritysvastaisia, kun hekin kannatti-
vat tätä 10 prosentin rajaa. Eiköhän sielläkin vain sattunut käymään niin, että talousvalio-
kunnassa hallituspuolueiden edustajat olivat enemmän avoimuuden kannalla kuin sitten
hallintovaliokunnassa hallituspuolueiden edustajat?

Nyt on kuitenkin hyvä muistaa, että tässä, kun mennään nyt tällä minimitasolla, 25:llä,
on myös poikkeuksia. Esimerkiksi Tanskassa sama raja on 5 prosenttia ja Norjassa esimer-
kiksi ollaan menossa siihen suuntaan, että kaikki tiedot kaikista omistajista kerätään. Luu-
lisi, että tässä ajassa, kaikkien tapahtumien jälkeen, enemmänkin olisi painetta lähettää
Suomesta sitä viestiä, että liikuttaisiin avoimuuden suuntaan eikä sen suuntaan, että men-
täisiin siitä, mistä aita on matalin.

16.32 Päivi Räsänen kd (vastauspuheenvuoro): Arvoisa rouva puhemies! Olen kyllä
näistä peruslähtökohdista samaa mieltä kuin täällä edustajatoverit vasemmalta ovat esittä-
neet avoimuuden ja rehellisen yrittäjän edun näkökulmasta, mutta kiinnitän kuitenkin huo-
miota siihen, että jos valtaosassa EU-maita edelleen on tämä 25 prosentin raja, niin nimen-
omaan tämän hallinnollisen lisätaakan näkökulmasta pidän hiukan ongelmallisena, jos
tämä tässä vaiheessa tuotaisiin. Suomen Yrittäjät on antanut oman lausuntonsa, ja he ovat
todenneet, että edunsaajarekisterin toteuttaminen ja ylläpito merkitsee suomalaisten yritys-
ten näkökulmasta merkittävää hallinnollista lisätaakkaa. Itselläni ei ole riittävää asiantun-
temusta tätä arvioida, mutta luotan kyllä tähän Suomen Yrittäjien lausuntoon, että se mer-
kitsee lisätaakkaa hallinnollisesti.

16.33 Timo V. Korhonen kesk (vastauspuheenvuoro): Arvoisa puhemies! Hallintovalio-
kunta on tätä ko. rekisteröintikynnystä aika tarkkaan pohtinut ja todennut nämä eri epäkoh-
dat, mitä tähän alempaan 10 prosenttiin liittyy, joihin muun muassa edustaja Räsänen äs-
ken omassa puheenvuorossaan kiinnitti huomiota. Hallintovaliokunnankin lähtökohta oli
se, että noudatetaan tällaista yhtenäistä EU-käytäntöä, mutta kannattaa myös kiinnittää
huomiota siihen, että valiokunta pisti tähän mietintöön erillisen lausuman, jonka mukaan
tätä tilannetta kaiken kaikkiaan on sitten tarkoin syytä seurata. En nyt oikein usko, että täs-
6



Pöytäkirjan asiakohta PTK 59/2017 vp
tä kannattaa hirvittävän isoa kysymystä tässä keskustelussa ottaa. Tätä tilannetta täytyy jat-
kossa seurata.

16.34 Sirpa Paatero sd (vastauspuheenvuoro): Arvoisa rouva puhemies! Tässä lausu-
massa, jonka hallintovaliokunta on hyväksynyt yksimielisesti — myöskin edustaja Kurvi-
nen on mukana lausunut — on kirjoitettu itse asiassa nämä kaikki skeptiset kohdat jo auki,
ja nyt oli vain tilanne, että tätä ei saatu muutettua, vaikka täällä lukee ne samat asiat kuin
me kirjoitimme siihen opposition vastalauseeseen. Tässä nyt vain otetaan tämmöinen aika-
lisä näillä näkymin.

Kysymys siitä, että nyt olisi jotenkin erillinen rekisteri 10 prosentin omistuksille kuin 25
prosentin omistuksille: No, näinhän ei tietenkään ole. Kyllä se taitaa olla se ihan sama re-
kisteri, siellä sitten vain kirjataan tarkemmin ja katsotaan niitä omistussuhteita ja omistus-
prosentteja vähän tiukemmin. Eihän mistään muusta ole kyse. Ja sen takia, sen hallinnolli-
sen taakan perusteella sitten vastustetaan koko rekisteröintiä kokonaisuutena, että sitten ei
edes 100 prosentin omistuksella tarvitsisi tietää, kuka niitä oikeasti omistaa. Tämä olisi
hallinnollisen taakan minimointi.

16.35 Hannu Hoskonen kesk (vastauspuheenvuoro): Arvoisa rouva puhemies! Vielä sen
verran Suomen Yrittäjien näkökulmasta asiaa tarkastellen: pitää muistaa, mitä Suomen
Yrittäjät ovat asiasta lausuneet, ja olen siitä aika pitkälti samaa mieltä. Suomalaisilla yrit-
täjillä on kuitenkin valtava määrä velvollisuuksia, ja niin sanottu veronkierto tai joku muu
virheellinen tai peräti rikollinen toiminta tässä maassa ei varmasti kannata, eli sillä asialla
on lyhyet jäljet. Suurin osa suomalaisista yrityksistä, niistä noin 100 000:sta, on pieniä, alle
viiden hengen yrityksiä. Jos me luomme niille valtavan byrokratian lisää, niin miten me
menettelemme sitten, [Antti Kurvinen: Onko ne rahanpesijöitä?] teemmekö me niistä ih-
misistä epärehellisiä tai jotenkin muuten rikollisia, kun epäilemme heitä joka päivä jokai-
sesta virheestä, mitä he voisivat ikinä tehdä? Se on erittäin rehellistä, ahkeraa porukkaa,
joka tekee työtä ja tarjoaa monelle, monelle, monelle suomalaiselle töitä. Nykyisessä ve-
rojärjestelmässä esimerkiksi joutuu tilinpäätökset lähettämään vuosittain, maksamaan ve-
roissa valtavan määrän tarkastuksia, verotarkastuksia ja niin edelleen.

Ei kannata luoda enää lisää byrokratiaa. Pysytään EU:n mukana, totta kai, mutta ei men-
nä itse sen pitemmälle.

16.36 Hanna Sarkkinen vas (vastauspuheenvuoro): Arvoisa puhemies! Aivan kuten Paa-
tero täällä totesi, joka tapauksessa tämä rekisteri on tulossa. Kyse on nyt siitä, mitä sinne il-
moitetaan ja millä rajoilla. Tämä 10 prosentin omistusraja on komission esitys, että se las-
ketaan sinne. Nyt ovat neuvottelut käynnissä, miten eri jäsenmaat siihen suhtautuvat. Va-
litettavasti EU:ssa on semmoisiakin jäsenmaita, jotka kannattavat omistusten melko ko-
vaakin piilottamisen tasoa. Minä toivon, että Suomi ei kuulu siihen porukkaan vaan me
kuuluisimme siihen porukkaan, joka tukee omistusta ja talouden avoimuutta, koska se on
rehellisen yrittäjän etu, se on toimivan talouden etu. Se on etu sen kannalta, että valtio saa
kerättyä verotiedot. Eli minä toivon, että Suomi olisi siinä porukassa, joka tukee mahdol-
lisimman laajaa avoimuutta, eikä siinä porukassa, joka kaikkia keinoja ja argumentteja
keksii, että miksi sitä avoimuutta ei voida laajentaa.

On rehellisen yrittäjän etu, että tämä rekisteri toimii hyvin. Ei tässä ole kyse mistään uu-
sista tiedoista. Nämä tiedot ovat olemassa, joten minä en kyllä usko, että tämä mitään ko-
7



Pöytäkirjan asiakohta PTK 59/2017 vp
vin suurta, merkittävää lisätaakkaa luo, varsinkaan tämä säädös siitä, että pitäisi ilmoittaa,
jos tosiasiallista [Puhemies koputtaa] edunsaajaa ei tiedetä.

Puhemies Maria Lohela: Ja vielä edustajat Kurvinen, Semi ja Korhonen, ja sitten jatke-
taan listan parissa.

16.37 Antti Kurvinen kesk (vastauspuheenvuoro): Rouva puhemies! Kaksi asiaa.
Ensimmäisenä: Koko tämä sali, koko eduskunta, jakaa sen huolen, että meidän pitää

päästä järjestäytyneen rikollisuuden ja terroristien rahoihin kiinni. Rikollisuus, niin kuin
kaikki muukin, liikkuu vapaassa, avoimessa maailmassa rajojen yli, ja me tarvitsemme pa-
rempaa viranomaisyhteistyötä, viranomaisten tietojenvaihtoa, me tarvitsemme parempaa
poliisiyhteistyötä. Juuri tässä yksimielisessä lausumassa hallintovaliokunnan mietintöön
lähdetään siitä liikkeelle, että eletään viimeisen päälle siinä EU-kehityksessä mukana. Jos
tapahtuu muutoksia kansainvälisessä yhteistoiminnassa, eurooppalaisessa yhteistyössä,
tehdään muutoksia tähän edunsaajarajaan, mutta ei oteta turhia kiviä reppuun, ei vaikeute-
ta meidän pk-yritystemme toimintaa turhan takia. — Ja kyllä on pakko sanoa edustaja Joo-
na Räsäselle, että en minä kyllä usko, että Isistä pysäytetään sillä, että suomalaisten firmo-
jen edunsaajarekisteröinnit vedetään niin kireälle kuin mahdollista.

Pakko on kyllä, puhemies, todeta, että kyllä vähän näissä edustaja Sarkkisen puheissa
kaikuvat sellaiset menneisyyden kaiut, että omistaminen ja yrittäminen on vähän epäilyt-
tävää heti lähtökohtaisesti, että kyllä siellä on varmaan jotakin hämärää taustalla. [Hanna
Sarkkinen: Sinähän sitä puhut koko ajan!]

16.39 Matti Semi vas (vastauspuheenvuoro): Arvoisa puhemies! Tähän avoimuuteen liit-
tyen. Kun rakennusalalla mentiin niin pitkälle avoimuudessa, että otettiin veronumero
käyttöön, sinä aikana työttömyys rakennuspuolella paheni 25 000 työntekijällä. Vastaavas-
ti verotulot kasvoivat tämän avoimen politiikan takia noin miljardilla eurolla. Kaikki vain
johtui siitä, että kirjanpito tarkentui yrittäjien kohdalla ja asiat menivät kuntoon. Näinhän
jokainen meistä haluaa, että kaikki hoidetaan asiallisesti ja kunnolla eteenpäin. Kyllähän
suomalaiset yrittäjät ovat kaikki ihan rehellisiä, täytyy se myöntää, kun vain se kirjanpito
hoidetaan asiallisesti.

16.40 Timo V. Korhonen kesk (vastauspuheenvuoro): Arvoisa puhemies! Ehkä tähän
edunsaajakynnykseen liittyen on syytä lukea mietinnön sivulta 8 muutama lause. Eli: "Esi-
tettyä 25 prosentin kynnystä ei ole pidetty ongelmana siitä syystä, että tehokkaan määräys-
vallan käyttö yrityksessä käytännössä edellyttäisi suurehkoa omistus- tai äänivaltaosuutta.
Suurimman osan rekisteröitävistä tiedoista on arvioitu olevan 1—3 yrittäjän omistus-
osuuksia, jotka tulisivat rekisteröidyksi jo 25 prosentin kynnysarvon perusteella. Yrityk-
sen omistuksen olisi käytännössä oltava varsin hajautettu, jotta 25 prosentin osuudella voi
käyttää tosiasiallista määräysvaltaa, esimerkiksi osakeyhtiölain mukaisesti. Tästä syystä
pienempien omistusosuuksien selvittelyä ei ole valmistelun aikana pidetty tarpeellisena
sääntelyn tarkoituksen kannalta."

Tähän näkemykseen myös hallintovaliokunta yhtyi.

16.41 Antero Laukkanen kd: Arvoisa rouva puhemies! Tämä on esitys, joka on herättä-
nyt paljon pohdintaa ja keskusteluja, koska se sisältää sellaisia elementtejä, joita Suomen
8



Pöytäkirjan asiakohta PTK 59/2017 vp
kansan on ihan mahdoton ymmärtää. Nyt tämä koko vakuutuskokonaisuus, joka tuodaan
sen piiriin, että tulee tämä tunnistamisvelvollisuus ynnä muuta, tulee aiheuttamaan kyllä
niin paljon ongelmia, että perästä kuuluu, niin kuin sanotaan.

Tämän esityksen helmi ja kokonaisuuden helmi on talousvaliokunnan lausunto. Se on
järkeenkäyvä. Jokaisen suomalaisen on helppo ymmärtää niitä pohdintoja, joita siinä on.

Samaan aikaan kun tämä esitys meille annettiin, satuin itse ottamaan yhden lisävakuu-
tuksen ja sain sitten tiedustelun, jossa piti muun muassa laittaa ruksi sellaiseen kohtaan,
että "oletteko poliittisesti vaikuttava henkilö?" [Hannu Hoskonen: Mikä oli vastaus?] ja
laitoin siihen, että en ole. Sitten kolmen päivän päästä sain puhelinsoiton, että miksi olen
laittanut ruksin, että en ole poliittisesti vaikuttava henkilö, vaikka olen kansanedustaja.
Vastasin, että no, olen kyllä poliitikko mutta en vaikuttava.

Tämä tulee aiheuttamaan tällaisia samanlaisia tilanteita kansan kohdalla, kun se eläke-
läinen, joka asuu siinä kerrostaloasunnossa, jossa on pakko olla kotivakuutus ja hänellä on
se pakollinen 90 euron kotivakuutus, alkaa sitten saada näitä kirjeitä, joissa on valtava
määrä kysymyksiä, joita hän ei mitenkään pysty ymmärtämään, käsittämään, miten hän
liittyy tähän. Ja kun niissä kirjeissä sitten vielä mainitaan nämä terrorismiperusteet ja muut,
että näiden takia vakuutusyhtiön on näitä kysymyksiä esitettävä, niin syntyy kyllä sellaista
kaaosta tässä valtakunnassa, että olisi toivonut, että eduskunnalla olisi ollut rohkeutta teh-
dä tästä sellainen esitys, että nämä tietyt asiat olisi tämän lain ja direktiivin puitteissa rajat-
tu pois tästä. Kun luin tätä esitystä, jäin siihen ymmärrykseen, että näin ei ole käynyt.

Kysyisinkin nyt täällä, kun en ole koko esitystä ehtinyt lukemaan, valiokunnan jäseniltä
tarkempia, tämmöisiä selkokielisiä, perusteita siihen, miksi näihin ratkaisuihin on päädyt-
ty, että nämä erilaiset vakuutus- ynnä muut asiat jäivät kuitenkin tänne sisään. Näihin odot-
telisin vastauksia.

16.44 Sirpa Paatero sd: Arvoisa rouva puhemies! Ihan ensin muutama sana tästä valmis-
telusta. Olemme siis laittamassa täytäntöön rahanpesudirektiiviä, mutta sen lisäksi tässä on
monta muutakin kohtaa. Olemme huomanneet hallintovaliokunnassa, että kyseessä on var-
sin monimutkainen kokonaisuus, jossa olisi tarvittu eri ministeriöiden välistä yhteistyötä ja
parempaa lainvalmistelua. Jos kuka katsoo sitä mietintöä, jonka sivumäärä on kunnioitet-
tavat 117 sivua ilman lausuntoja ja ilman eriävää mielipidettä, siitä varsinaista tekstiosuut-
ta on 13 sivua elikkä lähes 100 sivua tulee pykälämuutoksista tähän lainsäädäntöön. On
pakko kysyä, onko niin, että ministeriöistä lainsäädännön valmistelu on siirretty osin edus-
kuntaan. Mielestäni se ei ole kohtuullista eikä perinteisten toimintatapojen mukaista, että
täällä joudutaan kirjoittamaan osa laeista täysin uusiksi.

Tässä isona kuvana, mihin äskenkin edustaja Laukkanen viittasi, on se, että nyt arviot
siitä, mikä on poliittisen, vaikutusvaltaisen ihmisen rooli tai missä epäillään rahanpesua tai
missä tapahtuu joitain muita rikkeitä, perustuvat riskiarvioon. Se riskiarvio oli se, mitä hal-
lintovaliokunnassa käsittelimme moneen kertaan, koska meillä oli hyvin erilaisia näke-
myksiä muun muassa alan toimijoilta — joita edustivat vaikkapa vakuutusten myyjät tai
rahapelitoimijat tai vaikkapa taloyhtiöt — missä kohdin se riskiarvio täyttyy ja milloinka
tarvitsee todentaa se, onko poliittisesti vaikutusvaltainen henkilö tai kuulunko hänen lähi-
piiriinsä.

On ehkä hieman hankalasti löydettävissä ne muutokset sieltä meidän mietinnöstämme,
mutta kyllä sinne on yritetty kirjoittaa niitä. Merkittävin kohta ehkä löytyy siinä, kun sinne
on tarkennettu summaa: 2 000 euroa. Elikkä pääasiassa sellaiset toimenpiteet, kuten lotto-
9



Pöytäkirjan asiakohta PTK 59/2017 vp
kupongin ostaminen 1 eurolla 50 sentillä, eivät aiheuta sitä, että kysytään henkilötietoja ja
poliittista vaikutusvaltaa. Mutta jos on lähtökohtaisesti ilman rekisteröitymistä tapahtuvaa
rahapelitoimintaa, joka on yli 2 000 euron, samalla tavalla kuin meillä esimerkiksi kasinol-
le rekisteröidytään, tilanne on ihan toinen. Tämmöisissä kohdissa asia voidaan ottaa esille.
Samoin on ymmärtääkseni nyt myöskin matkavakuutusten osalta, että ihan normaalin mat-
katavaravakuutuksen kohdalla ei pitäisi tähän johtua, vaan vakuutusyhtiöiden tulisi tehdä
se oma riskiarvionsa niin, että siinä toteutuvat jotkut muut kriteerit.

Kolmas ongelmallinen kohta oli myöskin meidän esimerkeissämme muun muassa talo-
yhtiöt. Ensimmäinen versio oli jotenkin niin, että jos minulla sattuisi olemaan jonkun talo-
yhtiön hallituksen jäsenyys, niin kaikki ne, jotka siinä samassa taloyhtiön hallituksessa oli-
sivat, olisivat myöskin sen takia sitten poliittisen vaikutusvallan alaisia. Tähän tuli tarken-
nus, että se tarkoittaa sitä yhtiötä, ei niitä henkilöitä, jotka siellä hallituksessa ovat. Onnek-
si tämäkin saatiin kirjoitettua sinne auki. Mutta täytyy myöntää hämmennys, koska näitä ei
ollut etukäteen kirjoitettu. Miksi ei? Kyllähän nämä sieltä nousivat joka tapauksessa kes-
kusteltavaksi.

No, nyt sitten tähän — ehkä en mene näihin muihin — todellisen edunsaajan määritte-
lyyn. Meillähän on siis tilanne, että meillä 300 000 yritystä on kaupparekisterissä ilman,
että sieltä löytyy todellisen edunsaajan tietoja ja omistuksia. Ne tulevat nyt joka tapaukses-
sa tässä kohtaa rekisterin piiriin. Nyt sitten tämä meidän keskustelumme täällä, onko se 25
prosenttia vai 10 prosenttia: Eittämättä sillä voi olla joitakin kustannusvaikutuksia sinne
rekisterin pitoon, mutta kyllähän se suurempi osa on se, että yksinkertaisesti tulee rekisteri,
mistä tietojen on löydyttävä, ja tämä tulee Euroopan unionista, että tämmöinen rekisteri on
luotava. Sen takia keskustelu siitä, kuinka monta euroa se on vähemmän tai enemmän, on
minun mielestäni vähän epärelevanttia tässä kohden, etenkin kun katsotaan vaikkapa mei-
dän oman Verohallinnon osalta.

Osakeyhtiö- ja arvopaperimarkkinalain mukaan määräysvalta yhtiössä saadaan jo — no,
sillä saa jotakin tehtyä — 5 prosentin rajalla. 10 prosentin raja vastaa muun muassa Vero-
hallinnon käyttämää olennaisen omistuksen rajaa. Elikkä meidän oma Verohallinto kat-
soo, että olennainen omistus toteutuu jo 10 prosentilla. Verohallinnon Harmaan talouden
selvitysyksikkö rajaa myöskin oman toimintansa 10 prosentin omistusrajaan. Sen takia
ymmärrän, että myöskin Euroopan unionissa ollaan miettimässä ja on ensimmäinen esitys-
kin tehty siitä, että tämä todellisen omistuksen raja tulisi olemaan sen 10 prosenttia. Mie-
lenkiintoisinta on varmaankin se, että kun meillä esimerkiksi USA:laiset ihmiset omista-
vat täällä päin, niin heidän osaltaan sen rajan on joka tapauksessa oltava 10 prosenttia, sillä
USA:n pankkijärjestelmä vaatii 10 prosentin omistuksen ilmoittamisen. Ja nyt sitten tulee
toinen järjestelmä Suomen osalta, vaikka näin ei tarvitse olla.

Sitten nämä kysymykset. Päivi Räsänen otti esille näitä muita EU-maita. On todellakin
ainakin tässä lähinaapureissa, joihin me useimmiten vertaamme itseämme Pohjoismaissa,
kaksi esimerkkiä, joista Tanskassa raja on 5 prosenttia ja Norja esittää 0:aa, niin että Nor-
jassa tulevaisuudessa kaikki omistukset ja lopullinen edunsaaja tulisi olla löydettävissä re-
kistereistä. Jotenka me ehkäpä niin tässä kuin joissakin muissakin lainsäädäntöosissa ha-
luamme — toivottavasti emme, mutta nyt näyttää siltä, että haluamme — siirtää itsemme
Etelä-Euroopan tai Keski-Euroopan maiden käytäntöihin, pois meidän vertailumaistamme
elikkä muitten Pohjoismaiden käytännöistä. Tätä minä pidän valitettavana käytäntönä,
koska Suomi on tähän mennessä ollut esimerkkimaa, mallimaa, niin harmaan talouden es-
10



Pöytäkirjan asiakohta PTK 59/2017 vp
tämisessä kuin korruption estämisessä, ja avoimuus on ollut siihen se keino, millä tätä on
voitu tehdä.

Tämä lausuma on hyvä, mutta tässä opposition yhteisessä vastalauseessa siis muutetaan
tätä yhteisön tosiasiallisen edunsaajan prosenttia 10:een ja toisaalta myöskin osoituksena
välillisistä omistuksista sitä prosenttimäärää 10:een. Tämän esityksen tulemme tekemään
yksityiskohtaisessa käsittelyssä, joka varmaan menee sitten ensi viikolle.

16.51 Antti Kurvinen kesk: Arvoisa puhemies! Hyvät edustajakollegat! Tämän rahanpe-
sulainsäädännön kokonaisuudistusesitys, joka perustuu niin sanotun neljännen rahanpesu-
direktiivin täytäntöönpanemiseen meidän suomalaiseen oikeusjärjestykseen, ei ole ollut,
kuten edustaja Sirpa Paatero tuossa erittäin hyvin kertoi, mikään helppo harjoitus meillä
valiokunnan työskentelyssä. Tämä on erittäin laaja lakiesitys, joka käytännössä koskee
kaikkia suomalaisia yhteisöjä, joissa vain rahaa millään tavalla käytetään ja kuljetetaan —
tämä on sellainen meidän talousjärjestelmämme ja meidän oikeusjärjestelmämme läpileik-
kaava lakiesitys.

Lisäksi tämä sääntely on jo aikaisemmin ollut varsin monimutkaista ja monitahoista.
Itse jouduin aikaisemmassa elämässäni asianajajatutkintoon nämä joskus tenttimään ja toi-
voin silloin, että toivottavasti en joudu näitten kanssa tämän enempää tekemään töitä, mut-
ta niin siinä vain kävi, että sitten täällä eduskunnan hallintovaliokunnassa tämän kanssa
olen aika paljonkin tehnyt töitä. Täytyy sanoa, että me olemme todellakin olleet lainsäätä-
jiä hallintovaliokunnassa, niin kuin edustaja Paatero tuossa aikaisemmin kertoi. Erittäin
paljon pykälämuutoksia, isompia ja pienempiä perustelujen muutoksia, lisäperusteluita
olemme joutuneet siellä tekemään, ja haluankin erityisesti kiittää koko valiokuntaa, sekä
hallituspuolueiden että oppositiopuolueitten edustajia, erittäin hyvästä työstä.

Rouva puhemies! Kysymys on äärettömän vakavasta asiasta. Rahalla saadaan paljon pa-
haa aikaan. Kuten aiemminkin sanoin, meillä liikkuu mustaa ja harmaata rahaa pitkin eri
mantereita ja niillä rahoitetaan monenlaista vastenmielistä rikollisuutta: huumekauppaa,
asekauppaa, prostituutiota, ihmiskauppaa, monia pahoja asioita, ja viime aikoina entistä
enemmän kansainvälistä terrorismia, josta saimme Manchesterissa juuri tällä viikolla kar-
maisevan ja surullisen esimerkin. Ehdottomasti täytyy rahanpesu, terrorismin rahoittami-
nen saada kuriin, ja siihen tarvitaan kansainvälistä, eurooppalaista yhteistyötä. Nyt minus-
ta Euroopan unioni on oikealla asialla, ei silloin, kun se kyttää meidän maanviljelijöitä ja
susiamme.

Kuitenkin minusta edustaja Antero Laukkanen nosti esille aivan erinomaisen kysymyk-
sen ja sellaisia asioita, mitä moni suomalainen miettii. Tällä hetkellä itse asiassa monen
osakeyhtiön hallituksen puheenjohtaja miettii, monessa säätiössä, monessa osuuskunnas-
sa, monessa muussa pienyhteisössä mietitään, näitä kysymyksiä: mitä tämä oikein meille
tarkoittaa ja minkälaisia asioita meidän täytyy nyt rekisteröidä, minne niitä laitetaan, mil-
loin täytyy minun kiinteistönvälittäjänä tai yhden naisen tai yhden miehen asianajajana
tehdä ilmoitus sinne selvittelykeskukseen? Kieltämättä täytyy todeta, että aivan yksinker-
taisestihan nämä velvoitteet eivät tästä lainsäädännöstä aukea. Perusteluista, varsinkin yk-
sityiskohtaisista perusteluista, ne vähän paremmin aukeavat, ja toivonkin, että nyt sitten
vaikkapa Finanssivalvonta ja Poliisihallitus tekevät sellaiset ihan kansankieliset ohjeet sel-
kosuomella, mitä tämä tarkoittaa siellä käytännön tasolla.

Tämän lainsäädännön avainsana on riskiperusteisuus. Jokaisen yhteisön, jokaisen ta-
hon, jota tämä laki koskee, täytyy itse arvioida siinä omassa toiminnassaan, mitkä ovat nii-
11



Pöytäkirjan asiakohta PTK 59/2017 vp
tä rahanpesun riskejä juuri sillä minun toimialallani, ja sen mukaisesti täytyy sitten olla sel-
laiset mekanismit siinä omassa liiketoiminnassa ja omissa järjestelyissä, että sitä mustaa
rahaa ei voi kieputtaa sieltä omien tilien kautta.

Juuri ehkä tämän riskiperusteisuuden osalta se kaikista kuumin kysymys on ollut tämä
niin sanottu PEP-tematiikka eli poliittisesti vaikutusvaltaiset henkilöt ja heidän läheisensä.
Aikaisemmin on täytynyt ilmoittaa ja selvittää vaikkapa finanssialalla se, onko henkilö ol-
lut poliittisesti vaikutusvaltainen ulkomailla, mutta nyt esimerkiksi kansanedustajat ja kor-
keimman oikeuden tuomarit myös Suomessa tulevat tämän sääntelyn piiriin, ja sitten kaik-
kien tahojen, joita tämä lainsäädäntö velvoittaa, täytyy tietää, onko heidän asiakkaansa täl-
lainen poliittisesti vaikutusvaltainen ihminen tai onko hänen läheisensä tällainen poliitti-
sesti vaikutusvaltainen. No, tämähän on herättänyt nyt kansalaisten keskuudessa niitä pel-
koja, ihan perusteltuja pelkoja kuluttajien keskuudessa, mistä edustaja Laukkanen sanoi-
kin, että tarkoittaako tämä sitä, että joka kerta kun minä menen hankkimaan
venevakuutusta, autovakuutusta, kun minä laitan pitkävedon päälle siellä R-kioskilla,
vaikkapa kotikaupungissani Kauhavalla, että kun jää se veikkauskuponki sinne, niin pitää
kertoa, onko poliittisesti vaikutusvaltainen vai ei.

Hallituksen esityksenkään tavoitteena ei ollut se, että näitä politiikkakysymyksiä ja
PEP-kysymyksiä tehdään joka käänteessä. Mutta koska hallituksen esitys oli varsin epäsel-
vä, me päätimme valiokunnassa sisäministeriön hyvällä avustuksella tehdä lakiin rahanpe-
sun ja terrorismin rahoittamisen ehkäisystä, sen 3 luvun 13 §:ään, uuden momentin. Teim-
me sinne 3 luvun 13 §:ään uuden 2 momentin, jossa vielä erikseen todetaan se, että näiden
politiikkakysymyksien ja PEP-kysymysten selvittämisen jokainen toimiala ja jokainen yri-
tys voi niitten omien riskiensä kautta arvioida.

Sitten voin edustaja Laukkaselle ja oikeastaan kaikille niille yhteisöille, jotka joutuvat
tätä lakia soveltamaankin, sanoa vielä, että tässä valiokunnan mietinnön sivulla 18, Yksi-
tyiskohtaiset perustelut, todetaan erikseen, että "Valiokunnan ehdottama uusi 2 momentti
tarkoittaa, että kaikilla ilmoitusvelvollisilla tulee olla riskiperusteiseen arviointiin pohjau-
tuvat menettelyt. Tämän menettelyn puitteissa ilmoitusvelvollinen voi riskiarvionsa perus-
teella itse arvioida, missä tilanteissa poliittinen vaikutusvalta on selvitettävä ja milloin se
voidaan jättää tapauskohtaisen harkinnan varaan". Siellä on sitten muitakin esimerkkejä.

Mutta voisiko sanoa niin selkokielisesti kuin keskustalainen juristi nyt voi mitään selko-
kielisesti sanoa, että tämä uusi 2 momentti tarkoittaa sitä, että jos esimerkiksi rahapelitoi-
minnassa tai vakuutusten myynnissä on kysymys sellaisesta tavanomaisesta liiketoimin-
nasta, jossa rahan peseminen on käytännössä teoreettinen ajatus, niin ei niissä tarvitse aina
kysyä joka käänteessä siltä mummolta, että oletko sinä, mummo, nyt joku korkea tuomari
tai oletko joku korkea poliittinen herra vai et. Ei tarvitse kysyä. Mutta sitten sen yrityksen
ja sen yhteisön pitää ymmärtää se oma bisneksensä, että jos alkaa olla sellaista poikkeavaa
toimintaa, jos on normaalista poikkeavaa sijoittamista, rahankäyttöä, niin silloin pitää sit-
ten tarvittaessa selvittää, onko tässä kysymys poliittisesti vaikutusvaltaisesta henkilöstä ja
voisiko tässä taustalla olla korruptiota tai rahanpesua.

Esimerkkinä täällä valiokunnan mietinnössä yksityiskohtaisissa perusteluissa on sivulla
18 se, että kun esimerkiksi normaalisti ei tarvitse vahinkovakuutuksissa ruveta tekemään
mitään politiikkakysymyksiä, niin jos on sitten sellainen tilanne, että vaikka ulkomaalai-
nen henkilö ottaa vakuutuksen Suomessa olevalle arvokiinteistölle tai arvorakennukselle,
niin silloin voi olla joissakin tilanteissa sellainen tilanne, että riskiperusteisesti pitää sen ih-
misen taustoja vähän enemmän selvittää.
12



Pöytäkirjan asiakohta PTK 59/2017 vp
Arvoisa puhemies! Rohkenen sanoa, että näistä muutoksista me olemme yksimielisiä.
Tuosta edellisestä keskustelusta sai ehkä sen kuvan, että olimme kaikesta eri mieltä. Mutta
näistä muutoksista olimme yksimielisiä. Voi sanoa, että kyllä meidän hallintovaliokunnas-
sa maalaisjärki voitti ja saatiin nyt sellainen tiukka laki, jolla kyllä saadaan ehkäistyä ra-
hanpesua ja terroristien toimintaa mutta ei vaikeuteta tavallisten rehellisten suomalaisten
elämää.

Arvoisa puhemies! En tylsistytä teitä kuoliaaksi näillä asioilla kertaamalla kaikkea, mitä
olen sanonut tästä edunsaajien rekisteröintirajasta, mutta ehkä pari asiaa vielä siitä tässä
mainitsen.

Tuolla hallituksen esityksessä todetaan — oliko se noin 300 000 yhteisöä, joidenka tie-
dot nyt puuttuvat rekistereistä — että niitä tietoja pitää selvittää. Sen rekisterin rakentami-
nen maksaa. Mitä enemmän siellä on sitä tietoa, mitä pienempiä edunsaajia, omistajia ja
toimijoita sinne rekisteriin pitää laittaa ja päivittää, sen enemmän kustannuksia tulee val-
tiolle. Jokainen voi tietysti miettiä, onko järkevää valtion rahankäyttöä sellaiseen byrokra-
tiaan laittaa rahaa, ja jokainen, joka on ollut mukana missään yritystoiminnassa tai talou-
dellisten yhteisöjen hallituksissa, tietää sen, että aina se paperisota ja rekistereitten täyttä-
minen maksaa jotakin. Se sihteerityöaika ja assistenttityöaika, taloushallinnon työaika,
kyllä se aina jotakin maksaa.

Olen samaa mieltä edustaja Paateron kanssa siitä, että Suomen pitää jatkossakin olla ri-
kollisuuden torjunnan ja korruption torjunnan mallimaa. Mutta sellainen — kuinka minä
nyt sanoisin — hölmö mallioppilas ei Euroopan unionissa minusta kannata olla missään ti-
lanteissa. Minä toivoisin, että vaikkapa Romania ja Bulgaria laittaisivat edes omat perus-
asiansa kuntoon, ennen kuin me rupeamme laittamaan valtavia kiviä suomalaisten pien-
yrittäjien reppuun. Romaniassahan oli juuri sellainen lakiesitys, joka onneksi kaatui, että
poliitikkojen korruptio olisi käytännössä dekriminalisoitu. Että sellaisia kavereita meillä
on EU:ssa. Ei meidän liiallisia mallioppilaita kannata olla.

Arvoisa puhemies! Loppuun vielä totean sen, että pidän hyvänä näitä forum-säännösten
muutoksia, että nämä valitukset, mitä tämän lain mukaisesti tehdyistä päätöksistä tehdään,
menevät kaikki sinne hallinto-oikeuteen eivätkä pompi oikeusasteesta toiseen.

17.02 Matti Semi vas: Arvoisa puhemies! Tästä harmaan talouden kitkemisestä: Kun
kaikki yhdessä käydään taistelua sitä vastaan, niin olen jäänyt pohtimaan tämän meidän
lausuman päälle, että mites tässä nyt näin on käynyt. Kun hallituspuolueet eivät hyväksy-
neet tätä EU-mahdollisuutta ilmoittaa edunsaajarekisteriin 10 prosentin omistuspohjaa ja
kun vertaa tätä 25 prosentin omistuspohjan rajaan, niin se on mahdollisuus ja aukko sille
harmaan talouden tekemiselle ja näin antaa lisämahdollisuuden. Toinen asia, mikä oli ai-
kaisemmin käsittelyssä, oli ottaa hallintarekisterilain mahdollisuudet, eli meillä on pientä
vuotoa olemassa tämmöiseen mahdollisuuteen, missä harmaata taloutta viedään eteenpäin
ja koetetaan mahdollistaa veronkiertoa.

On herännyt tämmöinenkin ajatus välillä mieleen, että olisikohan nyt aika jo parlamen-
taarisesti ruveta uudelleen puhaltamaan kasaan semmoista ryhmää, joka kävisi tätä meidän
lainsäädäntöämme läpi, kuinka hoidettaisiin tehokkaasti harmaan talouden kuriinsaanti, ja
kaikennäköinen talousrikollisuus saataisiin kuriin sillä tavalla.

17.04 Joona Räsänen sd: Arvoisa puhemies! Todellakin tämä lakipaketti on tarpeelli-
nen, vaikkakin erittäin monimutkainen kokonaisuus, missä todella rahanpesun ja terroris-
13



Pöytäkirjan asiakohta PTK 59/2017 vp
min rahoittamista pyritään estämään. Tässähän yritetään yhdistää kaksi asiaa: toisaalta es-
tää nimenomaan tätä rikollista toimintaa, mutta ei liikaa vaikeuttaa myöskään tavallisten
ihmisten elämää. Nämä ollaan nyt jotenkin yritetty pitää käsi kädessä, ja tässä kyllä hallin-
tovaliokunta on tehnyt erittäin hyvää työtä, ja tästä pitää kyllä antaa kiitosta ihan kaikille
valiokunnassa mukana olleille. Kyllähän tässä aika paljon valiokunta ihan kirjoitti uusiksi
näitä perusteluita, eli tuossa hieman katselin, että suurin piirtein noin puolet on tullut uutta
siihen nähden, mikä hallituksen esitys alun perin oli, kun se tänne tuli.

Tämä julkinen mielenkiintohan on juuri nyt liittynyt poliittisesti vaikutusvaltaisiin hen-
kilöihin tai heidän lähipiiriinsä ja siihen, miten tätä riskiperusteista arviointia sitten eri toi-
mijoiden pitäisi tehdä. Tässä hyvin edustaja Kurvinen edellä kävi kyllä läpi tämän koko-
naisuuden, eikä tarvitse nyt kyllä tavan lottoajan pelätä, kun menee R-kioskilta ostamaan
sen lottorivin, että siinä tullaan sen jälkeen kysymään, että oletko kenties poliittisesti vai-
kutusvaltainen tai kuulutko jonkun tällaisen henkilön lähipiiriin. Ne ovat sitten ihan muita
tapauksia, joissa näin täytyy todeta.

Sitten iso kysymys liittyy tähän tosiasiallisten edunsaajien prosentuaaliseen rajaan, ja
tästä tätä keskustelua on täällä käyty. Siinähän on hieman sitä näkemyseroa, että nyt kun se
rekisteri joka tapauksessa tehdään, niin opposition mielestä olisi suoraan voitu mennä sii-
hen 10 prosenttiin, jolloin oltaisiin myös annettu signaali tästä avoimuudesta. Hallituksella
oli kyllä ihan hyviäkin perusteita siihen, miksi näin ei sitten tehdä, mutta nyt sitten totta kai
toivoo, että tämän lausumaehdotuksen mukaan, joka tänne mietintöön yksimielisesti laitet-
tiin, sitten myös toimitaan ja tarkastellaan tätä asiaa tulevaisuudessa.

17.06 Mari-Leena Talvitie kok: Arvoisa puhemies! Täällä käydään keskustelua esityk-
sestä laiksi rahanpesun ja terrorismin rahoittamisen estämisestä, laiksi rahanpesun selvit-
telykeskuksesta sekä eräiksi niihin liittyviksi laeiksi. Vaikka väkeviä puheenvuoroja on sa-
lissa kuultukin, niin en yhtään ihmettele, että lehterillä ei kovin paljon porukkaa tällä het-
kellä näy.

Tässä hallintovaliokunnan mietinnössä totesimme, että kyseessä oleva hallituksen esi-
tys on laaja ja monitahoinen lainsäädäntöuudistus ja se sisältää hyvin paljon uudenlaista
sääntelyä ja uusia velvoitteita niin valvontaa suorittaville tahoille, yrityksille kuin ilmoi-
tusvelvollisillekin. Hallintovaliokunta pitää sen vuoksi tärkeänä, että lainsäädäntöuudis-
tuksesta tiedotetaan ja ohjeistetaan myöskin riittävällä tavalla. Jo tässä salissa viimeisen-
kin keskustelun aikana on kuultu niitä mielikuvia, mitä on hallituksen esityksestä viime
kuukausina myöskin julkisessa keskustelussa ollut, ja on tietenkin oleellista, että erityises-
ti nyt, kun hallituksen esitystä on myöskin korjattu hallintovaliokunnan vaiheessa, näistä
vääristä tulkinnoista päästään eroon. Valiokunta pitää myös tarpeellisena, että lain toimi-
vuutta seurataan, ja sikäli kuin ilmenee lain tarkistamistarpeita, tulee tarvittaviin toimiin
ryhtyä mahdollisimman pian, esimerkiksi edellä viitatun rahanpesudirektiivin muutoksen
kansallisen täytäntöönpanon yhteydessä.

Valiokunnassa kävimme laajat kuulemiset ja teimme tosiaan reilusti yli satasivuisen
mietinnön. Paneuduimme moniin epäselvyyksiin, joita tarkensimme siten, että lain tulkit-
semiseen ei jäisi niin suurta vaihteluväliä eikä tulkintamahdollisuuksia. Nämä tarkennuk-
set koskivat muun muassa vahinko- ja vastuuvakuutuksen solmimista, rahapelien asiakas-
rekistereitä ja tunnistamista, erityisesti riskiperusteista tunnistamista ja niin sanotusti PEP-
henkilöiden eli poliittisesti vaikuttavien henkilöiden tunnistamista.

Arvoisa puhemies! Vielä tähän asiaan, mistä debattiakin äsken tässä salissa oli käyty.
14



Pöytäkirjan asiakohta PTK 59/2017 vp
Hallintovaliokunnalle esitetyn selvityksen mukaan tosiasiallinen edunsaaja on määritel-
ty hallituksen esityksessä tämän neljännen rahanpesudirektiivin mukaisesti, mikä siis tar-
koittaa, että edunsaajatietojen rekisteröintikynnys kaupparekisteriin on 25 prosentin ylittä-
vä omistus- tai äänivaltaosuus. Hallintovaliokunnassa, kuten myöskin hallituksen esityk-
sen valmistelussa, on pohdittu myös alempaa rekisteröintikynnystä, jota komissio on myös
ehdottanut direktiivin muuttamista koskevassa ehdotuksessaan. Esitettyä 25 prosentin kyn-
nystä ei ole pidetty ongelmana siitä syystä, että tehokkaan määräysvallan käyttö yritykses-
sä käytännössä kuitenkin edellyttäisi suurehkoa omistus- tai äänivaltaosuutta ajatellen, että
jos yrityksessä on muutamien prosenttien tai 10 prosentin omistusosuus, niin silloin omis-
tajalla ei ole niin suurta äänivaltaa tai mahdollisuutta vaikuttaa sen yrityksen toimintaan ja
näin ollen myöskään rahanpesuun liittyvät riskit eivät olisi niin suuria.

Hallituksen esityksen vaikutusten arviointi Patentti- ja rekisterihallituksen ylläpitämän
kaupparekisterin kehittämisen osalta perustuu tosiaan tähän 25 prosentin rekisteröintikyn-
nykseen. Tällä hetkellä tätä tarvittavaa tietosisältöä omistusosuuksista ja äänivaltaosuuk-
sista ei ole, joten uutta tietosisältöä tullaan sinne tarvitsemaan, ja arvioitu määrä, mikä
puuttuu tästä rekisteristä, on noin 300 000 yrityksen omistaja- ja edunsaajatiedot.

Hallituksen esityksessä on, kun on kyse rahanpesun ehkäisystä, kyse myöskin taloudel-
lisista vaikutuksista. Näin ollen myöskin kustannusvaikutukset, jotka hallituksen esityk-
seen sisältyvät, perustuivat nimenomaan tälle 25 prosentin rekisteröintikynnykselle, ja
näillä ja jo edellä kuulluilla perusteluilla hallintovaliokunta totesi, että raja siinä 25 prosen-
tissa pidetään. Muilta osin yhdyn kyllä äskeiseen edustaja Kurvisen hyvään puheenvuo-
roon.

17.11 Juha Pylväs kesk: Arvoisa puhemies! Paljon hyvää keskustelua on täällä kuultu.
Yksi käytännön esimerkki arkielämästä: Paikallispankkimme pitkäaikainen yritysrahoi-

tusjohtaja tarjosi eläkkeelle jäämisen kunniaksi kahvit tänään, viimeisenä työpäivänään.
Hänen antamansa haastattelu pankkitoiminnan muuttumisesta 42 vuoden aikana oli varsin
tyrmistyttävää luettavaa. Hänen mukaansa pankkitoiminnasta on maalaisjärki täysin ka-
donnut tiukan sääntelyn ja pikkutarkan taustoituksen vuoksi. Tyrmäävintä haastattelusta
oli lukea, ettei alle 100 000 euron yrityslainoitusta kannata enää tehdä, koska pikkutarkka
sääntely ja ilmoitukset joka paikkaan aiheuttavat pankille turhan paljon kohtuuttomia kus-
tannuksia.

Näitä pankkimiehen käytännön huomioita ajatellen tämä valiokunnan mietintö on vielä
varsin hyvin maalaisjärjellekin tilaa antava. Rahanpesutoiminta pitääkin estää ja tehdä
mahdollisuudet rahan pesemiselle hankaliksi, mutta rehellistä yritystoimintaa ei saisi es-
tää. Samoin lottokuponki pitää vielä voida ilman tunnistusjärjestelmää kioskin tiskille jät-
tää. Avoimuuden ja tunnistettavuuden suhteen on löydettävä kohtuullinen keskitie, joka ei
lisää kohtuuttomasti sääntelyä ja ilmoituksia, vaan sallisi sen arkijärjen käytön. Tämän mo-
nimutkaisen rahanpesudirektiivin tiukemmalla toimeenpanolla yritystoiminnasta olisi voi-
tu tehdä monille lähes mahdotonta.

17.12 Antero Laukkanen kd: Arvoisa herra puhemies! Minä kyllä lämpimästi kiitän
edustajia Kurvista ja Paateroa siitä, että he hyvin kärsivällisesti ovat tässä selittäneet näitä
vaikeita asioita, ja uskon, että ne ihmiset, jotka nyt tätä kuuntelevat, myös arvostavat tätä
keskustelua, jossa monet kipuasiat on tullut selvitettyä erittäin hyvin.
15



Pöytäkirjan asiakohta PTK 59/2017 vp
Jäin vielä pohtimaan, oliko tässä valiokuntakeskustelussa käyty läpi muun muassa näitä
matkavakuutusten ottamisia: jos sattuu lentokentällä ottamaan matkavakuutuksen ja sitten
laittaa siihen näitä kyselytietoja, niin jääkö se vakuutus saamatta, jos sinne merkitsee, että
lähipiirissä on poliittisesti vaikuttava henkilö — eräs kansalainen tästä kirjoitti ja kysyi.
Hän lentokentällä ihmetteli tätä menettelyä, joutui ongelmiin siellä ja joutui sitten laitta-
maan, että ei ole lähipiirissä sellaisia, vaikka olikin, ja mietti, mikä tämä tilanne nyt sitten
todellisuudessa on. Miten tässä kävi?

Yleiskeskustelu päättyi ja asian käsittely keskeytettiin.
16


