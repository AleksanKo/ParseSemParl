















































DEM7CB3.tmp.xml


Pöytäkirjan asiakohta PTK 38/2019 vp
Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

2.1. Suullinen kysymys Eurooppaan saapuneiden siirtolaisten sijoittelusta (Riikka Purra 
ps)

Suullinen kysymys SKT 16/2019 vp

Suullinen kyselytunti

Ensimmäinen varapuhemies Tuula Haatainen: Ensimmäinen kysymys, perussuoma-
laisten eduskuntaryhmä, edustaja Purra, olkaa hyvä.

Keskustelu

16.01 Riikka Purra ps: Arvoisa puhemies! Laittomasti Eurooppaan tulleiden siirtolais-
ten taakan jako on taas alkamassa — taakan, sillä kyseiset henkilöt ovat sitä yhteiskunnalle
tutkitusti niin taloudellisesti, sosiaalisesti kuin turvallisuusmielessäkin. Siksi asiasta onkin
niin vaikea päättää.

Sisäministeri Ohisalo, olitte paikalla, kun Saksan, Ranskan, Italian ja Maltan sisäminis-
terit sopivat uudesta siirtolaisten taakan jaosta, jota Suomi puheenjohtajuuskaudella ni-
menomaan tavoittelee. Te kerroitte hallituksen tuesta Twitterissä. Te sanoitte, että tämä eh-
käisee hukkumiskuolemia Välimerellä: Se ei millään logiikalla pidä paikkaansa. Te lisäät-
te hukkumiskuolemia houkuttelemalla siirtolaisia merelle. Hallitus on mukana avaamassa
laittomalle siirtolaisuudelle reittejä Eurooppaan. Ei tarvitse kuin lähteä merelle, ja EU hoi-
taa loput. Arvoisa sisäministeri, mitä olette sopineet? Kuinka monta on tulossa, milloin, ja
kuinka pitkä sopimus on? Aikooko Suomi olla taas mallioppilas ja hoitaa osuutensa, vaik-
ka muut eivät niin tekisi? [Perussuomalaisten ryhmästä: Konkretiaa, kiitos!]

16.02 Sisäministeri Maria Ohisalo (vastauspuheenvuoro): Arvoisa puhemies! Arvon
kansanedustajat! Kiitos kysymyksestä perussuomalaisille.

Suomen EU-puheenjohtajuuskauden tavoitteena, meidän ohjelmassa, on muun muassa
se, että eurooppalainen turvapaikkapolitiikka laitetaan kuntoon yhdessä eurooppalaisin
voimin. Aivan keskeistä siinä on se, että edistetään tätä CEAS-pakettia eli Common Euro-
pean Asylum System -lakipakettia, joka on vuosia ollut jumissa: yhtä aikaa kun sitä vie-
dään eteenpäin, niin yhtä aikaa myös pelastetaan ihmisiä, jotka ovat hukkumassa Välime-
reen. Ihan jo kansainvälisen merioikeuden mukaan ketään ei saa jättää hukkumaan. [Ben
Zyskowicz: No ei tietenkään!] Tästä on kyse.

Viime päivinä, Maltan kokouksen jälkeen, olen tavannut muun muassa tulevia komis-
saareja alallani, ja he selkeästi myös indikoivat sitä, että turvapaikkapolitiikan kuntoon
laittaminen on heille ihan keskeinen prioriteetti tulevalla kaudella. Maltan keskusteluissa
keskeisenä oli tällainen väliaikainen mekanismi, jossa on ehkä kolme pointtia: Ensimmäi-
senä se — palaan siihen — [Puhemies koputtaa] että ketään ei saa jättää hukkumaan me-
 Tarkistettu
4.0



Pöytäkirjan asiakohta PTK 38/2019 vp
reen. [Puhemies koputtaa] Toisena se, että autetaan niitä jäsenvaltioita, [Perussuomalais-
ten ryhmästä: Te ette vastannut kysymykseen!] jotka ovat siellä ensilinjan valtioina, eli toi-
sin sanoen [Puhemies: Aika!] Välimeren valtioita, jotka kantavat eniten vastuuta tässä
asiassa. [Perussuomalaisten ryhmästä: Kysymyksessä oli kysymys!] Ja kolmantena se,
kuinka jaetaan turvapaikanhakijoita eri jäsenvaltioihin, että yksikään jäsenvaltio ei jää sen
asian kanssa yksin. [Perussuomalaisten ryhmästä: Kuinka paljon? — Puhemies: Aika!]
Suomella on pitkä raja, ja meilläkin on kiinnostusta siihen, että yksikään jäsenvaltio ei jää
yksin.

Ensimmäinen varapuhemies Tuula Haatainen:  Pidetään kiinni aikarajoista, ministerit
ja edustajat. Pyydän niitä edustajia, jotka haluavat esittää lisäkysymyksiä, ilmoittautu-
maan painamalla V-painiketta ja nousemalla seisomaan.

16.04 Riikka Purra ps (vastauspuheenvuoro): Miksi te ette suostu vastaamaan hyvin yk-
sinkertaisiin kysymyksiin, ministeri Ohisalo? Fakta on, että siirtolaispaine etelästä on jäl-
leen paisumassa valtavaksi. Afrikan väkiluku voi nelinkertaistua tällä vuosisadalla. Tulijat
eivät lopu. Juuri nyt Kreikan saarille saapuu satoja siirtolaisia. Myös Italian satamiin alkaa
kohdistua painetta. Turkissa tilanne on kireä ja miljoonat odottavat mahdollista Euroopan
rajan avautumista. Sama voi tapahtua Venäjän kautta. Balkanin reitti voi räjähtää käsiin.
Samalla te kiihdytätte painetta Libyasta. Siirtolaiset pyrkivät pohjoista kohti korkeimman
elintason maihin. He eivät jää muihin maihin.

Arvoisa hallitus, oletteko uuden siirtolaisvyöryn alkaessa valmiita toimiin rajoilla, ku-
ten moni muukin Schengen-maa tekee, ja patoamaan vyöryn myös länsirajalla? Meillä ei
ole minkäänlaisia perusteita ottaa turvapaikanhakijoita vastaan Ruotsista — ei ollut vuon-
na 2015 eikä ole nyt.

16.05 Sisäministeri Maria Ohisalo (vastauspuheenvuoro): Arvon puhemies! Arvon
edustaja Purra, mainitsitte myös Venäjän tässä tilanteessa. Kuten tiedetään, Suomella on
eräs Euroopan unionin pisimmistä ulkorajoista, ja silloin rajavaltiona myös Suomea kiin-
nostaa se, [Perussuomalaisten ryhmästä: Vastatkaa nyt!] mitä rajalla tapahtuu, ja se, että
silloin kun tapahtuu, niin jäsenvaltiot voivat olla yhteistyössä siinä toiminnassa, ja parai-
kaa ollaan lisäämässä muun muassa Frontexin eli eurooppalaisen rajavartioviranomaisen
resursseja.

Kysyitte aiemmin, kuinka paljon Suomeen nyt jatkossa tulisi ihmisiä. No, hallitus ei ole
vielä linjannut tätä päätöstä, vaan tästä keskustelemme yhdessä. Pj-kauden ohjelman ta-
voitteena on nimenomaan se, että tällaista väliaikaista mekanismia voidaan nyt rakentaa, ja
siihen etsitään niin paljon jäsenvaltioita kuin nyt tässä tilanteessa saadaan kasaan. [Riikka
Purran välihuuto — Sebastian Tynkkynen: Mikä on Suomen kanta neuvotteluissa?] Eli
Suomi miettii sitten myöhemmässä vaiheessa, olemmeko lähdössä mukaan tähän mekanis-
miin, joka oikeastaan osoittaa sen, että Euroopan unionista löytyy yhteistyökykyä, löytyy
solidaarisuutta, vaikka viime vuosina tämä koko turvapaikkapolitiikka on itsessään ollut
[Puhemies koputtaa] jumissa.

16.06 Jussi Halla-aho ps (vastauspuheenvuoro): Arvoisa rouva puhemies! Syksyllä 2015
silloinen pääministeri esitti avoimen kutsun lupaamalla talonsa turvapaikanhakijoiden
käyttöön. [Perussuomalaisten ryhmästä: Törkeää!] Tämä harkitsematon teko kiihdytti lä-
2



Pöytäkirjan asiakohta PTK 38/2019 vp
hinnä irakilaisten nuorten miesten vyöryä Ruotsin kautta Suomeen. [Suna Kymäläinen:
Siellä oli perussuomalaiset hallituksessa!] Sen sijaan, että nämä ihmiset olisi pysäytetty ra-
jalle, varusmiehet pantiin kantamaan heidän kapsäkkejään. Silloinen sisäministeri sanoi,
että Irakiin ei voi palauttaa ketään ja että tulijoiden motiivien kyseenalaistaminen on rasis-
mia. Tästä koitui pelkästään yhden vuoden vastaanottomenoina yli miljardin euron lasku
veronmaksajille. [Leena Meri: Kamala summa!] 

Tulijavirta on sittemmin hidastunut Suomesta riippumattomista syistä, kiitos esimerkik-
si Unkarin ja kiitos Libyan viranomaisten toiminnan. Jos se kuitenkin kiihtyy uudelleen,
onko hallituksella toimintasuunnitelma tai edes suunnitelma sellaisen laatimiseksi vai aio-
taanko seistä tumput suorana ja katsoa mitä tapahtuu? — Kiitos. [Leena Meri: Epäilen vii-
meistä!]

16.07 Sisäministeri Maria Ohisalo (vastauspuheenvuoro): Arvon puhemies! Kiitos
edustaja Halla-aholle kysymyksestä. 

Totta kai on selvää, että ihan kaikissa tilanteissa hallitus ja valtio on varautunut erilaisiin
tilanteisiin. [Jussi Halla-aho: Miten?] Varautumissuunnitelmia on tehty, ja niitä päivite-
tään jatkuvasti. Tilanteita seurataan ja viranomaisyhteistyötä vahvistetaan, jotta tieto liik-
kuu varmuudella sekä Suomen sisäisten viranomaisten että Euroopan unionin sisällä eri vi-
ranomaisten kesken, Europolin, Frontexin ja monen muun, muun muassa EASOn, euroop-
palaisen pakolaisjärjestön, kautta.

Mainitsitte palautukset, ja toki hallitusohjelmaa kun katsomme, niin meillä on ihan kes-
keinen kirjaus siellä, että samaan aikaan kun turvapaikkaprosessia laitetaan kuntoon ja oi-
keusvarmaksi, myös palautussopimuksista neuvotellaan. Tällä hetkellähän on tilanne, että
viime hallituksen aikana palautussopimukset eivät juuri ole vetäneet ja [Ilkka Kanerva:
Entä nyt?] nyt on tehtävä se, että meillä myös sopimukset jatkossa toimivat. On käytävä
keskustelua näiden valtioiden kanssa ja ylipäätään keskustelua siitä, että kukaan ei myös-
kään palaudu maahan, jossa heitä uhkaa hengenvaara. [Puhemies koputtaa] Palautuskielto
on ehdoton, ja sitä täytyy viranomaisten noudattaa.

16.08 Mauri Peltokangas ps (vastauspuheenvuoro): Arvoisa puhemies! Kysyisin minis-
teriltä, kun mainitsitte — asian, joka on itsestään selvää kaikille — että ketään ihmistä ei
saa jättää hukkumaan Välimereen: mikä kansainvälinen sopimus velvoittaa kuitenkin kus-
kaamaan tämän henkilön, joka on veden varassa, seuraavaan valtioon, eikä palauttamaan
sinne kotimaahansa? Olen siinä käsityksessä, että hukkuva ihminen on syytä palauttaa ko-
timaahansa saamaan terveydenhuoltoa mahdollisiin vammoihinsa tai kokemaansa trau-
maan.

Ja toiseksi, arvoisa puhemies, mainitsisin kyllä ministerille, että tässä salissa ollaan ky-
selytunnilla ja tuo kansa tuolla kuvaruudun takana varmastikin odottaa suoria vastauksia
suoriin kysymyksiin. — Kiitos.

Ensimmäinen varapuhemies Tuula Haatainen: Mikä oli kysymys? Ei ollut kysymystä.
[Leena Meri: Niitä oli monta jo aiemmin!]

16.09 Kai Mykkänen kok (vastauspuheenvuoro): Arvoisa puhemies! On aivan selvää,
kuten tässä äskenkin tuli esille, että ei ketään pidä jättää Välimereen hukkumaan, kuten
myös ministeri sanoi.
3



Pöytäkirjan asiakohta PTK 38/2019 vp
Mutta näistä ministerin kolmesta periaatteesta: Kerroitte, että ne kuvailevat niitä ratkai-
suja, joita yrititte maanantaina edistää. Niistä puuttui kyllä tärkeä periaate eli se, miten väl-
tetään sellainen tilanne, joka 2015 syntyi, että meille Eurooppaan tuli toista miljoonaa ih-
mistä, joiden joukossa oli aivan ilmiselvästi satojatuhansia, jotka väärinkäyttivät tätä jär-
jestelmää — niiden joukossa, jotka olivat aidostikin vainottuja. Miten vältetään se, että he
tulevat ympäri Eurooppaa ja heitä on vaikea jälkeenpäin enää palauttaa? Onko todella niin,
että hallitus sitoutuu nyt ratkaisemaan kriisiä tavalla, jossa siirretään hakijoita, joiden taus-
toja ei ole tsekattu, kun edellisen hallituksen viime talvena tekemien linjausten perusteella
turvapaikkapäätökset pitäisi tehdä ulkorajakeskuksissa? Ja viime talvena myös keskusta
oli mukana tekemässä päätöksiä, joissa nimenomaan kieltäydyimme yksittäisten laivojen
[Puhemies: Kysymys!] tarkistamattomien ihmisten... Onko todella nyt niin, että Suomi on
kääntänyt kelkkansa ja menossa mukaan mekanismiin, jossa Suomeen ja muihin EU-mai-
hin siirretään tarkistamattomia hakijoita ennen kuin turvapaikkaperusteet [Puhemies ko-
puttaa] on tarkastettu? [Eduskunnasta: Hyvä kysymys!]

16.11 Pääministeri Antti Rinne (vastauspuheenvuoro): Arvoisa puhemies! Tämä kes-
kustelu, jota nyt käydään, liittyy tilanteeseen, jossa, ennen kuin uusi komissio aloittaa toi-
mintansa ja ratkaisee tätä asiaa — niin kuin komission tuleva puheenjohtaja on todennut
omassa politiikkaohjelmassaan — on väliaikainen tilanne, joka täytyy ratkaista. Tässä on
kysymys näitten neljän valtion aloitteesta, kuuden kuukauden jaksosta, jonka aikana ne ih-
miset, jotka tämän väliajan puitteissa tulevat Euroopan rannoille pelastettuna mereltä, sii-
tä, miten heidän suhteensa menetellään. Ja tällä hetkellä Suomi puheenjohtajamaana pyr-
kii edistämään oman ohjelmansa mukaisesti kaikkia ratkaisuja, jotka tähän tilanteeseen
voidaan liittää. Lähtökohta on se, että tämä on väliaikainen järjestely kuuden kuukauden
aikana. Jokaisen kerran kun tilanne tulee, Suomi tulee erikseen päättämään omasta osios-
taan.

16.12 Päivi Räsänen kd (vastauspuheenvuoro): Arvoisa rouva puhemies! Ymmärrättekö
te, ministeri Ohisalo, että tällainen sisäisiin siirtoihin perustuva jakojärjestelmä houkutte-
lisi lisää hakeutujia näille vaarallisille merireiteille, joissa he ovat vaarassa hukkua, ja sa-
malla ruokkisi laitonta ihmissalakuljetusta? [Leena Meri: Kyllä! — Perussuomalaisten
ryhmästä: Vetovoimatekijä!] Sen sijaan tulisi keskittyä nimenomaan kiintiöpakolaispoli-
tiikkaan, jossa nämä pakolaiset valikoidaan suoraan sieltä pakolaisleireiltä. Se taas puoles-
taan houkuttelisi pikemmin siihen, että nämä ihmiset pysyvät siellä pakolaisleireillä, joista
he sitten saavat turvaa ja apua, eikä heidän tarvitse turvautua tällaisiin laittomiin ihmissa-
lakuljetuksiin ja vaarallisiin reitteihin. Euroopan unionin tulisikin lisätä vahvasti tätä kiin-
tiöpakolaisjärjestelmää. Miksi ette ole pikemmin tätä linjaa ajamassa?

16.13 Sisäministeri Maria Ohisalo (vastauspuheenvuoro): Arvoisa puhemies! Edustaja
Räsäselle kiitokset kysymyksestä. 

Tämähän on itse asiassa ihan keskeinen eurooppalainen keskustelu myös, että kuinka
kiintiöpakolaisjärjestelmää hyödynnetään eräänä ikään kuin laillisen reitin mahdollisuute-
na Eurooppaan, ja tässä tehdään YK:n pakolaisjärjestö UNHCR:n kanssa yhteistyötä. Suo-
mihan, tai hallitus, päätti budjettiriihessään viikko sitten siitä, että kiintiöpakolaiskiintiötä
nostetaan sadalla ja jatkossa hallitusohjelman mukaisesti arvioidaan sitä, kuinka turvapai-
kanhakijoiden määrä kehittyy. [Eduskunnasta: Mutta mites nämä sisäiset siirrot?] Jos ke-
4



Pöytäkirjan asiakohta PTK 38/2019 vp
hitys on laskevaa, niin silloin voidaan pohtia, otetaanko enemmän kenties kiintiöpakolai-
sia. 

Lisään tähän vielä sen, että tämä on todella yhteiseurooppalainen keskustelu. Myös eu-
rooppalaisen rahoituksen näkökulmasta tällainen AMIF-rahasto jo tällä hetkellä toimii
niin, että kun kiintiöpakolaisia vastaanotetaan, niin heistä myös maksetaan Suomen val-
tiolle. Eli tämäkin on aina hyvä huomioida tässä mukana. [Sari Sarkomaa: Vastaus jäi taas
tulematta! — Ilkka Kanerva: Ei taaskaan vastausta!] 

16.14 Pääministeri Antti Rinne (vastauspuheenvuoro): Arvoisa puhemies! Tässä on
kaksi asiaa, jotka pitää erottaa toisistaan. On tämä väliaikainen ratkaisu, josta täytyy huo-
lehtia sen takia, että tällä hetkellä ei ole komissiota, joka veisi asiaa eteenpäin pysyväm-
män ratkaisun näkökulmasta. Olen aivan samaa mieltä edustaja Räsäsen kanssa siitä, että
on järkevää löytää sellaisia vaihtoehtoja, joissa voidaan etukäteen selvittää näitten turvaa
tarvitsevien ihmisten taustat ja sitä kautta huolehtia siitä, että tänne tulee vain ja ainoastaan
niitä ihmisiä, joilla on turvan tarve. Mutta me emme voi sille mitään, että vuoden 2015 ke-
säkuun jälkeen Suomeen pyrki kaiken kaikkiaan 51 000 ihmistä, jotka hakivat kansainvä-
listä suojelua. Meidän täytyy selvittää sen lainsäädännön mukaan, johon me olemme sitou-
tuneet, niiden kansainvälisten sopimusten mukaan, joihin olemme sitoutuneet, näitten ih-
misten suojan tarve. Näistä 17 000 ihmistä on saanut turvapaikan Suomesta, yli 30 000 ih-
mistä on joko saanut kielteisen päätöksen, on peruuttanut hakemuksen tai odottaa tällä het-
kellä poistamista maasta. On tärkeää saada selvyys, sopimuksellinen selvyys, siitä, että
voidaan palauttaa Suomesta ihmisiä pois silloin, kun ei ole turvapaikan perusteita. [Väli-
huutoja] 

16.15 Janne Sankelo kok (vastauspuheenvuoro): Arvoisa puhemies! Edellisessä turva-
paikanhakija-aallossa Suomeen tuli ihmisiä erityisesti Irakin suunnalta, toki muistakin
maista. Millainen tilanne palautussopimuksen osalta Suomella on tällä hetkellä Irakin
kanssa? Mehän hyvin tiedämme, että esimerkiksi Ruotsilla tällainen sopimus on ollut, mut-
ta sen perusteella on kyetty palauttamaan vain muutamia ihmisiä lähtömaahansa. Eli ky-
syisin, kun sitä penätään, että mitä kysytään: mikä tilanne on Suomen ja Irakin välisessä
palautussopimuksessa?

16.16 Sisäministeri Maria Ohisalo (vastauspuheenvuoro): Arvon puhemies! Kiitos
edustaja Sankelolle kysymyksestä. Suomi on muun muassa avaamassa Irakiin uuden suur-
lähetystön, jonne on muun muassa sisäministeriön virkahenkilö lähdössä vuoden mittaisel-
le komennukselle juuri ajatuksella, että palautussopimuksista keskustellaan aktiivisesti,
päivänpoliittisesti siellä. Mutta samaan aikaan tietysti poliittisella tasolla käymme keskus-
teluja näiden valtioiden kanssa, joihin palautuksia pääasiassa menee. Kuten jo aiemmin
mainitsin, viime hallituskaudella palautukset eivät vetäneet kunnolla, ja se on hallitusoh-
jelmaan kirjattu asia, että niistä sopimuksista neuvotellaan jatkuvasti — tämä on meidän
tehtävämme. [Ilkka Kanerva: Oletteko neuvotelleet?]

16.16 Antti Häkkänen kok (vastauspuheenvuoro): Arvoisa puhemies! Vuonna 2015 ta-
pahtunut turvapaikanhakijakriisi ei saa toistua, siitähän kaikki tässä salissa ovat samaa
mieltä. Mutta nyt kun katsotaan, mitä tälle asialle voitaisiin paremmin tehdä, niin palautus-
sopimusten toimivuus, josta tässä äsken oli kyse, on yksi keskeinen osa. Mitä Suomi aikoo
5



Pöytäkirjan asiakohta PTK 38/2019 vp
nyt EU-puheenjohtajamaana konkreettisesti tehdä näiden palautussopimusten toimivuu-
den osalta? Nimittäin puheenjohtajamaa kykenisi tekemään järkeviä tekoja, jos se kasaisi
tähän koalition taakseen. Eli mitä konkreettista nyt syksyn aikana pääministeri, sisäminis-
teri, ulkoministeri tekevät tälle asialle? [Leena Meri: Houkuttelevat lisää niitä!]

16.17 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Häkkäselle kysymyksestä. Olen viimeksi tällä viikolla tavannut aloittavia, uusia
komissaareja ja keskustellut myös puhelimessa heidän kanssaan. Olemme keskustelleet
siitä, että tämä palautuskysymys yhdistettynä tähän turvapaikkapolitiikan uudistamiseen
on iso kokonaisuus. Se tulee olemaan prioriteetti monelle uusista komissaareista, se on pri-
oriteetti myös Suomen EU-puheenjohtajuuskaudella, että näitä asioita edistetään, ja totta
kai ihan keskeistä on se, että kun saadaan jäsenvaltioita yhteen pöytään, luotua luottamusta
jäsenvaltioiden kesken, niin voidaan myös käydä yhdessä keskusteluja näiden palautusval-
tioiden suuntaan. Kuinka löytää tässä voimaa mahdollisuuksien mukaan myös yhteistyös-
tä? Muun muassa siirtolaisuuden juurisyihin puuttuminen on ihan keskeistä monessa, ja se,
kuinka Suomi yhtäältä jo lähtömaissa voi toimia, edesauttaa myös sitä, että nämä palautus-
sopimukset toimivat paremmin. [Sari Sarkomaa: Ei mitään konkreettista!]

Ensimmäinen varapuhemies Tuula Haatainen: Pääministeri Rinne halusi vielä vastata.
— Olkaa hyvä.

16.18 Pääministeri Antti Rinne (vastauspuheenvuoro): Kiitoksia, arvon puhemies! Ha-
luan todeta sen verran, että olen keskustellut tästä tilanteesta EU:n korkean edustajan
Mogherinin kanssa, siitä, voisiko Euroopan unioni yhdessä, juuri niin kuin totesitte, laa-
jemmalla joukolla hakea sellaista palautussopimusten kokonaisuutta, jolla tätä ongelmaa
voitaisiin purkaa jäsenmaitten näkökulmasta niitten ihmisten osalta, jotka eivät ole turvaa,
suojaa täältä saaneet, ei ole ollut turvapaikkaperustetta. Mogherini on luvannut tätä asiaa
viedä eteenpäin. Olen käynyt tätä keskustelua myös kollegojen kanssa Eurooppa-neuvos-
ton yhteydessä, että miten tätä asiaa voitaisiin viedä eteenpäin tavalla, joka johtaa siihen,
että palautussopimuksia saadaan vahvasti. 

Afrikka-strategia on yksi tärkeä osa tulevankin komission työskentelyä. Suomi on sitä
vienyt vahvasti eteenpäin. Tämän Afrikka-strategian kautta voidaan kumppanuudessa Af-
rikan unionin jäsenmaiden kanssa huolehtia siitä, että yksi osa sitä kumppanuutta tulee ole-
maan näitten palautussopimusten vahvistaminen maihin, joihin voidaan palauttaa ihmisiä.
[Ilkka Kanerva: Tolkun ääni!]

16.19 Veikko Vallin ps (vastauspuheenvuoro): Arvoisa rouva puhemies! Haluaisin ky-
syä ministereiltä, eikö teistä tunnu, että tämä koko nykyinen turvapaikkapolitiikka on erit-
täin haitallista, kun tiedetään, mitä on tapahtunut seksuaalirikoksissa, miten ihmiset ovat
jopa menettäneet henkensä, Turun tapahtumat, Porin tapahtumat ja niin edelleen. Onko
tämä sellainen asia, että on vaan pakko hyväksyä, että maan sisäinen turvallisuus vaaran-
tuu näin paljon, vai voisiko ajatella niin, että Suomi irtautuu sellaisista sopimuksista, jotka
aiheuttavat tällaista rikollisuutta?

16.20 Sisäministeri Maria Ohisalo (vastauspuheenvuoro): Arvon puhemies! Kiitos
edustaja Vallinille kysymyksestä. 
6



Pöytäkirjan asiakohta PTK 38/2019 vp
Ajattelen niin, että se hallitusohjelma, johon viisi puoluetta nyt keväällä sitoutui, lähtee
myös perusperiaatteista kunnioittaa ihmisoikeuksia, kansainvälistä yhteistyötä, kansainvä-
lisiä sopimuksia [Perussuomalaisten ryhmästä: Miten suomalaisten oikeudet?] — ihan jo-
kaisen ihmisoikeuksia — ja silloin ajattelen, että kansainvälisistä sopimuksista irtautumi-
nen ei välttämättä istuisi tämän hallituksen pirtaan.

Yhtaikaa näen erittäin tärkeänä keskustelun siitä, että seksuaalirikoksiin on vihdoin he-
rätty. Niitä täällä tehdään aivan liian paljon, niitä ei pitäisi täällä kenenkään joutua koke-
maan, ja sen takia me olemme lisänneet poliisille resursseja. Ensi vuonna perustetaan po-
liisissa työryhmä, jossa ennaltaehkäisyä ja ennaltaestävyyttä painotetaan. Sinne laitetaan
lisää rahaa. Siellä moniviranomaisyhteistyöllä pyritään estämään tilanteita, jotta kukaan ei
edes joudu seksuaalisen hyväksikäytön tai väkivallan uhriksi. Teema on erittäin tärkeä, ja
hallitus ottaa sen erittäin tosissaan ohjelmassaan. 

16.21 Mikko Kärnä kesk (vastauspuheenvuoro): Arvoisa rouva puhemies! Tässä on syy-
tä tehdä nyt kyllä tämä kanta hyvin selväksi. Suomi ei ole sitoutunut minkääntyyppiseen
väliaikaiseen taakanjakomekanismiin. On hyvä, että hallitus siitä aikanaan keskustelee.
Keskustan kanta on selkeä: meidän ei tulekaan sitoutua tällaiseen mekanismiin, ellei siinä
ole valtaosa EU-maista mukana. [Välihuutoja — Leena Meri: Hallituskriisi meneillään!] 

Olen samaa mieltä siitä, että vuoden 2015 tapahtumat eivät saa missään tapauksessa
toistua. Silloin perussuomalaiset olivat hallituksessa, ja mitä silloin tapahtui?

Ministeriltä kysyisin: mihin toimenpiteisiin hallitus ryhtyy, että ihmissalakuljetus Väli-
merellä saadaan loppumaan? [Ben Zyskowicz: Ei tullut hallituksen kanta selvemmäksi
vaan epäselvemmäksi! — Eduskunnasta: No nimenomaan! — Ilkka Kanerva: Tulkaa pois
sieltä hallituksesta!]

16.22 Sisäministeri Maria Ohisalo (vastauspuheenvuoro): Arvon puhemies! Kiitos
edustaja Kärnälle kysymyksestä. Ihmissalakuljetus, ylipäätään ihmiskauppa, on ihan kes-
keisiä kysymyksiä, joihin sekä tämä hallitus, meidän ohjelmamme itsessään, kuten hyvin
tiedätte, että myös hallituksen EU-puheenjohtajuuskauden ohjelma menee, ja keskuste-
lemme näistä aiheista muun muassa ministerikollegoidemme kanssa eurooppalaisella ta-
solla. Teemme yhteistyötä Europolin piirissä, Frontexin piirissä, eurooppalaisten virasto-
jen piirissä, joilla on valtavan paljon tietoa näistä asioista, yhtäältä liittyen ihmissalakuljet-
tajiin Välimerellä, toisaalta ihmiskauppaan, joka näkyy täällä meillä asti. Tätä työtä teh-
dään jatkuvasti, ja ihan keskeistä on se, että tiedonvaihto pelaa.

16.23 Antti Lindtman sd (vastauspuheenvuoro): Arvoisa puhemies! Täällä perussuoma-
laisten rivistä ehdotettiin, että Suomi irtautuisi kansainvälisistä sopimuksista. [Perussuo-
malaisten ryhmästä: Se oli keskusta!] On ehkä syytä muistuttaa, että sääntöperusteinen
kansainvälinen järjestelmä jos jokin on pienen maan etu. Suomen etu on se, että maailmas-
sa noudatetaan kansainvälisiä sopimuksia. 

Mitä tulee tähän pakolaissopimukseen, niin sehän lähtee siitä, että jos on aidosti hädässä
tai vainon alla, niin silloin autetaan, mutta jos ei ole turvan perustetta, niin silloin pitää voi-
da myös palauttaa. [Jussi Halla-aho: Näinkö tapahtuu?] Sen takia, arvoisa puhemies, on
hyvä, jos nyt hallitus on aktiivinen yhdessä muiden EU-maiden kanssa siinä, että nämä pa-
lautussopimukset saadaan toimimaan, koska aktiiviseen turvapaikkapolitiikkaan kuuluu
myös se, että ihmisiä pitää voida palauttaa.
7



Pöytäkirjan asiakohta PTK 38/2019 vp
Arvoisa puhemies! Tästä väliaikaisesta taakanjakomekanismista: Muistelen, että EU-
ministerivaliokunta linjasi, että Suomen tavoitteena on saada selkeä enemmistö jäsenmais-
ta tähän mukaan. Haluan kysyä pääministeriltä: pitääkö hallitus kiinni tästä linjauksesta?
Tämä ei voi olla vain muutaman maan sopimus, [Puhemies koputtaa] vaan kysymys on sii-
tä, [Puhemies: Aika!] että pitää saada selkeä enemmistö mukaan. [Juho Eerola: Ja paljon-
ko on selkeä enemmistö?]

16.24 Pääministeri Antti Rinne (vastauspuheenvuoro): Arvoisa puhemies! Tästä käytiin
keskustelua siinä tilanteessa, kun hallitus aloitti EU-puheenjohtajuuskautta puheenjohtaja-
maana. Tiedettiin se aikaisemmista tilanteista, että puheenjohtajamaahan tulee kohdistu-
maan tässä suhteessa paineita näitten laivalle pelastettujen ihmisten sijoittamisessa. Todet-
tiin, että esimerkiksi Romania oli tällaisia päätöksiä kaikesta huolimatta, omasta suhtautu-
misestaan huolimatta tehnyt, ja sen takia todettiin, että meidänkin ensin pitää tämmöinen
viesti antaa, että puheenjohtajamaa toimii solidaarisesti muita valtioita kohtaan. Mutta to-
dettiin saman tien sitten, että on järkevää yrittää koota mahdollisimman laaja joukko jäsen-
maita tässä väliaikaisessa tilanteessa huolehtimaan niistä yhteisistä vastuista, jotka meillä
on turvaa hakevia ihmisiä kohtaan [Jussi Halla-aho: Miten laaja?] ja eurooppalaisia ihmi-
siä kohtaan, ja tästä näkökulmasta päädyttiin ratkaisuun, jossa noin 20 jäsenmaata tarkoit-
taa sitä kokonaisuutta, jonka takana me voimme olla. Tätä nyt nämä neljä tätä rakennelmaa
kehittänyttä maata [Puhemies koputtaa] vievät eteenpäin, ja me puheenjohtajamaana ker-
romme, että tämmöinen prosessi on käynnissä.

16.25 Antti Kurvinen kesk (vastauspuheenvuoro): Arvoisa rouva puhemies! Oppositio-
politiikkaa voi tehdä niin monella tyylilajilla. Haluan tässä kiittää opposition puolelta
edustaja Räsästä erittäin vastuullisesta ja asiantuntevasta puheenvuorosta. Hallituksesda ja
keskustasda on helppo olla samaa mieltä siitä, [Leena Meri: Mitä mieltä keskusta on?] että
meidän pitää Suomessa auttaa maailman hädässä olevia, ja ennen kaikkea kiintiöpakolais-
järjestelmä on siihen paras keino. Olen ymmärtänyt, ja tietysti hallitus voi vielä sen kerra-
ta, että tavoitteena on vähentää turvapaikanhakijoiden määrää niin Suomessa kuin koko
Euroopassa [Leena Meri: Ai näillä toimenpiteillä?] ja panostaa nimenomaan kiintiöpako-
laisjärjestelmään.

Niin ikään keskustassa ajatellaan sillä tavalla, että ei ole olemassa mitään paperittomia
ihmisiä vaan joko on oikeus olla tässä maassa lain mukaan tai ei ole oikeutta, ja jos ei ole
oikeutta, niin ole hyvä ja poistu maasta, tai sitten tarvittaessa viranomaiset auttavat poistu-
maan, jos haluja lähteä ei ole. [Välihuutoja perussuomalaisten ryhmästä] 

Kysyisin nyt sisäministeriltä: kun perussuomalaiset olivat viime kaudella hallituksessa
ja kun he tulivat 2015 hallitukseen, [Perussuomalaisten ryhmästä: Keskustan kanssa!] li-
sääntyikö vai vähentyikö [Puhemies koputtaa] turvapaikanhakijoiden määrä, ottiko Suomi
sisäisinä siirtoina turvapaikanhakijoita, [Perussuomalaisten ryhmästä: Kuka oli pääminis-
teri?] kun perussuomalaiset olivat hallituksessa, [Puhemies: Aika!] ja miten se on kehitty-
nyt, kun perussuomalaiset lähtivät hallituksesta? [Perussuomalaisten ryhmästä: Keskusta
oli pääministeripuolue! — Eduskunnasta: Perussuomalaiset oli hallituspuolue!]

16.27 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Kurviselle kysymyksestä. 
8



Pöytäkirjan asiakohta PTK 38/2019 vp
Turvapaikanhakijoiden määrähän laskee tämän hallituskauden aikana jatkuvasti, [Antti
Kurvinen: Heti kun persut lähti pois! — Perussuomalaisten ryhmästä: Laski jo 2017, kun
heititte meidät pois!] saman tien kun perussuomalaiset ovat lähteneet hallituksesta. Olen
ymmärtänyt, että viime kaudella perussuomalaisten aikana sisäisiä siirtoja otettiin satoja.
[Keskustan ryhmästä: Ohhoh!] Tähän mennessä 13 — 13 — ihmistä on tullut näiltä lau-
toilta mereltä pelastettuina ihmisinä. 

Painotan vielä sitä, että turvapaikanhakijoiden määrä on laskenut, kuten edustaja Kurvi-
nen sanoo. Hallitusohjelmakirjaus lähtee siitä, että kiintiöpakolaisjärjestelmässä, jossa teh-
dään yhteistyötä nimenomaan YK:n pakolaisjärjestön kanssa, autetaan kaikista vaikeim-
massa asemassa olevia pakolaisia ja kiintiöpakolaisten määrää voidaan nostaa, kun turva-
paikanhakijoiden määrä laskee.

16.27 Riikka Purra ps (vastauspuheenvuoro): Arvoisa puhemies! Hallitus puhuu palaut-
tamisesta mutta ei oikeasti tee mitään palauttamisen edistämiseksi. Sopimusten solmimi-
seen ei ensinnäkään riitä pelkkä sisäministerin arvovalta, vaan asian pitäisi liikuttaa ulko-
ministeriä ja pääministeriä. Jos on tahtoa, sopimus saadaan aikaan. Ehdollinen kehitysapu-
politiikka, kauppapolitiikka ja viisumipolitiikka — keinoja on, mutta te ette uskalla. Sen si-
jaan hallitus lisää vetovoimatekijöitä tarjoamalla työlupia kielteisen päätöksen saaneille,
mikä tietysti kokoomuksellekin sopii. [Jari Ronkainen: Ja keskusta siunaa!] Ovatko nämä
veronmaksajalle kalliiksi tulevat kielteisen turvapaikkapäätöksen saaneet pitsan- ja keba-
binpaistajat niitä teidän peräänkuuluttamianne huippuosaajia, vai miksi te vesitätte turva-
paikkainstituution viimeisenkin uskottavuuden?

16.28 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustaja Riikka Purralle kysymyksestä. 

Kuten mainitsitte, olette hyvin perehtyneet Suomen EU-puheenjohtajuuskauden ohjel-
maan. [Leena Meri: Toki me luemme ohjelmia!] Suomihan käyttää näissä keskusteluissa
erilaisia keinoja: viisumipolitiikkaa, kauppapolitiikkaa, kehityspolitiikkaa. Näistä keskus-
tellaan samoissa pöydissä kuin keskustellaan muun muassa näistä palautuksista. 

Kiitos, että olette perehtyneet ja kiinnostuneita Suomen EU-puheenjohtajuuskaudesta.

Kysymyksen käsittely päättyi.
9


	2.1
	16.01
	16.02
	16.04
	16.05
	16.06
	16.07
	16.08
	16.09
	16.11
	16.12
	16.13
	16.14
	16.15
	16.16
	16.16
	16.17
	16.18
	16.19
	16.20
	16.21
	16.22
	16.23
	16.24
	16.25
	16.27
	16.27
	16.28


