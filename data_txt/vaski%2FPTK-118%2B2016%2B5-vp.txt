















































DEM36A7.tmpSave.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

5. Hallituksen esitys eduskunnalle laiksi kuntalain muuttamisesta
Hallituksen esitys HE 250/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään hallintovaliokuntaan, jolle pe-
rustuslakivaliokunnan on annettava lausunto.

Keskustelu

17.52 Kunta-  ja  uudistusministeri  Anu Vehviläinen (esittelypuheenvuoro): Arvoisa
puhemies! Suomalainen hallinto todettiin viime viikolla kansainvälisessä vertailussa maa-
ilman parhaaksi. Tämä on hyvä tunnustus koko julkiselle hallinnolle, niin valtion kuin kun-
tien hallinnolle. Olemme Suomessa olleet aina myös valmiita muuttamaan hallintoa kos-
kevaa lainsäädäntöä siten, että pystymme edistämään ja turvaamaan kaikissa tilanteissa
hallinnon hyvän toimintakyvyn, päätöksenteon laillisuuden, uskottavuuden ja luotettavuu-
den. Näistä lähtökohdista voi tarkastella myös nyt lähetekeskustelussa olevaa kuntalain
muutosta. Kuntalakiin ehdotetaan tehtäväksi muutoksia, joiden tarkoituksena on varmis-
taa hyvän hallinnon toteuttaminen kunnan hallinnossa kaikissa olosuhteissa. Nyt esitetyt
muutokset koskevat kolmea asiakohtaa: ensinnäkin laajojen esteellisyystilanteiden hallin-
taa päätöksenteossa, toiseksi kunnallisista luottamustoimista pidättämistä ja kolmanneksi
sääntelyä poikkeuksellisissa hallinnollisissa vaikeuksissa olevaa kuntaa koskien.

Ensinnäkin esteellisyystilanteiden osalta esitetään seuraavaa:
Kuntalakiin ehdotetaan säännöstä sen varalta, että valtuustoa ei saada päätösvaltaiseksi

tietyn asian käsittelemiseksi valtuutettujen ja varavaltuutettujen esteellisyyksistä johtuen.
Kunnan keskusvaalilautakunnan olisi tällaisessa tilanteessa valtuuston puheenjohtajan
pyynnöstä määrättävä uusia varavaltuutettuja.

Lisäksi lakiin ehdotetaan tilapäisen valiokunnan asettamistilanteisiin uutta säännöstä,
jonka mukaan kunnanvaltuustolle tulisi velvollisuus asettaa tilapäinen valiokunta hoita-
maan kunnanhallituksen tehtäviä, jos kunnanhallituksen jäsenet ja varajäsenet tai suuri osa
heistä on esteellisiä hoitamaan kunnanhallituksen tehtäviä.

Luottamustoimista pidättämistä koskevan sääntelyn osalta ehdotetaan seuraavia muu-
toksia 85 §:ään: 2 momentin sanamuotoa ehdotetaan tarkennettavaksi vastaamaan parem-
min rikoslainsäädännössä käytettyä käsitteistöä esitutkinnan aloittamisesta. Pykälässä
myös mahdollistettaisiin luottamushenkilölle vetäytyminen itse luottamustoimen hoitami-
sesta muun muassa silloin, kun hän on esitutkinnassa. Pykälässä myös asetettaisiin valtuus-
tolle velvollisuus pidättää luottamushenkilö toimestaan säännöksen määrittelemissä olo-
suhteissa. Nyt tällä hetkellä siihen on oikeus mutta ei velvollisuutta. Kunnan viranomaisel-
 Tarkistettu
4.0



Pöytäkirjan asiakohta PTK 118/2016 vp
la olisi sen valmistellessa päätöstä luottamustoimesta pidättämiseksi oikeus saada esitut-
kintalain mukainen ilmoitus esitutkinnan aloittamisesta.

Poikkeuksellisissa hallinnollisissa vaikeuksissa olevaa kuntaa koskien esitetään täysin
uutta säännöstä kuntalakiin, eli uusi 12 a luku. Se pitäisi sisällään seuraavanlaisia asioita:

Uutta sääntelyä voitaisiin soveltaa viimesijaisesti silloin, kun kunta ei ole omin toimin
kyennyt selvittämään hallintonsa vaikeuksia. Tarkoituksena on, että kunta ja valtio yhdes-
sä turvaavat perustuslain mukaisten hyvän hallinnon takeiden toteuttamisen kunnassa kai-
kissa olosuhteissa. Valtiovarainministeriö voisi asettaa kuntaa kuultuaan selvityshenkilön
tai -ryhmän selvittämään kunnan hallintoa. Selvitysmenettelyn asettamisen edellytykset
olisi laissa säädetty mahdollisimman tarkasti. Tarkoitus on, että sääntelyä sovellettaisiin
mahdollisimman harvoin ja että asettamiskynnys selvitysmenettelyyn olisi erittäin korkea.
Tällaisia tilanteita voisivat olla ensinnäkin se, että on aloitettu esitutkinta kunnan viran-
omaisen tai kunnan toimielimen jäsenen tekemäksi epäillystä vakavasta virkarikoksesta
taikka useammasta virkarikoksesta, tai toiseksi se, että on muuten perusteltua syytä epäil-
lä, että kunnan viranomaiset tai sen toimielimen jäsenet ovat olennaisesti tai toistuvasti toi-
mineet lainvastaisesti tai laiminlyöneet lakisääteisiä velvoitteitaan eikä kunta ole ryhtynyt
riittäviin toimiin kunnan hallinnon saattamiseksi lain tai hyvän hallintotavan mukaiseksi.
Selvityshenkilö tai selvitysryhmä tekisi ehdotuksen tarvittaviksi toimenpiteiksi, ja kunnan-
valtuuston olisi käsiteltävä ne ilman aiheetonta viivytystä ja saatettava niitä koskeva pää-
tös valtiovarainministeriön tietoon. Tarkoitus siis on, että selvitys tehtäisiin tiiviissä yhteis-
työssä kunnan kanssa ja selvityksen tavoitteena olisi aikaansaada sellaiset suositukset, että
kunta voisi omin päätöksin ja toimenpitein saada välttämättömät korjaukset tehtyä. Valtio-
varainministeriöllä olisi toimivalta ainoastaan luottamustoimesta pidättämisen osalta, jos
selvityshenkilö tai selvitysryhmä on esittänyt luottamushenkilön tai luottamushenkilöiden
pidättämistä toimestaan eikä valtuusto ole näin menetellyt, vaikka sillä olisi velvollisuus.
Tällöin valtiovarainministeriö voisi valtuustoa ja asianomaista luottamushenkilöä kuul-
tuaan päättää asiasta.

Edellä olevia uusia säännöksiä sovellettaisiin uuden valtuustokauden aloitettua 1.6.2017
alkaen. Hallituksen esitys perustuu entisen Kuntaliiton lakiasioiden johtajan, oikeustieteen
lisensiaatti Kari Prättälän selvityshenkilötyöhön. Lausuntokierroksen palaute oli pääosin
hyväksyvä: noin 150 lausuntoa, muutama erittäin kriittinen. Hallituksen esitysluonnosta
korjattiinkin lausuntokierroksen jälkeen erityisesti korkeimman hallinto-oikeuden ja oi-
keusministeriön lausuntojen pohjalta. Korjauksissa tarkennettiin erityisesti edellytyksiä,
joiden vallitessa puuttuminen kunnan päätöksentekoon on mahdollista.

Arvoisa puhemies! Näiden edellä esitettyjen lisäksi kuntalakiin tehtäisiin tässä yhtey-
dessä muutamia tarkistuksia liittyen kuntayhtymien ja vastuukuntamallilla hoidettavien
tehtävien päätöksentekoon sekä äänioikeuteen kunnallisvaaleissa. Äänioikeutta koskeva
muutos mahdollistaisi Euroopan unionin tai Suomessa toimivan kansainvälisen järjestön,
esimerkiksi Euroopan metsäinstituutin tai kemikaaliviraston, palveluksessa oleville työn-
tekijöille ja heidän perheenjäsenilleen äänestämisen seuraavissa kuntavaaleissa.

17.58 Eeva-Maria Maijala kesk: Arvoisa puhemies! Tässä hallituksen esityksessä on
hyviä kohtia. Niitä on erityisesti kohta 17.3 elikkä varavaltuutettujen asettaminen. Tämä
olisi erittäin hyvä asia ollut esimerkiksi Kittilän kunnassa tänä vuonna. Toinen on tilapäi-
sen valiokunnan asettaminen. Nämä kaksi asiaa olisivat tänä vuonna riittäneet Kittilän kun-
nan asioiden hoitamiseen. 
2



Pöytäkirjan asiakohta PTK 118/2016 vp
Lakiesitykseen on julkisuudessa viitattu usein nimityksellä Lex Kittilä. Minä puolestani
olen sanonut, että kyseinen esitys ei ole Lex Kittilä. Se ei voi olla sitä mielestäni sen takia,
että Kittilän kunnan tilanteeseen esitetyt uudet pykälät eivät mielestäni sovellu. Koska kui-
tenkin lakiesityksen taustalla ovat selkeästi tulleet esille Kittilän kunnan tapahtumat, mi-
hin korkeimman hallinto-oikeuden lausunnossa viitataan, niin Kittilästä ja sen suhteesta la-
kiesitykseen on lausuttava muutama sana. Näistä seuraavasti:

Olen perehtynyt Kittilän kunnan tilanteeseen melko perusteellisesti. Olen käynyt pai-
kan päällä useita kertoja ja tavannut Kittilässä niin poliittista johtoa kuin virkamiesjohtoa-
kin. Mielikuva siitä, että Kittilän kunnassa on täysi kaaos päällä ja kunta sekaannustilassa,
on täysin väärä. Yksi aikakausilehti ja lähinnä sen yksi freelancertoimittaja onnistui siten
nostamaan valtavan mediasirkuksen tämän yhden kunnan ympärille.

Keskeinen kysymys Kittilän tapahtumissa on se, että valtuusto yritti irtisanoa kunnan-
johtajan ja teki tässä toiminnassaan virheitä. Virheitä ei pidä kaunistella, mutta ei tämä asia
ole koko kuntaa kuitenkaan halvaannuttanut. Kunnanjohtaja riitautti irtisanomisen, mihin
hänellä on tietysti oikeus. Muotovirheiden takia irtisanominen kumottiin. Sittemmin ero-
tettu kunnanjohtaja ja kunta pääsivät sopimuksiin korvauksista. Kunnanjohtaja teki tutkin-
tapyynnön muun muassa kaikista 23:sta irtisanomistaan kannattaneesta valtuutetusta sekä
eräistä muistakin luottamushenkilöistä. Kyse siis ei ole kymmenistä erillisistä jutuista vaan
yhdestä ja samasta asiasta. Voiko olla rikos äänestää tilapäisen valiokunnan tekemän esi-
tyksen puolesta valtuustossa? Voiko siitä joutua rikosoikeudelliseen vastuuseen, jos ei itse
ole ollut edes valmistelemassa asiaa? No, aika näyttää.

Kittilässä valtuutetut ovat tehneet maallikkoina toiminnassaan virheitä. Olennaisin vir-
he oli se, ettei erotettua kunnanjohtajaa kuultu hänen erottamisekseen perustetun valiokun-
nan lopullisesta raportista, vaikka asiaa valmisteltaessa oli kunnanjohtajaa kyllä jo kuultu.
Kuntaliiton lakimies antoi monitulkintaisen ohjeen, jonka perusteella luottamusmiehet,
siis maallikot, tekivät ratkaisunsa kuulemismenettelyn osalta.

Kittiläläiset kuntapäättäjät ovat joutuneet täysin kohtuuttoman ajojahdin uhriksi. Riitoja
ja muotovirheisiä päätöksiä on ollut myös muissa kunnissa. Tilit ja kunnan palvelut on kui-
tenkin Kittilässä hoidettu täysin lakien mukaisesti. Kittilän kunnan asiat ovat olleet täysin
hoidossa. Kesällä julkaistun tutkimuksen mukaan Kittilä oli muun muassa Lapin vetovoi-
maisin kunta ja palkittiin muun muassa lapsiystävällisyydestä.

Arvoisa puhemies! Tuossa alussa jo sanoin kaksi tämän uuden lain mukaista kohtaa,
joilla nämä Kittilän kunnan tänä vuonna esille tulleet asiat olisi voitu korjata. Sen takia kat-
son nämä ehdottomasti riittäviksi kohdiksi. Mutta sitten lopuksi haluan vielä sanoa sen,
että tämä kuntalain muutos ei todellakaan ole Lex Kittilä sen takia, että kuntalain muutos
poikkeuksellisissa hallinnollisissa vaikeuksissa olevista kunnista otetaan käyttöön vasta
seuraavien kuntavaalien jälkeen eli se ei kosketa tällä hetkellä kunnissa olevia luottamus-
miehiä. Selvityshenkilön asettamiselle on olemassa erittäin korkea kynnys. Näiden mu-
kaan laki ei kosketa millään tavalla Kittilän kuntaa sen kummemmin kuin muita kuntia.
Keskeistä hallituksen esityksessä on se, että mahdollisen prosessin käynnistäminen kun-
nassa edellyttää epäilyä vakavasta virkarikoksesta tai toistuvista lainvastaisuuksista, joi-
hin kunta ei ole oma-aloitteisesti puuttunut. Kittilässä on ollut vaikeuksia ja monia valituk-
sia sekä tutkintapyyntöjä on käsittelyssä, mutta mikään näistä ei laukaisisi tämän uuden
lain toimeenpanoa.
3



Pöytäkirjan asiakohta PTK 118/2016 vp
18.04 Sanna Marin sd: Arvoisa puhemies! Tässä esityksessä esitetään useita muutoksia
kuntalakiin, ja käsittelen nyt omassa puheenvuorossani vain yhtä näistä, eli kyse on tästä
luottamushenkilön pidättämisestä luottamustoimestaan.

Jo tällä hetkellä, aivan kuten ministeri Vehviläinen totesi, valtuusto voi tutkimuksen tai
oikeudenkäynnin ajaksi pidättää luottamushenkilön toimestaan ja ennen valtuuston ko-
kousta voi pidättämisestä väliaikaisesti päättää valtuuston puheenjohtaja. Nyt tässä halli-
tuksen esityksessä esitetään, että kunnalle säädettäisiin velvollisuus pidättää luottamushen-
kilö luottamustoimesta, jos se olisi kunnan päätöksenteon uskottavuuden ja luotettavuu-
den turvaamiseksi välttämätöntä ottaen huomioon epäillyn rikoksen vakavuus, mahdolli-
nen toistuvuus ja muut seikat. Siis nyt on mahdollisuus ja sitten tehtäisiin tästä velvoite.

Nyt haluaisinkin kysyä ministeriltä, kun tämä mahdollisuus on — tietenkin tässä on
taustalla tämä Kittilän tilanne, mutta ylipäätänsä laajemmin — kuinka monessa kunnassa,
kuinka usein tämänkaltaisia tilanteita on nyt tullut, että valtuutettu on jouduttu pidättä-
mään luottamustoimestansa. Entä osaatteko vastata sitten siihen, kuinka usein valtuuston
puheenjohtaja on käyttänyt mahdollisuutta pidättää valtuutettu luottamustoimesta ennen
valtuuston kokousta? Onko tämä ollut kuinka yleistä, onko tätä mahdollisuutta nyt hyö-
dynnetty, kuinka suuri tarve sille on, jos nyt ei oteta vain tätä Kittilää huomioon ja tätä ti-
lannetta huomioon vaan laajemmin koko kuntakentän tilanne? Ihan tästä kysyn mielen-
kiinnosta, mikä se tilanne tällä hetkellä on ollut.

18.06 Antero Laukkanen kd: Arvoisa rouva puhemies! Ensinnäkin vilpitön ihailuni mi-
nisteri Vehviläiselle, joka täällä kärsivällisesti jaksoi odottaa asian käsittelyä.

Tämä uudistus on hyvin mielenkiintoinen, ja vaikka sitä ei ehkä ole viisasta kutsua Lex
Kittiläksi, niin kuitenkin varmasti sen juuret ja huomiot ja havainnot hyvin pitkälti lähtevät
liikkeelle tästä tapahtumaketjusta, joka siellä on ollut. Valtiolla on vastuu kunnan talouden
valvonnasta aina viime kädessä. Vaikka kunta olisi sitä mieltä, että sillä on vielä taloudel-
lisia edellytyksiä jatkaa toimintaansa, niin viime kädessä valtio joutuu arvioimaan, pitävät-
kö nämä edellytykset paikkansa, ja joutuu puuttumaan asioihin niin tarvittaessa. Kunnalle-
han tämä on usein varsin hankala ja vastenmielinen tilanne, ettei ole pystytty vastaamaan
niihin vastuihin ja asioihin, joihin on se odotusarvo, että niistä selviytyy ja ne pystyy hoi-
tamaan.

Vain Suomella ja Ruotsilla on kunnallisvalitusoikeus, hyvin merkittäviä asioita, joita
tässäkin jonkin verran käsitellään ja muutetaan. En tiedä, kuinka moni edustaja tietää sen,
että myös eduskunnan säätämistä laeista voi valittaa. Minä kerran kysyin tätä, voiko valit-
taa, jos omasta mielestä tuli huono laki täällä. Selvityksenä sain, että jos laki on perustus-
lain vastainen, osoittautuu sellaiseksi tai se on Suomen solmimien ihmisoikeussopimuk-
sien vastainen, niin silloin siitä voi valittaa Euroopan tuomioistuimeen.

Nyt tässä laissa lähdetään siitä, tässä uudistuksessa, että halutaan lisätä kunnan mahdol-
lisuutta olla ikään kuin omatoiminen silloin, kun ongelmia syntyy, ja se on erittäin hyvä
asia. Kuntalain lähtökohtana kuntien toiminnan valvonnassa on se, että kunnalla itsellään
on ensisijaisesti vastuu valvonnan järjestämisestä. Kunnanhallituksen tehtäväksi on annet-
tu järjestää sekä sisäinen että ulkoinen valvonta ja myös riskien hallinta, johon viimeksi uu-
distetussa kuntalaissa kiinnitettiin erittäin paljon huomiota.

Kannatan tätä esitystä kaikilta osin. Toivon, että valiokuntakäsittelyssä muutama asia
täältä erityisesti nousisi huomioon. Se liittyy korkeimman oikeuden pohdintoihin kunnan
itsemääräämisoikeuden säilymisestä. Esityksessä sivulla 17 paneudutaan tähän ja pohdi-
4



Pöytäkirjan asiakohta PTK 118/2016 vp
taan sitä, syntyykö perustuslaillinen ongelma siitä, että tämä rajoittaisi liikaa kuntien itse-
hallinto-oikeutta. Jäin sitä vähän miettimään, koska jäin siihen käsitykseen, että laissa ni-
menomaan lisätään kuntien vapautta puuttua tähän asiaan. Mutta oikeastaan kysymykseni
on ministerille, kun tästä asiasta on varmasti käyty keskustelua, että mikä oli se keskuste-
lun lopputulos tältä kannalta katsottuna. Voisi olla syytä, että kun valiokunta sitten ottaa tä-
män käsittelyynsä, niin tämä lähetettäisiin perustuslakivaliokunnan kautta, niin että saatai-
siin tästä asiasta lausunto. — Kiitoksia.

18.10 Sirpa Paatero sd: Arvoisa rouva puhemies ja ministeri! Kuntien itsehallinto on
asia, jota on arvostettava. Meillä on kuitenkin tilanteita, joissa itsehallintoa jo rajoitetaan
siinä tapauksessa, että kunta ajautuu niin sanottuun taloudelliseen kriisikuntatilanteeseen.
Elikkä siihen on useampi eri mittari — velkaantumismäärä ja veroprosentit ja muut — mil-
lä sitä arvioidaan, ja silloin on valtioneuvostolla mahdollisuus puuttua kunnan toimintaan
ja asettaa sinne selvitysmies tai selvitystyöryhmä. Ja nyt ajatellaan, että tätä samaa logiik-
kaa sitten tarpeen mukaan olisi mahdollista käyttää myös muissa ongelmallisissa tilanteis-
sa, jolloin kunnan päätöksentekokyky on jotenkin mennyt ja se tarvitsee ulkopuolista arvi-
ointia. Mutta perusteluissa lain osalta kyllä yhä edelleen muistutettiin siitä, että kunnalla on
ensin velvollisuus itse selvittää näitä asioita. Sen takia uskon tähän edustaja Laukkasen aja-
tukseen, että tämä on kyllä jo menossa perustuslakivaliokuntaan — näin ajattelen ainakin
itse, koska kunnallinen itsehallinto on niin vahva Suomessa, ja niin pitää ollakin.

Tämä asia, että kunnalla on velvollisuus pidättää joku luottamushenkilö toimestaan, on
varmaan aika rankka, jos ajatellaan sitä kunnanvaltuuston puheenjohtajan roolia, tai sen
valtuustonkin roolia siinä tapauksessa, että on vakava kiista ja siellä on kaksi eri puolta.
Edustaja Marin jo kysyi, kuinka paljon tällaisia tilanteita on ollut, ja ehkä jatkan tätä kyse-
lyä siltä osin, että mikä on sitten se kunnanvaltuutetun mahdollisuus reagoida: onko se hal-
linto-oikeus, vai onko se joku muu mahdollisuus tähän oikeusturvaan nähden, jos siellä on
oikeasti tämmöinen tulehtunut tilanne, mitenkä sitten sitä omaa oikeusturvaansa voisi siel-
tä perätä? Tämä on siis se yksi iso asia.

Toinen asia: Tilanteissa, joissa kaikki ovat jäävejä, on perusteltua määritellä uusia vara-
valtuutettuja tai päättää uusista varavaltuutetuista, jotta päätöksenteko saadaan uudelleen
käyntiin. Valitettavasti on tilanteita, että valituksia tehdään vaikkapa kaupunginhallituk-
sen kaikista luottamushenkilöistä, ja silloin — olen itsekin ollut sellaisessa kunnassa — on
mietittävä, kuka on sitten se kaupunginhallituksen kokouksessa virallisesti päätöksente-
koa tekevä ihminen, kun kaikista on kerran valitukset päällä. Valitettavasti tämä on myös-
kin tämmöinen nykyinen malli; jotenkin nykyiseen kunnallispoliittiseen kulttuuriin kuu-
luu valitusten tekeminen toisista luottamushenkilöistä tai virkamiehistä. Näin ei pitäisi ol-
la.

Sitten tämä kohta kuntayhtymien itsehallinnosta: Elikkä tällä hetkellä meillä on kehitys-
vamma- ja erikoissairaanhoitolait, joissa on erilainen malli, ja nyt on esitys, että tämä tulisi
muuttaa kaikilla alueilla kuntalain perusteiseksi. Minä tuen tätä hyvin vahvasti ja sosiali-
demokraattina erityisen vahvasti siitä syystä, että me ajattelemme, että koko sosiaali- ja ter-
veydenhuolto voidaan järjestää tulevaisuudessa kuntalain pohjalta muodostamalla suurem-
mat aluekunnat, jotenka on hieno askel hallitukselta aluekuntamalliin toteuttaa myöskin
sote-uudistusta. Tuen sitä hyvinkin vahvasti. Elikkä aluekuntamallilla järjestämme sotea.
Se on tässä se hyvä esitys, joka minusta alkaa tässä ensimmäisellä pienellä askeleella jo
sinne suuntaan menemään.
5



Pöytäkirjan asiakohta PTK 118/2016 vp
Mutta vielä pieni lisäys tähän kuntalakiin on tulossa äänioikeuden lisäämisessä, ja mi-
nusta on hyvin perusteltua se, että ihmisillä, jotka asuvat lähestulkoon vakituisesti, on kun-
nallisessa päätöksenteossa sitten myöskin mahdollisuus äänestää eikä vain osallistua eri-
laisiin keskusteluihin, ja tämän takia myöskin tätä osaa tästä tuen.

18.15 Joona Räsänen sd: Arvoisa puhemies! Kunnallisen itsehallinnon tarkoituksenahan
on nimenomaisesti se, että kunta pystyy parhaalla mahdollisella tavalla järjestämään ja
tuottamaan palveluita asukkailleen, ja aina kun tätä itsemääräämisoikeutta, kunnallista it-
sehallintoa ollaan käsittelemässä, niin ollaan kyllä todella tarkan harkinnan paikassa. Mut-
ta niin kuin edustaja Paatero jo tuossa edellä totesi, jo tällä hetkellähän meillä erilaisilla
säädöksillä pystytään puuttumaan siinä vaiheessa kunnalliseen itsehallintoon, jos kunta on
taloudellisesti umpisolmussa. Ja nyt ollaan tekemässä se toinen väylä, että jos kunta on
mennyt myös päätöksentekojärjestelmässä umpisolmuun, niin siihen pystyy sitten valtio-
valta puuttumaan, ei mitenkään pienillä edellytyksillä, mutta jos todella kaikki on mennyt
niin pahasti mutkalleen, että se ei ilman ulkopuolista apua selkene, niin on hyvä, että lain-
säätäjä tässä antaa mahdollisuuksia myös sitten valtiovallalle puuttua näihin kysymyksiin.

Yhtä lailla voidaan pitää näitä muita muutoksia, joita tässä yhteydessä ollaan käsittele-
mässä, varsin perusteltuina, ja niin kuin hyvin on täällä monissa puheenvuoroissa tullut
esille, tämä ei nyt varsinaisesti ehkä pelkästään koske Kittilän kuntaa, mutta on aivan sel-
vää, että kyllähän se prosessi, mikä valitettavasti Kittilän kunnassa on ollut esillä, on ollut
ainakin sysäys sille, että tällaista lainsäädäntöä Suomeen tarvitaan. Toivon todella, että
aina ensisijaisesti kunnan omat luottamushenkilöt pitävät huolta siitä, että kunnan asiat su-
juvat hyvin eteenpäin ja asukkaat saavat tarvitsevansa palvelut. Mutta jos jostain syystä
päätöksentekojärjestelmä menee solmuun, niin silloin on perusteltua, että lainsäätäjä antaa
myös valtiovallalle mahdollisuuden puuttua tähän.

18.17 Hannu Hoskonen kesk: Arvoisa rouva puhemies! Tällainen lakiesitys kuntalain
muuttamiseksi siinä tarkoituksessa, että luodaan lainsäädäntöpohja sille, että kunta joutuu
vaikeuksiin, joista ulospääsemiseen ei enää muita keinoja ole, on perusteltu ja hyvä. On
syytä muistaa, että suurin osa kansanedustajista toimii kuitenkin jossakin kunnassa luotta-
mustehtävässä, ja jokaisella varmaan on kokemuksia tilanteesta, jolloin ollaan ikään kuin
pattitilanteessa. No, normaaleja kunnallisia päätöksentekoerimielisyyksiähän jokainen
joutuu sietämään, se on selvä asia, mutta todellakin jossakin tapauksessa tämmöisiä jäävi-
ysasioita ja sitä tilannetta varten, ettei saada päätösvaltaista toimielintä kokoon, ei sitten
millään, pitää totta kai olla lainsäädäntö, että pystymme tilanteet selvittämään. Perustusla-
kimme mukaan kaiken julkisen toiminnan tulee perustua lakiin ja lakia on tarkoin nouda-
tettava. Näin ollen tämä ministeri Vehviläisen esittelemä hyvä lakiesitys on kyllä kanna-
tettava ja nimenomaan tukee kunnallista itsehallintoa.

On syytä muistaa aina tämä Ståhlbergin aikanaan kirjoittama Suomen perustuslaki. Se
suuri ideahan lähti kunnallisesta itsehallinnosta ja sen vahvuudesta. Tämän takia, vaikka
tämä nyt poikkeuslakityyppinen laki onkin, eivät niin asiat voi olla, että kun kunnassa ti-
lanne menee jumiin, niin sitten jäätäisiin siihen tilanteeseen ikään kuin odottamaan, tapah-
tuuko joku taivaan ihme, että hommat selviävät. Kyllä sitäkin poikkeustilannetta varten pi-
tää olla säädöspohjan kunnossa ja nimenomaan niin, että kunta pääsee jatkamaan lainmu-
kaista toimintaansa ja tuottamaan niitä palveluja kuntalaisille, mitä kuntalaiset tarvitsevat.
6



Pöytäkirjan asiakohta PTK 118/2016 vp
18.19 Elsi Katainen kesk: Arvoisa puhemies! Tässä kuntalain muuttamisessa on kyse
prosessista, jossa kunnan hallinto saatetaan lainmukaiseksi, ja tällaiselle säätelylle on ai-
van ehdottomasti paikkansa ääritilanteissa. Tämän selvitysraportin laatinut Kari Prättälä
totesi raporttinsa saatteessa osuvasti, että jokainen kunnallista itsehallintoa arvostava var-
masti olisi toivonut, ettei selvityksen sisältämää sääntelyä olisi tarvinnut koskaan pohtia.
Tämä on kyllä hyvin sanottu ja tiivistää varmasti kaikkien ajatukset tästä. Nämä muutos-
tarpeet ovat kuitenkin ihan todellisia ja lähtevät aivan aidoista oikeudellisista ongelmista.
Tiedossa on, että tätä lakiesitystä varten on tehty todella huolellista taustatyötä. On hyvä
muistaa, että tällä esityksellä turvataan kunnan päätöksentekokyky ja sen myötä koko pää-
töksenteon uskottavuus ja luotettavuus. Ne ovat tärkeitä arvoja kaikilla päätöksenteon ta-
soilla ja varsinkin nyt muuttuvassa kuntaelämässä.

Toisenlaisista väitteistä huolimatta tämä lakiesitys ei tee minkäänlaista ohituskaistaa
valtiolle puuttua kuntien asioihin aiempaa enemmän. Kunnan viranomaisilla säilyy edel-
leen — ja näin täytyy ollakin — ensisijainen velvollisuus itse selvittää ja ratkaista ongel-
mansa. Tämä tukee sopivasti kunnallista itsehallintoa oikein hyvin, samoin kuin se, että
selvitysmenettelyn kautta annettavat toimenpide-ehdotukset käsittelisi ensi vaiheessa juu-
ri se asianomainen kunta.

Minusta ovat huomionarvoisia erityisesti ne havainnot, jotka oli tehty hallinnon lailli-
suuden valvonnan puutteellisuudesta. Valvonta ei tällä hetkellä ole systemaattista, eikä se
välttämättä painotu niitten valvottavien asioitten tärkeyteen, kun tämmöistä yhteiskunnal-
lista vaikuttavuutta tarkastellaan. Näin on nimenomaan Prättäläkin kirjannut. Tähänkin
tämä lakiesitys vastaa aivan erinomaisesti.

18.21 Mika Kari sd: Arvoisa rouva puhemies! Tämä hallituksen esitys lähtökohdiltaan
on hyvä. Tällä varmistetaan se, että kunnan päätöksenteko ei halvaannu poikkeuksellises-
sa tilanteessa, jossa kunnan luottamushenkilöiden osalta syntyy luottamuspula tämän hal-
lituksen lakiesityksen mukaisissa tilanteissa. Kunnallinen itsehallinto on tietenkin Suo-
messa vahvan perustuslain suojan takana, ja tätä suojaa on toki lainkin mukaan syytä kun-
nioittaa, mutta tietenkin korostaisin myös kunnan omaa vastuuta omasta tulevaisuudesta,
ja sitä lakiesityksessä hyvällä tavalla myös korostetaan. Ei ainoastaan vaikeassa taloudel-
lisessa tilanteessa vaan myös vaikeassa hallinnollisessa tilanteessa kunnan pitää pystyä
tuottamaan palvelunsa kuntalaisille ja kunnan hallinnon pyöriä.

Kysyisin kuitenkin tässä, kun ministeri on paikalla, 85 §:stä. Tässä mainitaan, luen pie-
nen kohdan: "Jos on syytä epäillä, että luottamushenkilö on toimessaan syyllistynyt virka-
rikokseen tai muuten menetellyt siinä velvollisuuksiensa vastaisesti, kunnanhallituksen on
vaadittava asianomaiselta selitys sekä tarvittaessa ilmoitettava asiasta valtuustolle" ja niin
edelleen. Tämä jatkuu niin, että valtuuston puheenjohtaja voi päättää väliaikaisesta pidät-
tämisestä luottamustehtävien osalta, mutta mitä tapahtuu siinä tapauksessa, jos valtuuston
puheenjohtaja on se ongelma, syy, jonka takia tämäntyyppinen prosessi käynnistyy? Onko
tänne lakiin kätketty pykälä, jossa valtuuston varapuheenjohtajalle säädettäisiin näissä ta-
pauksissa vastaava oikeus kuin valtuuston puheenjohtajalla valtuutettujen osalta on?

18.23 Leena Meri ps: Arvoisa puhemies! Olisin myös ministeriltä kysynyt nimenomaan
tästä 85 §:stä.

Ensinnäkin, kun täällä 2 momentissa puhutaan, ja 3 momentissakin, tästä tutkimuksesta
ja tutkinnasta, niin tarkoitetaanko tällä esitutkintaa vai onko tämä ihan joku muu tutkimus,
7



Pöytäkirjan asiakohta PTK 118/2016 vp
jotta ei tulisi epäselvyyttä sitten lain tulkitsijoille? Itse olen ollut tekemisissä erään tämmöi-
sen tapauksen kanssa Hyvinkäällä siinä mielessä, että joitakin vuosia sitten selvitimme
erään luottamusmies-valtuutetun tilanteen vuoksi Kuntaliitosta sitä, mikä tässä tilanne voi-
si olla, ja silloin tämä mahdollinen pidättäminen kytkettiin muistaakseni siihen, että piti
olla odotettavissa yli 6 kuukautta rangaistusta tästä teosta. No, se asia eteni sitten niin, että
mitään ei silloin tehty ja tämä eteni tuomioistuimiin ja sitten hovioikeudessa se vahvistet-
tiin, että tämä luottamusmies sai sakkorangaistuksen kuultavan uhkaamisesta oikeuden-
käytössä, joka kohdistui toiseen luottamusmieheen, ja siinä oli kyseessä sitten uhkaus, joka
kohdistui toisen henkeen ja terveyteen.

Oikeastaan olisin kysynyt — koska silloin itse olisin toivonut, että sen olisi saanut jol-
lain tavalla edes käsittelyyn, mutta se edellyttää niin paljon monien aktiivisuutta, jotta sen
saa käsittelyyn: Ymmärränkö oikein nyt tämän 3 momentin, että valtuuston on tutkinnan ja
oikeudenkäynnin ajaksi pidätettävä ja sitten tulee tämä harkinta? Elikkä nyt on joka ta-
pauksessa tehtävä se harkinta. Tässä aikaisemmassa tilanteessa, mistä äsken puhuin, oli
juuri se ongelma, että sitä ei tarvinnut käsitellä, joten se jäi pöytäkeskusteluihin. Sitten oli-
sin tietysti hallintovaliokunnalta toivonut, että se erityisesti kävisi vähän läpi tuota tunnus-
merkistöä tuohon arvioon, koska tästä ei oikein hirveästi ole niin sanottua oikeuskäytän-
töä, miten tämä arvio tulisi tehdä, ettei se tule liian helposti.

18.25 Eeva-Maria Maijala kesk: Arvoisa puhemies! Käsiteltävänä oleva lakiesitys täh-
tää sinänsä oikeisiin tavoitteisiin, mutta niiden toteuttaminen kuntalain muuttamiseksi esi-
tetyllä tavalla ei ole ongelmatonta. Lakiesityksen valmisteluvaiheessa sekä oikeusministe-
riö että korkein hallinto-oikeus ovat antaneet hyvin kriittiset lausunnot esityksestä. Toi-
von, että valiokuntakäsittelyssä nämä lausunnot otetaan vielä erittäin tarkasti huomioon.

On hyvä, että lakiesitystä on jonkin verran muokattu annettujen lausuntojen perusteella.
Valtiovarainministeriön viimesijainen toimivalta määrätä kunta erinäisiin toimenpiteisiin
on poistettu 109 a §:stä — hyvä. Kunnallista itsehallintoperiaatetta tämä säädös olisi lou-
kannut jo kohtuuttoman paljon. Valtiovarainministeriölle esitetään kuitenkin oikeutta päät-
tää luottamushenkilön pidättämisestä toimestaan rikostutkinnan ja oikeudenkäynnin ajak-
si.

Sinällään koko 109 a § on jo muotoilunsa puolesta ongelmallinen. Kunnan hallinnon ja
toiminnan edellytetään olevan poikkeuksellisen suurissa vaikeuksissa, joista kunta ei ky-
kene selviytymään, jotta pykälä tulee sovellettavaksi. Yleiskielellä ajateltuna tässä voisi
kuvitella viitattavan suuriin katastrofeihin. Suomen historiassa kuntien tehtäviin puututtiin
kuntalaisten valitsemat toimielimet sivuuttaen lähinnä sota-aikana, jolloin evakuoitujen
paikkakuntien väestön olojen järjestelyyn ei voitu kutsua koolle asianomaisten kuntien
valtuustoa.

Hallituksen esityksessä todetaankin, että Islannissa, missä ainoana Pohjoismaana on täl-
lainen hätätilannesäännös kuntalaissa, pykälä on kirjoitettu lähinnä luonnonkatastrofien
varalle. Jos vaikka tulivuori purkaantuu kunnanviraston päälle tuhoten kokousta pitämässä
olleen kunnanvaltuuston, ministeriö voi määrätä esimerkiksi naapurikunnan valtuuston
hoitamaan väliaikaisesti tehtäviä.

Arvoisa puhemies! Kuitenkin kun esitettyä 109 a §:ää lukee eteenpäin, havaitaan ky-
seen olevan huomattavasti vähemmän dramaattisista tilanteista. Tällaisia poikkeuksellisen
suuria vaikeuksia ovatkin säädöksen mukaan vain tilanteet, joissa on meneillään esitutkin-
ta kunnan viranomaisen tai kunnan toimielimen jäsenen virkarikoksesta tai epämääräisem-
8



Pöytäkirjan asiakohta PTK 118/2016 vp
min "on muuten perusteltua syytä epäillä, että kunnan viranomaiset tai sen toimielimen jä-
senet ovat olennaisesti tai toistuvasti toimineet lainvastaisesti tai laiminlyöneet lakisäätei-
siä velvoitteitaan, eikä kunta ole ryhtynyt riittäviin toimiin kunnan hallinnon saattamiseksi
lain tai hyvän hallintotavan mukaiseksi".

Edellä kuvatut tilanteet voivat toki pitää sisällään hyvinkin vakavia kunnallishallinnon
kriisejä, mutta kuinka monessa tapauksessa todella koko kunnan toiminta on oikeasti hal-
vaantunut? Erittäin vaikea miettiä. Ja millainen olisi sellainen rikostutkintakokonaisuus,
joka tekisi suuren luottamushenkilöjoukon todellisesti yleisesti esteelliseksi kaikkien toi-
mielimiensä harjoittamaan valmisteluun ja päätöksentekoon?

Lisäksi oikeusvaltiossa ihmistä tulee pitää syyttömänä, kunnes on toisin todistettu. Tu-
lisi olla hyvin harvinaista, että ennen lainvoimaista tuomiota ihminen joutuu sanktion koh-
teeksi. Nythän tässä on tällainen tilanne edessä. Tiedämme, että kärjistyneessä tilanteessa
riidan osapuolet voivat helposti alkaa tehdä rikosilmoituksia toisistaan. Tämä on se kunti-
en ongelma, että tehdään toiminnoista rikostutkintapyyntöjä, jotka eivät välttämättä oi-
keasti johda mihinkään. Miten me tämän tilanteen pystyisimme korjaamaan? (Ben Zysko-
wicz: Kovemmat maksut!)

Entä mitä jos kyseessä on tilanne, jossa jonkun kunnan sisäisen riidan seurauksena teh-
dään tutkintapyyntö jostakin valtuuston enemmistöpäätöksestä, kuten nyt oli Kittilässä, ja
valtuuston enemmistö joutuu tutkintaan yhden asian takia? Onko oikein, että heidät pidä-
tetään silloin kaikkien muidenkin asioiden hoidosta? Mitä jos syyteharkintaa tehdään vuo-
sien ajan ja lopulta syytteet jätetään nostamatta tai tuomioistuin antaa vapauttavan tai hy-
vin lievän tuomion? Onko oikein, että nämä kuntalaisten demokraattisesti valitsemat pää-
töksentekijät ovat tuolloin olleet estettyinä hoitamasta demokraattista velvollisuuttaan?
Törkeät rikokset ovat tietenkin asia erikseen.

Arvoisa puhemies! Lopuksi: Kittiläläiset ovat aiheestakin olleet asian valmistelusta ja
varsinkin keskustelusta sen ympärillä erittäin kriittisiä. Nyt laki on onneksi kirjoitettu sel-
västi niin, että kittiläläiset saavat olla rauhassa, kunhan laki käsittäisi vain ja ainoastaan
nämä pykälät: 17.3 §, jossa on siis kyse näiden varavaltuutettujen nimeämisestä, ja sitten
35 §:n 4 momentti tästä tilapäisen valiokunnan nimeämisestä. Jäätäisiin näihin kohtiin, sil-
lä nämä kohdat ovat ne, joilla uskoisin lähes kaikki kuntien asiat pystyttävän ratkaise-
maan, jos mennään äärimmäiseen tilanteeseen.

Sitten vielä myöskin se, mistä Kari tuossa äsken esitti kysymyksen, että miten toimitaan
silloin, jos valtuuston puheenjohtaja olisi se ongelmatapaus: mielestäni tämä tilapäinen va-
liokunta pystyisi hoitamaan tämän asian.

Ja lopuksi vielä nyt se, että onneksi laki on laadittu niin, että kittiläläiset saavat olla jat-
kossa rauhassa, koska laki tulee todellakin voimaan vasta seuraavien kunnallisvaalien jäl-
keen.

18.31 Antero Laukkanen kd: Arvoisa rouva puhemies! Tässä laissa on erittäin hyvin
otettu huomioon eri oikeusasteiden lausunnot, ja on kiitettävää, että nämä lausuntojen aja-
tukset on myös melkein sellaisinaan viety tähän sääntelyyn. Täällä esityksessä todetaan
näin, että "menettely ei koskisi kuntaa, jonka talous on poikkeuksellisissa vaikeuksissa".
Täytyy sanoa, että ehkä olisi ollut hyvä, että olisi ollut tämä talousnäkökulma myös muka-
na tässä, koska me olemme ajautumassa monella paikkakunnalla sellaiseen tilanteeseen,
että melkein ainoa ratkaisu kunnan ongelmiin on veroprosentin nostaminen ja kaikki muu
käsittely jää heikommalle tarkastelulle. Yleensähän käy näin, jos tämmöinen selvityshen-
9



Pöytäkirjan asiakohta PTK 118/2016 vp
kilö asetetaan — valtiovarainministeriö asettaa sellaisen — että se tuo kuntaan myös sem-
moisen ryhtiliikkeen hallinnon puolella, niin kuin tässä on ajateltu, mutta olisi ollut hienoa
— ja tämä olisi ehkä voinut tuoda siihen sen tilanteen — että se olisi tuonut myös talouden
puolella sen ryhtiliikkeen ja sitten auttanut tekemään niitä vaikeita päätöksiä ehkä jopa
kuntien yhdistämisestä ja muusta vastaavasta.

18.33 Tapani Tölli kesk: Arvoisa puhemies! Pidän tätä lakiesitystä hyvin perusteltuna.
Meidän perustuslakimme toteaa, että kaiken julkisen toiminnan tulee perustua lakiin ja kai-
kessa julkisessa toiminnassa on tarkasti noudatettava lakia. Tämä on vahva velvollisuus.

Perustuslaissamme puhutaan kunnista, ja kuntien hallinto perustuu kuntien asukkaiden
itsehallintoon. Tämä lakiesitys omalta osaltaan vahvistaa juuri tätä. Siksi tällainen tarvi-
taan, että myöskin vaikeissa tilanteissa pystytään vahvistamaan, että meillä on kuntien
asukkaiden itsehallinto. Tämä on se suuri perustarkoitus. Uskon, että kun tämä laki on voi-
massa, se toimii myös sillä tavalla positiivisessa mielessä ennalta ehkäisevästi, että kiinni-
tetään näihin asioihin riittävää huomiota. Tämä lakiesitys on hyvin perusteltu.

Puhemies Maria Lohela: Ministeri Vehviläinen, 3 minuuttia puhujakorokkeelta.

18.34 Kunta-  ja  uudistusministeri  Anu  Vehviläinen: Arvoisa puhemies! Muutama
kommentti tähän keskusteluun.

Edustaja Marin lähti täältä, mutta kun hän kysyi sitä, onko ollut kovin yleistä tämmöi-
nen luottamushenkilön pidättäminen tehtävästään, niin eihän se ole ollut. Kyllä me tiedäm-
me, että se ei ole ollut kovin yleistä, ja nyt tällä hetkellä siihen on oikeus mutta ei ole vel-
vollisuutta. Tässä 85 §:ssä, johon myös ainakin edustaja Kari viittasi, on selvitetty vähän
tarkemmin tätä, missä kohtaa tätä velvollisuutta tulisi käyttää. Eihän se ihan niin kuin hel-
pon päässä kyllä minusta ole. Jos lukee tämän ehdotuksen täältä sivulta 33, tämän koko
85 §:n, niin kyllä silloin puhutaan vakavista asioista, kun valtuusto ryhtyy puuttumaan ja
pidättämään henkilöä luottamustehtävästään.

Sitten haluan todellakin todeta sen, kun täällä tuli parissa puheenvuorossa, muun muas-
sa edustaja Marinilla, tästä valtuuston puheenjohtajan roolista, että tässä pykälässähän sa-
notaan, että ennen valtuuston kokousta voi pidättämisestä väliaikaisesti päättää valtuuston
puheenjohtaja, joten on erittäin lyhyestä ajasta kysymys. Kyllähän valtuustot aika mones-
sakin kunnassa kokoontuvat joka kuukausi, ja jos ei ihan joka kuukausi, niin ainakin sitten
joka toinen kuukausi, niin että se tavallaan ajallisesti kyllä minusta menee sitten eteenpäin.

Täällä tulivat myös esille nämä korkeimman hallinto-oikeuden ja oikeusministeriön lau-
sunnot, ja kuten esittelypuheenvuorossani totesin, niitä on pyritty ottamaan myös huo-
mioon. Niissä lausunnoissa, varsinkin korkeimman hallinto-oikeuden lausunnossa, tuli
esille tämä kunnallinen itsehallintoasia, myös perustuslain näkökulmat, ja on varmasti niin,
että tätä tematiikkaa täällä eduskunnan valiokuntakäsittelyssäkin katsotaan tarkasti, ja mi-
nusta niin pitää tehdäkin.

Sitten totean vielä edustaja Laukkaselle, että kun tässä ei ole kriteereinä näitä kuntien ta-
loudellisia vaikeuksia, niin sen osaltahan meillä on kuntalaissa erilliset säädökset eli näi-
den taloudellisiin vaikeuksiin joutuneiden kuntien osalta voidaan asettaa sitten arviointi-
menettely valtiovarainministeriön puolelta. Sitäkään onneksi ei kovin usein tarvitse tehdä.
Esimerkiksi nyt, kun puhutaan näistä kriisikunnista, meillä ei ole tällä hetkellä yhtään ta-
loudellista kriisikuntakriteeriä täyttävää kuntaa, ja se on hyvä asia.
10



Pöytäkirjan asiakohta PTK 118/2016 vp
Sitten minä aivan lopuksi ehkä totean sellaisen yleisen näkemyksen, että voi olla, että tä-
mänkaltaista sääntelyä, mitä tässä nyt tehdään, olisi ollut helpompi tehdä laajemman kun-
talain uudistuksen yhteydessä, tämmöisen kokonaisuudistuksen yhteydessä, jotta silloin
yksikään kunta ei olisi joutunut tavallaan tikun nokkaan, mutta tämä tehdään nyt tässä, ja
kuten on tullut esille, se tulee sitten voimaan ensi valtuustokauden alusta.

18.38 Eeva-Maria Maijala kesk: Arvoisa puhemies! Olisin halunnut vielä vain lopuksi
sanoa sen, että kannatan tätä lakia muuten ja pidän sitä todella hyvänä ja tarpeellisena, mut-
ta todellakin 109 a § on perustuslaillisesti hyvin ongelmallinen. On todella hyvä, että pe-
rustuslakivaliokunta tulee käymään tämän kyseisen pykälän sitten tarkasti läpi, että joudu-
taanko se jopa jättämään pois. Mutta sen näkee sitten valiokuntakäsittelyn aikana.

18.38 Mika Kari sd: Arvoisa rouva puhemies! Ministeri tuossa sanoi, että valtuuston pu-
heenjohtajalla on oikeus panna asiat voimaan heti ilman aiheetonta viivytystä, ja sama kos-
kee varmasti myös sitä, kun asiat alkavat selkeytyä ja purkautua, niin että niissä asioissa
toimitaan mahdollisimman nopeasti.

Mutta haluan vielä kysyä: jos todellakin puheenjohtaja itse on tämmöisessä hallinnon
prosessissa tavallaan se ongelman ydinhenkilö, johonka tämä prosessi kohdistuu, niin oli-
siko syytä lakiin kumminkin saada kirjattua myös valtuuston varapuheenjohtajalle siinä ta-
pauksessa tämä sama oikeus tai velvollisuus?

Puhemies Maria Lohela: Ministeri Vehviläinen, 1 minuutti. 

18.39 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Itse asiassa minä en ole ollut tässä valmistelussa pohtimassa juuri tätä yksityis-
kohtaa, mutta maallikkona ajattelisin noin — mutta totean hyvin varovasti, että maallikko-
na ajattelen noin. Teidän pitää täällä, kun hallintovaliokunnassa tätä käsittelette, sitä sitten
arvioida.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
11


