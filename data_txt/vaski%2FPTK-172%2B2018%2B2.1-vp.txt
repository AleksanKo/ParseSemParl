















































DEM68F1.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.1. Suullinen kysymys hoitajien aseman parantamisesta (Antti Rinne sd)
Suullinen kysymys SKT 282/2018 vp

Suullinen kyselytunti

Puhemies Paula Risikko: Ensimmäisen kysymyksen esittää sosiaalidemokraattisen edus-
kuntaryhmän edustaja. — Edustaja Rinne, olkaa hyvä.

Keskustelu

16.03 Antti Rinne sd: Arvoisa puhemies! Suomalainen julkinen terveydenhoito ja erityi-
sesti erikoissairaanhoito on maailman parasta. Sen voi todeta nyt omakohtaisella koke-
muksella, syvällä rintaäänellä.

Sote-uudistuksessa piti korjata niitä asioita, jotka ovat rikki — nimenomaan korjata nii-
tä, jotka ovat rikki. Hallituksen uudistuksessa hoitajien asema jäi kuitenkin kokoomuksen
ja keskustan valtapelin ja yksityisten yritysten voitontavoittelun jalkoihin. Kymmenettu-
hannet työlleen omistautuneet hoitajat ansaitsevat parempaa. Nyt on aika lisätä hoitajien ja
lääkäreitten, hoivahenkilökunnan, määrää ja huolehtia siitä, että paremmat työolot katta-
vat näitten ihmisten elämää ja että työn vaativuutta vastaava palkkaus saadaan toteutu-
maan.

Arvoisa pääministerin sijainen, ministeri Orpo, miten hallitus aikoo taata sen, että hoi-
tajien työolosuhteita parannetaan työn tärkeyttä ja sen arvostusta edellyttävälle tasolle? —
Nimenomaan ministeri Orpo.

16.04 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin, tervetuloa takaisin, edustaja Rinne!

Suomessa on todellakin monilta osin maailman parasta terveydenhuoltoa, erikoissai-
raanhoitoa, erikoissosiaalipalveluita ja perustason palveluita, mutta valitettavasti se ei to-
teudu joka paikassa Suomessa. Meillä on liian suuria alueellisia eroja, meillä on liian pit-
kiä jonoja, joissa ihmiset joutuvat jonottamaan, odottamaan hoitoon pääsyä. Ja kun siellä
jonossa ei ole tähän mennessä kukaan vielä parantunut, on siksi ollut niin tärkeää, että jo
kolmen hallituskauden ajan on pyritty yhdessä korjaamaan sosiaali- ja terveyspalveluita,
uudistamaan niitä nykyaikaiseksi ja vastaamaan tuleviin koviin haasteisiin. Tätä työtä on
jatkettava. Me tiedämme kaikki, että sosiaali- ja terveyspalveluiden uudistamisessa, joka
luo pohjan sille hyvälle sosiaali- ja terveyspalvelutuotannolle, joka meillä Suomessa on, ja
hyville palveluille, on isoja haasteita. Se on tällä hetkellä eduskunnan käsissä, ja varmasti
lähipäivinä, ehkä huomenna, meillä on tarkempaa tietoa siitä, miten eteenpäin päästään.
 Tarkistettu
4.0



Pöytäkirjan asiakohta PTK 172/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä aiheesta, ilmoittautumaan painamalla V-painiketta ja nousemalla seisomaan. —
Edustaja Rinne jatkaa, olkaa hyvä.

16.05 Antti Rinne sd (vastauspuheenvuoro): Arvoisa puhemies! Ministeri Orpo, puhuin
näitten ihmisten työolosuhteista ja palkasta, siitä, miten näitten ihmisten asiat järjestetään
paremmin tässä muutoksessa, murroksen aikana, niin että saadaan sitä parempaa hoivaa
myös.

Hallituksen vaatimat lomarahaleikkaukset kohdistuvat erityisen vakavasti juuri näihin
pienituloisiin hoitajiin. Uusia uhkia on luvassa: teidän puolueenne on puhunut työehtoso-
pimusten yleissitovuuden heikentämisestä pelkästään palkkamääräyksiin yksityisellä puo-
lella. [Paavo Arhinmäki: Samoin Halla-aho!] Tiedoksi kokoomukselle se, että yleissitovat
työehtosopimukset ovat heikommassa asemassa olevien ihmisten tuki ja turva. Yleissito-
vuuden purkaminen mahdollistaa palkanalennusten tekemisen esimerkiksi juuri hoitajille.
Kuin kruunuksi tähän surulliseen tarinaan: te olette nyt työaikalain kautta kurittamassa hoi-
tajia työaikalain muutoksella, jonka myötä yhä useamman hoiva-alan ammattilaisen työ-
vuoroja voidaan pidentää ja lepoaikaa lyhentää. Näin hoitajien entisestään raskas kuormi-
tus kasvaa.

Arvoisa ministeri Orpo, menikö tämä nyt väärinpäin? Miksi lisäätte hoitajien kuormi-
tusta silloin, kun hoiva-alan työntekijöitä tarvitaan ja [Puhemies koputtaa] tarvittaisiin nii-
tä ihmisiä työpaikoille?

16.07 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin aloitan siitä, että kun äsken puheenvuorossani kerroin, että Suomessa on
maailman parasta sosiaali- ja terveyspalvelua, niin kyllähän sen tekevät suomalaiset am-
mattilaiset, niin hoitajat kuin lääkäritkin ja muu henkilökunta, jotka näissä sairaaloissa ja
hoitolaitoksissa hoitavat meidän sairaita ihmisiä tai vanhuksia. Heidän työnsä on kaikki
kaikessa. Meidän tehtävämme on luoda puitteet sille, että he voivat tehdä työtään mahdol-
lisimman hyvissä olosuhteissa, joissa on tähän päivään sopivat työehdot, työelämän peli-
säännöt, joissa on hyvää johtamista, joissa todella esimerkiksi hoitohenkilökunta voi kes-
kittyä siihen tärkeimpään eli ihmisten, vanhusten, sairaiden ihmisten, hoitamiseen, heille
parhaan mahdollisen hoidon turvaamiseen.

Me olemme kaikki tässä salissa samaa mieltä siitä, että me tarvitsemme lisää ja paljon
hoitohenkilökuntaa ja sosiaali- ja terveyspalvelun ammattilaisia. Me olemme käynnistä-
neet työn, jolla tätä pohjustetaan jo seuraavaa hallitusohjelmaa ja hallitusta varten. [Väli-
huutoja vasemmalta]

16.08 Tarja Filatov sd (vastauspuheenvuoro): Arvoisa puhemies! Tämä on oleellinen ky-
symys, että mistä sitä lisähenkilöstöä saadaan. Jos me katsomme, niin SuPer on kertonut,
että meillä on 30 000 ihmistä, jotka ovat hoiva-alan ammattilaisia mutta ovat siirtyneet
muihin tehtäviin. THL:n lukujen mukaan meillä on yli 70 000 ihmistä, jotka ovat hoiva-
alan ammattilaisia mutta ovat siirtyneet muihin tehtäviin. Uskallan väittää, että yksi syy tä-
hän on kohtuuton jaksotyö, jota olisi voitu korjata nyt työaikalaissa, mutta hallituksen työ-
aikalaki laajentaa tämän jaksotyön käyttöä vielä muillekin, esimerkiksi sosiaalipuolen
aloille, jolloin meillä on kohta samat ongelmat silläkin puolella.
2



Pöytäkirjan asiakohta PTK 172/2018 vp
Tämä on myös tasa-arvokysymys siitä näkökulmasta, että meillä miesvaltaisilla aloilla
tehdään työtä kolmivuorossa ja sieltä saa iltalisät ja yölisät, mutta kun tullaan hoiva-alalle,
niin tehdään joustotyönä, jolloin näistä lisistä jäädään paitsi. Eikö nyt olisi aika laittaa liik-
keelle selvitys, jossa jaksotyöstä luovutaan?

16.09 Työministeri Jari Lindström (vastauspuheenvuoro): Arvoisa rouva puhemies!
Ihan totta, työaikalaki on tänään sitten palautekeskustelussa. Se on eduskunnassa nyt käsi-
telty valiokunnassa perusteellisesti, ja myönnän, että se on todella haastava laki. Sen idea-
nahan on saattaa työaika ja työn tekeminen vastaamaan 2020-luvun haasteisiin. Sen jäl-
keen, kun se oli kirjoitettu, meille alkoi tulemaan yhteydenottoja erilaisilta tahoilta siitä,
että meihin tätä ei pitäisi soveltaa, ja toisaalta, että meihin tätä pitäisi soveltaa. Tämä so-
veltamisalakysymys on ollut tiedossa kyllä ministeriössä. Me olemme pyrkineet rakenta-
maan tämän tasapainoisesti ja myös niin, että se täyttää EU:n työaikadirektiivin, ILOn ja
Euroopan sosiaalisen peruskirjan asettamat vaatimukset. Tässä on se raami, missä me
olemme pyrkineet toimimaan. Ei ole todellakaan helppo harjoitus ollut.

Kyllä minä suhtaudun vakavasti tähän ehdotukseen, että näitä on syytä pohtia ottaen
huomioon se, kuinka monimuotoista työn tekeminen näinä aikoina on.

16.10 Tarja Filatov sd (vastauspuheenvuoro): Arvoisa puhemies! Ministeri puhuu nyt
vähän eri asiasta. Eli kyse siinä työaikalaissa on siitä, onko työ autonomista ja ovatko ih-
miset työaikalain piirissä vai eivät, mutta kun puhutaan jaksotyöstä, niin puhutaan nimen-
omaan naisvaltaisista aloista ja siellä tehtävästä hoivatyöstä. Jos teidän vastauksenne oli se,
että te olette valmis ottamaan vakavasti sen, että jaksotyöstä pyritään luopumaan ja tällai-
nen selvitys laitetaan ministeriössä liikkeelle, niin tästä olen äärimmäisen iloinen ja toivoi-
sin tähän vastauksen.

16.11 Työministeri Jari Lindström (vastauspuheenvuoro): Arvoisa puhemies! Ennen
kuin minä rupean tässä vetämään yhteen sitä, mikä on se johtopäätös, niin asia pitää selvit-
tää, ja aina tämmöiseen selvittämiseen minulla on kyllä valmiuksia. Mutta se, että ruvetaan
tekemään tässä se lopputulos, päättämään se etukäteen, on eri asia.

Tiedän, että näillä jaksotyöaloilla jaksotyötä saa teettää myös erilaisissa tukitoiminnois-
sa, ja nythän tätä säännöstä täsmennetään sillä lailla, että näitten tukitoimien tulee olla teh-
täviä, jotka ovat välttämättömiä toimintojen käynnissä pitämiseksi. Tässä on yritetty ra-
kentaa tämä silleen, että tämä vastaisi mahdollisimman hyvin näitä tarpeita, mutta myön-
nän, että edelleen tässä varmaan jää korjattavaa.

16.12 Krista Kiuru sd (vastauspuheenvuoro): Arvoisa puhemies! Kyllä täytyy sanoa, että
hallitus olisi voinut paremminkin onnistua näissä kysymyksissä, ja uskon, etten puhu vain
omasta puolestani. Pakkolakipaketti, lomarahaleikkaukset, [Ben Zyskowicz: Tehän hy-
väksyitte kikyn, tehän kannatitte sitä!] irtisanomissuojan heikennys, aktiivimallileikkuri ja
myöskin se tapa, jolla alle 30-vuotiaiden perusteettomien määräaikaisten työsuhteiden sal-
liminen tehtiin. Tässä on nyt vain joitakin työelämän asioita, ja kun me katsomme sitä ko-
vaa kuvaa, jonka vallassa me olemme, kun puhutaan hoiva-alalla työskentelevistä ihmisis-
tä, niin samaan aikaan hallitus flirttailee sillä, pitäisikö hankkia työvoimaa Filippiineiltä.
Me täällä keskustelemme siitä, voisiko 200 miljoonaa laittaa panostusta siihen, että me voi-
simme tosiasiallisesti lisätä henkilökuntaa vanhustenhuoltoon, ja se ei millään käy, vaikka
3



Pöytäkirjan asiakohta PTK 172/2018 vp
täällä ovat lähes kaikki eduskuntaryhmätkin siitä yksimielisiä. Kyllä kyyti on kovaa, kun
keskustelemme siitä, millä tavalla hoiva-alalla työskenteleviä ihmisiä tässä maassa kohdel-
laan. Minä vielä kerran kysyn teiltä: [Puhemies koputtaa] olisiko järkevää saada nämä ih-
miset takaisin hoiva-alalle kohtelemalla hoiva-alan työntekijöitä paremmin?

Puhemies Paula Risikko: Kuka ottaa? Ottaako ministeri Saarikko?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tapasin eilen täällä salissakin paljon puhuttaneen vanhusaiheen tiimoilta sen
saman joukon, jonka kanssa laadimme 25 kohdan sitoumuksen: siis alan keskeisimmät yk-
sityiset yritykset, henkilöstöjärjestöjen edustajat, valvojaedustajat, myös suomalaisten
kuntien edustajat. Arvioimme, mitä muutoksia alalla on tapahtunut tämän julkisen, kriisiy-
tyneen ja oikeutetun keskustelun jälkeen. Kuvaan nyt vain sitä, mitä nämä aivan arjessa
asiaa parhaiten — ehkä paremmin kuin kukaan meistä — tuntevat minulle kertoivat. Pää-
viestit olivat:

Johtamiseen panostaminen. Tämän tunnistivat sekä yritykset, kuntatyönantaja että pal-
kansaajapuoli.

Toinen iso kysymys oli työsuhteiden vakinaisuus. Merkittävä arjen haaste on, jos työtä
pätkitetään. Tässä suomalainen julkinen sektorikaan ei kunnostaudu tällä hetkellä vielä
riittävällä tavalla.

Ehkä esiin nousi vahvasti myös se, että työn johtamiseen, esimiestyöhön ja hyvinvoin-
tiin panostaminen, esimerkiksi oikeus kertoa näkemistään epäkohdista, on yksi merkittä-
vimpiä seikkoja työhyvinvoinnille.

Ja tämä keskustelu rajautui siis vain vanhuspalveluun [Puhemies: Aika!] tästä laajasta
hoiva-alasta.

Puhemies Paula Risikko: Ja vielä ministeri Soini.

16.14 Ulkoministeri Timo Soini (vastauspuheenvuoro): Arvoisa rouva puhemies! Tässä
viitattiin filippiiniläisiin. Minä en voi ymmärtää, että heistä ja heidän hoitajistaan puhut-
taessa käytetään julkisuudessa kieltä ”orjatyö” ja ”karjalauma” ikään kuin filippiiniläiset
ihmiset ja naiset olisivat [Välihuutoja vasemmalta] jotenkin huonompia kuin muut. Sellai-
nen kielenkäyttö on rasistista, sortavaa ja ihmisarvoa alentavaa ja häpeällistä. [Oikealta:
Kyllä! Oikein!] Olen julkisuudessa todennut, että filippiiniläiset hoitajat, jos he tulisivat
Suomeen, maksaisivat samat verot, heillä olisi samat työehdot ja kaikki tämä muu. En voi
ymmärtää tällaista kielenkäyttöä vasemmistolta. [Välihuutoja]

Puhemies Paula Risikko: Otetaan vielä edustaja Kiurulta yksi kysymys, sitten mennään
seuraavaan aiheeseen.

16.15 Krista Kiuru sd (vastauspuheenvuoro): Arvoisa puhemies! Minusta oli erittäin
hieno ele, kun puhemies antoi vielä mahdollisuuden todeta ulkoministeri Soinille, että te
puhutte kyllä jostain sellaisesta vasemmistosta, jota minä en tunnista. Minä kysyin täällä:
jos täällä on 70 000 hoiva-alalla työskennellyttä ihmistä, jotka eivät ole enää tämän alan
palveluksessa, niin voisimmeko me lähteä hakemaan niitä ratkaisuja hiukan lähempää kuin
Filippiineiltä asti? Tämä oli se kysymykseni, ja halusin kysyä aidosti, voisimmeko me pa-
4



Pöytäkirjan asiakohta PTK 172/2018 vp
rantaa näiden ihmisten työolosuhteita näyttämällä esimerkkiä Suomen hallituksessa siinä,
millä tavalla hoiva-alalla työskenteleviä ihmisiä kohdellaan.

Minun on pakko sanoa, että haamuhoitajailmiöt ja kaikki vastaavat tapaukset kertovat
siitä, että silmät ummistetaan ja sokeana mennään vain eteenpäin. Minusta on käsittämä-
töntä, että te ette ota hallitusaitiossa minkäänlaista vastuuta näistä kysymyksistä.

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On tietysti erittäin vakava syytös valiokunnan puheenjohtajalta kuvata, että
vastuuministerinä en ole kantanut millään tavalla vastuuta näistä kysymyksistä. [Välihuu-
toja] Tämän tietysti jätän pohdintaani.

Mutta tärkeä huomio puheenvuorossanne, ja yhdyn täysin siihen arvioon, liittyy näihin
kymmeniintuhansiin ihmisiin, jotka ovat työn raskauden, heikon palkkauksen tai työolo-
suhteiden vuoksi vetäytyneet alalta. On aivan totta, että heidän saamisensa takaisin alalle
vaatii ryhtiliikettä, josta äsken kerroin muutamia esimerkkejä. Vaikkapa työsuhteiden va-
kinaistaminen on yksi vastaus.

Mutta joudun myös toteamaan teille, edustaja Kiuru, että vieraillessani vajaa pari viik-
koa sitten Turussa, kotikaupungissa, sekä yksityisessä että julkisessa hoivakodissa, yhtei-
nen viesti kaikilta oli: yksittäisessä omassa kotikaupungissani päivääkään vanhuspalvelut
eivät pyörisi ilman ulkomaalaista työvoimaa. Jo tänä päivänä meidän hoitohenkilöstöstä
merkittävä osa — täällä on esillä ollut vain yksi lähtömaa — on ihmisiä, jotka tulevat naa-
purimaista tai paljon kauempaa, ja he ovat tärkein voimavara ja myös pidetty osa henkilös-
töä. [Suna Kymäläinen: Tärkein?] — Tärkeä voimavara henkilöstön osana.

16.17 Työministeri Jari Lindström (vastauspuheenvuoro): Arvoisa puhemies! Ylipää-
tään tähän keskusteluun hoitoalasta: Me kaikki tietysti tiedämme sen, että he tekevät ääret-
tömän tärkeää työtä. Pitää ymmärtää se, että nämä erilaiset työn tekemisen muodot, niin
kuin tämä esille nostettu jaksotyö, ovat äärimmäisen tärkeitä yhteiskunnan toimintojen
kannalta. On ihmisiä, jotka joutuvat tekemään tämmöistä työtä. Sen takia olisi hyvä tuoda
esille myös se, että kun me teemme muutoksia tähän, niin muun muassa lepoaika muuttuu
9 tunnista 11 tuntiin. Eli kyllä me olemme pyrkineet siihen, että me teemme tästä inhimil-
lisempää kuin se tänä päivänä on.

Kysymyksen käsittely päättyi.
5


