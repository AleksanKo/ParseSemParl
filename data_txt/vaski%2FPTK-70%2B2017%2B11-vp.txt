















































DEM75F5.tmp.xml


Pöytäkirjan asiakohta PTK 70/2017 vp

 Tarkistettu
4.1

Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

11. Lakialoite laiksi luonnonsuojelulain muuttamisesta
Lakialoite LA 23/2017 vp Emma Kari vihr ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

20.33 Ritva Elomaa uv: Arvoisa puhemies! Tässä on kyseessä lakialoite luonnonsuojelu-
lain muuttamisesta. Tämä lakialoitteen on tehnyt Emma Kari, olen sen myös itse allekir-
joittanut ja kannatan sitä. 

Lakialoite koskien trofeemetsästystä on erinomainen ehdotus uhanalaisten eläinten tu-
levaisuuden puolesta. Eläinten tappaminen niin sanotusti huvin ja urheilun vuoksi on tur-
haa ja julmaa touhua. Lisäksi moni tällaisen pyssymiesten harrastelun kohteena oleva luon-
tokappale edustaa jotakin uhanalaista lajia. On sanomattakin selvää, ettei eläinlajeja sovi
ajaa sukupuuttoon joidenkin ihmisten harrastustoiminnan takia. Ennen kaikkea tämä kai-
kin puolin eettisesti kyseenalainen toiminta aiheuttaa saaliseläimille tuskaa ja kärsimystä.
Kukapa tykkäisi juosta henkensä edestä savannilla ökymaasturin lavalta ammuttuja luote-
ja pakoon? 

Trofeemetsästys on usein ulkomaalaisten turistien rajatulla alueella tapahtuvaa metsäs-
tystä. Lisäksi saaliseläimet on kasvatettu vankeudessa. Saalis on näin ollen varma verrat-
tuna niin sanottuun oikeudenmukaisempaan, vapaaseen jahtitoimintaan. Tämäntyyppinen
häkkijahti on luonteeltaan erityisen julmaa. Toiminnan ympärillä pyörii paljon kyseen-
alaista liiketoimintaa, ja metsästyksen kohdemaiden lainsäädännölle viitataan usein kin-
taalla. Niin kauan kuin kysyntää tällaiselle touhulle on, löytyykin tarjontaa. Näin ollen as-
kel kerrallaan trofeemetsästystä pitäisi rajoittaa. Palkintosarvien sun muiden rahtaamiselle
ja kaupalle on laitettava stoppi.

Arvoisa puhemies! Edustaja Kari ehdottaa lakialoitteessaan kieltoa rauhoitettujen eläin-
ja kasvilajien, yksilön, sen osan tai johdannaisen maahantuonnille, maasta viennille, myy-
miselle ja vaihtamiselle sekä tarjoamiselle myytäväksi tai vaihdettavaksi. Tämä kielto kos-
kisi myös metsästystrofeita, joiden kaupan ja kuljettamisen rajojen yli nykyinen elinkei-
no-, liikenne- ja ympäristökeskuksen lupa mahdollistaa. Lakiehdotus olisi hyvä askel tro-
feemetsästyksen vähentämiseksi. — Kiitos.

Keskustelu päättyi.

Asia lähetettiin ympäristövaliokuntaan.


