















































DEMA7E6.tmpSave.xml


Pöytäkirjan asiakohta PTK 104/2016 vp
Pöytäkirjan asiakohta 

PTK 104/2016 vp

Täysistunto

Torstai 20.10.2016 klo 15.59—19.16

3. Hallituksen esitys eduskunnalle pakollista työtä koskevaan sopimukseen liittyvän pöytä-
kirjan hyväksymisestä sekä laiksi pöytäkirjan lainsäädännön alaan kuuluvien määräysten 
voimaansaattamisesta

Hallituksen esitys HE 69/2016 vp
Valiokunnan mietintö TyVM 5/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on työelämä- ja tasa-arvovaliokunnan mietin-
tö TyVM 5/2016 vp. Nyt päätetään lakiehdotuksen sisällöstä.

Keskustelu

17.00 Tarja Filatov sd (esittelypuheenvuoro): Arvoisa puhemies! Kyse on hallituksen
esityksestä eduskunnalle pakollista työtä koskevaan sopimukseen liittyvän pöytäkirjan hy-
väksymisestä elikkä ILO-sopimuksen ratifioinnista. Tällä pöytäkirjalla tai sopimuksella
pyritään torjumaan pakkotyöhön liittyvää ihmiskauppaa ja parantamaan uhrien asemaa. Ja
tuossa pöytäkirjassa... (Hälinää — Puhemies koputtaa)

Ensimmäinen varapuhemies Mauri Pekkarinen: Vielä, arvoisa puhuja, epäselvyyden
välttämiseksi totean, että puheenvuoro on nyt edustaja Filatovilla.

Ja viestin epäselvyyden välttämiseksi siis esittelen mietinnön koko valiokunnan puoles-
ta. — Elikkä pöytäkirjan avulla pyritään torjumaan pakkotyöhön liittyvää ihmiskauppaa ja
parantamaan uhrien asemaa. Ja tässä pöytäkirjassa edellytetään oikeussuojakeinojen tur-
vaamista uhreille ja rangaistuksista säätämistä ihmiskauppaan liittyvän pakkotyön käyt-
töön syyllistyneille henkilöille. Euroopan unionin neuvosto on valtuuttanut marraskuussa
2015 jäsenvaltiot ratifioimaan tämän unionin edun mukaisen pöytäkirjan.

Itse asiassa tässä ILOn vuoden 1930 sopimuksen 2 artiklan 1 kohdan mukaan pakolli-
nen työ on määritelty työksi tai palvelukseksi, joka jonkin rangaistuksen uhalla vaaditaan
joltakin henkilöltä ja johon mainittu henkilö ei ole vapaaehtoisesti tarjoutunut. Elikkä so-
pimuksessa on tarkka määrittely.

ILO arvioi, että näitä pakkotyön uhreja on tällä hetkellä koko maailmassa lähes 21 mil-
joonaa. Uhreista 4,5 miljoonaa katsotaan olevan henkilön seksuaaliseen hyväksikäyttöön
liittyvässä pakkotyössä, ja arvio on, että maahanmuuttajat, alkuperäiskansojen jäsenet ovat
erityisen alttiita joutumaan hyväksikäytön ja pakkotyön uhriksi. Ikävä arvio on myös se,
että pakkotyön käytön arvioidaan lisääntyvän ja yleistyvän globalisaation, lisääntyneen
muuttoliikkeen, epävirallisen talouden ja maailmanlaajuisten rikollisverkostojen seurauk-
 Tarkistettu
4.1



Pöytäkirjan asiakohta PTK 104/2016 vp
sena. Ja itse asiassa tuossa kyselytunnillakin puhuimme niistä asioista, joissa ihmisiä pa-
kotetaan asioihin, joita he eivät halua tehdä.

Suomessa pakkotyön uhrien ja ihmiskaupan uhrien määrää on vaikea arvioida, koska ta-
paukset eivät useinkaan tule viranomaisten tietoon ja rajanveto ihmiskaupan ja ihmiskaup-
paan rinnastettavien työntekijöiden hyväksikäyttöön liittyvien rikosten välillä saattaa olla
vaikeaa. Poliisille ja Rajavartiostolle on viime vuosina ilmoitettu vuosittain muutamia
kymmeniä ihmiskaupparikoksia.

Tämä pöytäkirja edellyttää, että jäsenvaltiot ja kansallisvaltiot rakentavat politiikka- ja
toimintasuunnitelman, joka ehkäisee pakkotyötä tehokkaasti ja pysyvästi ja pyrkii sen
poistamiseen. Lisäksi edellytetään suojelun antamiseksi uhreille asianmukaisten, tehok-
kaiden oikeussuojakeinojen, kuten korvausten, käyttöönottamista, pakkotyön teettämi-
seen syyllistyneiden rankaisemista ja niin edelleen.

Hallitus on katsonut, että tämän pöytäkirjan ratifiointi ei edellytä Suomelta lainsäädän-
nöllisiä muutoksia, koska Suomessa ihmiskauppaa sekä pakkotyöhön liittyvää ihmiskaup-
paa säädellään nyt jo kattavasti ja olemassa olevat käytännöt etenkin ihmiskaupan uhrien
suojelemiseksi ovat riittävät täyttämään myös tämän pakollista työtä koskevaan sopimuk-
seen liittyvän pöytäkirjan vaatimukset.

Mutta kun valiokunta kuunteli asiantuntijoita, se päätyi siihen, että pakkotyön ja siihen
liittyvän ihmiskaupan ehkäisemiseen pyritään kansainvälisen säätelyn avulla ja että on hy-
vä, että Suomi tämän sopimuksen ratifioi, ja sitä pidettiin hyvinkin tarkoituksenmukaise-
na. Mutta siitä, kuinka hyvin meidän lainsäädäntömme täyttää nämä edellytykset jo nyt, oli
hiukan epäselvyyttä valiokunnan kuulemisessa.

Suomessa pakkotyön kriminalisointi on kytketty ihmiskaupan ja törkeän ihmiskaupan
kriminalisointeihin. Rikoslain 25 luvun 3 §:n 1 momentissa vaihtoehtoisista ihmiskaupan
tarkoituksista mainitaan sen kohteena olevan ihmisen saattaminen pakkotyöhön mutta pak-
kotyötä ei kuitenkaan määritellä erikseen, ja rikoslain 47 luvussa kriminalisoitu kiskonnan
tapainen työsyrjintä ja törkeä kiskonta ovat myös lähellä ihmiskaupan rikosoikeudellista
tunnusmerkistöä. Kiskonnan tapaisella työsyrjinnällä tarkoitetaan siis tilannetta, jossa
työnantaja asettaa työntekijän huomattavan epäedulliseen asemaan käyttämällä hyväksi
esimerkiksi tämän riippuvaista asemaa, tietämättömyyttä tai ymmärtämättömyyttä.

Hallitus siis lähtee siitä, että meidän järjestelmämme on jo valmis näiltä osin. Valiokun-
nan asiantuntijakuulemisessa kuitenkin esitettiin käsitys, jonka mukaan vaatimukset eivät
kattaisi pakkotyötä laajassa merkityksessä. Tämä tarkoittaa sitä, että vaikka pakkotyö on
yksi ihmiskaupan hyväksikäyttömuodoista, pakkotyötä voi ilmetä myös ilman ihmiskaup-
paa, ja mikäli sitä ilmenee ilman ihmiskauppaa, niin meidän auttamisjärjestelmämme eivät
tule pakkotyön suhteen näiden ihmisten apuun samalla tavalla kuin niiden ihmisten apuun,
jotka siis luetaan ihmiskaupan uhreiksi.

Rajanveto pakkotyön ja kiskonnan tapaisen työsyrjinnän välillä on hyvin hankalaa. Va-
liokunta katsoi, että näiden käsitteiden epäselvän rajanvedon ja osittaisen päällekkäisyy-
den vuoksi ihmiskauppa ja ihmiskaupan tai pakkotyön uhri saattavat jäädä tunnistamatta.
Osa rikoslaissa tarkoitetuista pakkotyötapauksista tulee käsitellyksi kiskonnan tapaisena
työsyrjintänä esimerkiksi sellaisissa tilanteissa, joissa rikosprosessitoimijat eivät jostakin
syystä ole kyenneet saamaan riittävästi näyttöä juuri ihmiskaupparikoksesta tai joissa ih-
miskauppaa koskevan rikoslain tunnusmerkistöjä ei ole osattu soveltaa. Samoin tunnistuk-
sessa ovat haasteellisia rajatapaukset, joissa hyväksikäyttö on sinällään ollut vakavaa.
2



Pöytäkirjan asiakohta PTK 104/2016 vp
En käy nyt näitä kaikkia yksityiskohtia läpi, mutta jos tämän yrittää tiivistää, niin kyse
on siitä, että aina ei tunnisteta pakkotyötä silloin, kun se ei ole ihmiskauppaa, ja meidän jär-
jestelmämme on rakennettu siten, että se turvaa ihmiskaupan uhrit pakkotyössä mutta ei
välttämättä muita.

Sen vuoksi valiokunta on yksimielisesti sitä mieltä, että tämä sopimus pitää hyväksyä ja
ratifioida. Ja valiokunnan enemmistö asetti ponnen, jossa sanotaan: "Eduskunta edellyttää,
että hallitus seuraa, esiintyykö sellaista ihmiskaupan kaltaista pakkotyötä tai vakavaa työ-
peräistä hyväksikäyttöä, joiden uhrit eivät saa suojaa, koska rikokset eivät täytä ihmiskaup-
parikoksen tunnusmerkistöä rikosoikeudellisessa mielessä, ja ryhtyy tarvittaessa toimenpi-
teisiin."

Tähän esitykseen on jätetty kuitenkin vastalause, joka edellyttää, että nämä auttamisjär-
jestelmät selvitetään ja tehdään sellaisiksi, että ne täyttävät myös ne pakkotyön muodot,
jotka siis eivät ole ihmiskauppaa.

17.08 Anna Kontula vas: Arvoisa puhemies! On erinomainen asia, että Suomi haluaa al-
lekirjoittaa ILOn pakollista työtä koskevan sopimuksen pöytäkirjan yksimielisesti. Erimie-
lisyys koskee lähinnä sitä, täyttääkö nykyinen lainsäädäntömme jo ne ehdot, joita tämän
pöytäkirjan ratifiointi meille asettaa.

Hallituksen esityksen mukaan ihmiskauppalainsäädäntö ja siihen liittyvä ihmiskaupan
uhrien suojelujärjestelmä riittävät täyttämään nämä ehdot. Ne asiantuntijat, joita valiokun-
ta kuuli tämän asian valmistelun yhteydessä kansalaisjärjestöistä tutkijoihin, olivat toista
mieltä. Heidän yksiääninen viestinsä oli, että Suomessa esiintyy myös sellaista pakkotyö-
tä, jota ihmiskauppalainsäädäntö ja sen ihmiskaupan uhrien suojelujärjestelmä ei tavoita.
Tällaisia tilanteita on ainakin kaksi:

Ensinnäkin tilanne, jossa pakkotyö ei täytä ihmiskaupan tunnusmerkkejä. Ihmiskaupan
tunnusmerkistöhän on laadittu kolmiportaisesti. Siinä on tämä itse teko, joka saattaa pak-
kotyön lisäksi olla seksuaalista hyväksikäyttöä tai esimerkiksi elinkauppaa, mutta sen li-
säksi siinä asetetaan ehtoja myös sille, millä tavoin tämän pakkotyön on täytynyt toteutua.
Jos pakkotyö ei täytä näitä muita ehtoja, niin se ei ole ihmiskauppaa, vaikka se olisikin pak-
kotyötä siinä mielessä kuin ILOn määritelmä olettaa.

Toinen tilanne, jossa meidän ihmiskaupan uhrien suojelujärjestelmä ei täytä näitä kan-
sainvälisiä velvoitteita, joita tämä sopimus meille asettaa, on tilanne, jossa rikostutkinnas-
sa ei ole pystytty keräämään sellaista todistusaineistoa, että tapausta voitaisiin käsitellä ih-
miskauppa-nimikkeen alla, jolloin sitä esimerkiksi käsitellään oikeudessa kiskonnan tapai-
sena työsyrjintänä. 

Näiden ihmiskaupan kaltaisten rikosten osalta uhrin suoja on huomattavasti, huomatta-
vasti heikompi kuin silloin, jos pääsee prosessiin ihmiskaupan uhrina. Meillä on tilanteita,
joissa lähestulkoon kaikki viranomaiset ovat yksimielisiä siitä, että on aika todennäköistä
olettaa, että ihmiskauppaa on tapahtunut, mutta siitä huolimatta rikosnimike on jokin toi-
nen sen takia, että ihmiskaupan tunnusmerkistön täyttävää dokumentaatiota ei pystytä ke-
räämään. Myös näissä tapauksissa pakkotyön uhri jää siis ulos meidän auttamisjärjestel-
mästämme.

Minä olen vahvasti sitä mieltä, että tämä nyt valiokunnan mietinnössä enemmistön
omaksuma linja on virheellinen ja että se tullaan todennäköisesti korjaamaan jossakin vai-
heessa joko meidän kotimaisen oikeusinstituution tai viime kädessä kansainvälisten ihmis-
oikeusinstituutioiden käsittelyn yhteydessä. Valitettavasti nämä järjestelmät ovat hirvittä-
3



Pöytäkirjan asiakohta PTK 104/2016 vp
vän hitaita, ja se, että tämä nyt menee sitä kautta, että me emme tee sitä ratkaisua tässä sa-
lissa, kuulemiemme asiantuntijoiden pohjalta, tarkoittaa, että moni suojelua tarvitseva pak-
kotyön uhri ei sitä tällä välillä Suomessa saa. Tästä syystä minä olen mukana siinä vasta-
lauseessa, jossa vaaditaan lisätoimia pakkotyön uhrien suojelemiseksi. 

Ensimmäinen varapuhemies Mauri Pekkarinen: Edustaja Mäkisalo-Ropponen. (Leena
Meri: Vastauspuheenvuoro!) — No, vastauspuheenvuoro, edustaja Meri.

17.13 Leena Meri ps (vastauspuheenvuoro): Arvoisa herra puhemies! Tuossa haluaisin
ihan vain kiinnittää siihen huomiota, ettei tästä tulisi sellainen käsitys, että valiokunnan
enemmistö, johon minäkin kuulun, olisi täysin vailla mitään viranomaiskannanottoja tai
muuta lähtenyt tukemaan tätä enemmistön kantaa. Tämä on kuitenkin työ- ja elinkeinomi-
nisteriön hallitusneuvoksen näkemys, että nämä edellytykset täyttyvät, ja he ovat virkavas-
tuulla siitä meille antaneet lausunnon ja juuri näiden asiantuntijalausujien pohjalta vasti-
neena, ja tästä syystä valiokunta edellyttikin, että hallitus seuraa tätä tilannetta. Tämä ei ol-
lut mitenkään niin yksiselitteisen selvää kuin ehkä jotenkin näissä puheenvuoroissa annet-
tiin ymmärtää. Haluan vain todeta, että missään tapauksessa valiokunnan jäsenet eivät ha-
lua tahallaan jättää asioita huomioimatta, vaan asia ei ole niin selkeä kuin esimerkiksi edus-
taja Kontula tässä esitti. — Kiitos.

Ensimmäinen varapuhemies Mauri Pekkarinen:  Vielä vastauspuheenvuoro edustaja
Kontulalle.

17.14 Anna Kontula vas (vastauspuheenvuoro): Arvoisa puhemies! Vaikka kävisikin
niin, että ministeriö omatoimisesti tätä niin tarkoin seuraisi, että huomaisi tekemänsä vir-
heratkaisun, niin siinäkin tilanteessa vuosien ajan pakkotyön uhrit jäävät Suomessa suoje-
lua vaille. Se on samalla lailla prosessia hidastava ratkaisu kuin on sekin, että me odotam-
me ihmisoikeustuomioistuinten ratkaisua.

Ensimmäinen varapuhemies Mauri Pekkarinen: Ja puhujalistaan mennään kohta. Sitä
ennen on edustaja Meri, vastauspuheenvuoro.

17.14 Leena Meri ps (vastauspuheenvuoro): Arvoisa puhemies! Hallituspuolueethan ha-
lusivat, että tämä ratifioidaan mahdollisimman pian ja laitetaan tämä varauma, että jos vie-
lä jotain ristiriitaisuutta on, koska se ei ollut absoluuttisen selvää. Jos se olisi ollut abso-
luuttisen selvää, totta kai sitä olisi voitu edellyttää, mutta kun se ei ollut. Tämän vastalau-
seen kannattajat edellyttivät, että ennen kuin me voimme ratifioida, täytyy tehdä lakimuu-
toksia. Siis tämä sopimus ei olisi tullut ratifioitavaksi lainkaan. Se on nyt hyvä muistaa, että
se tarkoittaisi sitä, että tässä valmisteltaisiin jotain ehkä epäselvää lakia, ja mitäs sitten, jos
toteamus olisi taas sama, että ei siellä ole mitään säädettävää, ja tämä sopimuksen ratifioin-
ti olisi taas viivästynyt?

Ensimmäinen varapuhemies Mauri Pekkarinen: Valiokunnan puheenjohtaja Filatov,
vastauspuheenvuoro.
4



Pöytäkirjan asiakohta PTK 104/2016 vp
17.15 Tarja Filatov sd (vastauspuheenvuoro): Arvoisa puhemies! Valiokunta todellakin
kuuli asiantuntijoita tämän asian tiimoilta ja pyysi vastineen ministeriöltä. Tuossa ministe-
riön vastineessa katsottiin, että meidän auttamisjärjestelmät ovat kunnossa ja että tätä epä-
selvyyttä ei ole näissä tulkinnoissa. Mutta itse asiassa valiokunnassa olleista asiantuntijois-
ta valtaosa Rikosseuraamusvirastoa ja muita myöden oli sitä mieltä, että meillä on tulkin-
taongelmia. Sen vuoksi uskon, että kaikki ovat sitä mieltä, että tämä pitää ratifioida, ja ehkä
ero valiokunnan enemmistön ja opposition jättämän lausuman välillä on se, että enemmis-
tö katsoi, että tämä täyttää nyt jo nämä edellytykset mutta että pitää seurata, tuleeko ongel-
mia, ja sitten taas vastalauseen jättäjät ajattelivat, että tämä ei täytä niitä edellytyksiä ja että
ne asiat pitää korjata ensin ennen kuin voidaan ratifioida.

Ensimmäinen varapuhemies Mauri Pekkarinen: Viimeinen vastauspuheenvuoro tähän
keskusteluun, edustaja Kontula.

17.16 Anna Kontula vas (vastauspuheenvuoro): Arvoisa puhemies! Vielä tästä ratifioin-
tijärjestyksestä. Perinteisestihän ainakin viimeisten vuosikymmenten aikana Suomessa on
toimittu niin, että ensin on laitettu asiat kuntoon ja sen jälkeen ratifioitu sopimuksia. Tämä
ei ole ainoa mahdollinen käytäntö. Esimerkiksi Etelä-Euroopassa on hyvin yleistä, että en-
sin ratifioidaan ja sitten ehkä katsotaan jotakin myöhemmin, mitä tarvitsee muuttaa, mutta
Suomessa on perinteisesti paheksuttu sitä tapaa ja koettu, että se on väärä tapa edetä. Jos
tässä suhteessa nyt tehdään joku periaatteellinen muutos meidän prosessuaaliseen linjaan,
niin se on sitten aika historiallinen muutos.

Ensimmäinen varapuhemies Mauri Pekkarinen: Puhujalistaan.

17.17 Merja Mäkisalo-Ropponen sd: Arvoisa puhemies! Työelämä- ja tasa-arvovalio-
kunnan sosialidemokraattinen valiokuntaryhmä kannattaa siis sopimuksen ratifiointia
mutta katsoo, että ennen ratifiointia ihmiskaupan kaltaisten työperäisten hyväksikäyttöri-
kosten uhrien artiklan 3 edellyttämän suojelun saaminen tulee varmistaa. 

Olen samaa mieltä edustaja Kontulan kanssa, että on hiukan kyseenalaista ratifioida so-
pimus, jos oma lainsäädäntö ei ole sitä ennen varmuudella kunnossa. Valiokunnan lausu-
maehdotus ei takaa asian toteutumista, sillä pelkkä seuranta tässä ei enää riitä. Kuten täällä
on tullut esille, valiokunnassa kuultavina olleiden asiantuntijoiden mukaan on kyllä selvä
asia, että kaikki uhrit eivät saa suojelua, sillä käsitteiden tulkintaongelmat ja auttamisjär-
jestelmän kytkeminen ihmiskauppaan saattavat johtaa pöytäkirjassa edellytettyä heikom-
paan uhrien suojeluun, ja tästä tuli esimerkkejä myöskin asiantuntijalausunnoissa. Pakko-
työn, kiskonnan tapaisen työsyrjinnän ja ILOn määritelmän mukaisen pakkotyön käsitteet
menevät siis osittain päällekkäin, ja käytännön rajanveto on tosi hankalaa, kuten edustajat
Filatov ja Kontula tässä puheenvuoroissaan kertoivatkin.

Me vastalauseen allekirjoittajat olemme sitä mieltä, että ennen pöytäkirjan hyväksymi-
sen loppuunsaattamista nykyinen ihmiskaupan uhrien auttamisjärjestelmä tulee laajentaa
koskemaan myös ihmiskauppaan rinnastettavien hyväksikäyttörikosten uhreja. Siksi vas-
talauseemme lausumaehdotuksessa ehdotetaan, että ennen ratifioimista on varmistettava,
että pöytäkirjan 3 artiklan edellytykset täyttyvät kansallisessa lainsäädännössä.
5



Pöytäkirjan asiakohta PTK 104/2016 vp
17.19 Leena Meri ps: Arvoisa herra puhemies! Oikeastaan tuossa vastauspuheenvuoros-
sa toinkin ne oleelliset asiat esille. Elikkä tämä asia ei ollut mitenkään itsestään selvä, ja
tästä syystä valiokunnan enemmistö päätyi sille kannalle, että sopimus voidaan ratifioida,
ja luotimme tähän TEMin lausuntoon tämän asian suhteen. 

Mitä tulee tähän edustaja Kontulan toteamukseen, että olemmeko me muuttamassa jo-
tain periaatetta ratifioinnissa: En huomannut puheenvuorossani mitään sellaista. En ole eh-
dottanut mitään muutoksia. En tiedä, osoittiko hän sen minulle vai kenelle. Hän puhui sii-
tä, että mikäli tämä ratifioidaan nyt, täällä jää vuosiksi joitakin oikeussuojakeinojen puut-
teita — mitä minä en tunnista enkä ole täysin vakuuttunut, että näin on, vaan se on edustaja
Kontulan näkemys. Totesin vain, että menisi siihenkin aikaa, jos tätä lähdettäisiin tutki-
maan ennen ratifiointia vähemmistön toivomalla tavalla. Menisihän siihenkin aikaa, ja so-
pimus ei olisi voimassa, ja sitä tarkoitin tällä asialla, en suinkaan sitä, että rupeamme sen
jälkeen muuttamaan lakia, kun minä en ole ollenkaan vakuuttunut siitä, että se asia on juuri
niin kuin vähemmistön kanta on.

17.20 Hannu Hoskonen kesk: Arvoisa herra puhemies! On hyvä, että tämä ILOn sopi-
mus tulee ratifioiduksi ja nämä oikeussuojakeinot kirjatuiksi ajan tasalle kansainväliseen
sopimukseen. Ainoa keino ihmiskaupan ja siihen liittyvien erittäin törkeiden rikosten tor-
juntaan on kansainvälinen yhteistyö. Yksittäinen maahan näille asioille ei kovin paljon
mahda, mutta kansainvälisen yhteistyön kautta, kansainvälisillä sopimuksilla ja ennen
kaikkea viranomaisten välisellä kansainvälisellä yhteistyöllä voidaan saada edes jonkunas-
teisia tuloksia aikaan. Ihmiskauppa ja siihen liittyvät ongelmat, kaikki mahdolliset rikok-
set, mitä siinä tehdään, ovat todella törkeitä. Ihmisiä käytetään hyväksi, ja aivan kuten ul-
koministeri Soini kyselytunnilla mainitsi, iljettävimmillään se voi olla ihmisten hyväksi-
käyttöä jopa niin, että ihmisten elimiä otetaan: ihminen surmataan ja sitten käytetään hä-
nen elimiään hyväksi jossakin elinsiirrossa. Kaikkein törkeintä rikollisuutta, mitä ihminen
voi kuvitella, on tällainen toiminta. Tämän takia kansainvälinen yhteistyö on erittäin tär-
keää.

Ja yksi asia on hyvä muistaa: Kun nyt parhaillaan ollaan siviilitiedustelulainsäädäntöä
uusimassa — työryhmähän istuu, ja tavoitteena on saada työryhmän tulos valmiiksi tämän
vuoden aikana — tavoitteena on saada aikaan Suomeen semmoinen tiedustelulainsäädän-
tö, jolla voidaan saada tiedustelun kautta etukäteen tietoa näistä rikollisryhmistä, jotka näi-
tä tällaisia iljettäviä rikoksia valmistelevat. Ainoa keino näihin puuttumiseen on hankkia
tietoa kansainvälisten yhteyksien kautta, ja tätä varten tässä maassa pitää olla tiedustelu-
lainsäädäntö ajan tasalla, niin että suojelupoliisi pystyy kansainvälisen yhteistyön kautta
paljastamaan näitä kansainvälisten rikollisryhmien lonkeroita, jotka ulottuvat varmasti
tänä päivänä Suomeen asti.

17.22 Tarja Filatov sd: Arvoisa puhemies! Näissä sopimusten ratifioinneissahan Suomi
on perinteisesti noudattanut linjaa, jossa ensin on laitettu lainsäädäntö kuntoon ja sitten
vasta on ratifioitu kansainvälisiä sopimuksia. Jos muistamme viime eduskuntakaudelta,
niin silloin esimerkiksi YK:n vammaisten sopimus ratifioitiin sillä tavalla, että se edellyt-
tää itsemääräämisoikeuslain voimaansaattamista ensin, koska tuossa laissa oli perustuslail-
lisia ongelmia, mutta kun tuo laki on saatu kuntoon, niin sen jälkeen voidaan allekirjoittaa
tuo ratifiointisopimus. Tässä nyt tietyllä tavalla on erilainen käsitys siitä, korjataanko asiat
ensin vai ratifioidaanko ensin ja sitten korjataan. Voisi sanoa, että vaikkapa Istanbulin so-
6



Pöytäkirjan asiakohta PTK 104/2016 vp
pimuksessakin on toimittu vähän tällaisella häilyvällä alueella, jolloin on ratifioitu sopi-
mus, vaikka tiedetään, että me emme kaikilta osin noudata sen suosituksia. Mutta suosituk-
set ovat tietysti vähän eri asia kuin tiukat artiklat, jotka velvoittavat ja edellyttävät tiettyi-
hin asioihin.

Mutta miksi puhun nyt kansanedustajana enkä valiokunnan puheenjohtajana: Se, miksi
epäilimme sitä, että meidän järjestelmämme eivät täytä tätä 4 artiklan edellytystä, liittyi sii-
hen, että muun muassa yhdenvertaisuusvaltuutettu problematisoi tätä meidän järjestel-
määmme ja totesi aivan selkeästi omassa lausunnossansa, että meillä on sellaisia ihmisiä,
jotka joutuvat kiskonnan tapaisen työsyrjinnän kohteeksi, joka täyttää tavallaan pakkotyön
elementit mutta ei ihmiskaupan elementtiä, ja silloin he joutuvat pois auttamisjärjestelmäs-
tä, koska koko auttamisjärjestelmä on rakennettu ihmiskaupan uhrien auttamisjärjestel-
män ympärille. Tämä on se huolenaihe, joka tähän liittyy. On hyvä, että asiaa edes seura-
taan, mutta olisi hyvä myös se korjata.

17.24 Anna Kontula vas: Arvoisa puhemies! Tämä nimenomainen keskustelu liittyy tie-
tysti pöytäkirjan mukaisesti ennen kaikkea uhrien suojeluun ja rikollisten rankaisemiseen.
Mutta minusta on tärkeätä tuoda esille myös, että pakkotyö ja ihmiskauppa ovat hyvin eri-
koisia ihmisoikeusloukkauksia siitä, että niiden kohdalla, kuten edustaja Hoskonen esimer-
kiksi tässä vahvasti todisti, pyritään ensisijaisesti reagoimaan vasta, kun ihmiskaupparikos
on jo tapahtunut, ja pyritään siinä jo tapahtuneen toiminnan toimijoille tekemään jotain.
Yleisesti ottaen ihmiskauppakeskustelussa huomion pitäisi kiinnittyä ensisijaisesti ihmis-
oikeusrikkomusten ehkäisemiseen, sellaisten tilanteiden ehkäisemiseen, jotka voivat joh-
taa jonkun henkilön ihmisoikeuksien loukkaamiseen.

Mitä tämä sitten tarkoittaisi pakkotyön kohdalla? Se tarkoittaisi näiden suojelujärjestel-
mien ja oikeusturvajärjestelmien lisäksi erityisesti siirtolaisten yleisten työehtojen ja auto-
nomian vahvistamista suomalaisessa järjestelmässä sekä yleistä tietoisuutta ihmiskaupasta
ja pakkotyöstä, jotka molemmat ovat verraten vieraita käsitteitä suomalaisille. Viime kä-
dessä kysymys on kuitenkin sellaisista ikävän pehmeistä ja abstrakteista asioista kuin tu-
loeroista, naisten asemasta ja koulutusmahdollisuuksista. Ei ole mikään sattuma, että Mol-
dovasta uhriudutaan ihmiskauppaan paljon useammin kuin Suomesta käsin. Se on juurikin
kiinni näistä rakenteista, ja niihin vaikuttaminen on myös ihmisoikeuksien turvaamista.

17.25 Merja Mäkisalo-Ropponen sd: Arvoisa puhemies! Valiokunnan jäsenenä on luo-
tettava myös asiantuntijoihin, ja useat asiantuntijat, joita kuulimme tämän asian yhteydes-
sä valiokunnassa, tekevät työtä näiden ihmisten parissa, ja he kertoivat, että ongelmat aut-
tamisjärjestelmässä ovat todellisia. Auttamisjärjestelmästä joudutaan jopa poistamaan ih-
misiä näiden käsitteiden epäselvyyksien ja näiden rajaveto-ongelmien vuoksi, vaikka he
varmasti ovat avun tarpeessa. Ja näin siis kertovat nämä asiantuntijat, jotka työskentelevät
näiden uhrien parissa ihan jatkuvasti. Siksi seuranta tässä asiassa on turhaa. Ongelma on
todellinen ja totta. Tälle asialle pitäisi tehdä jotain eikä vain seurata.

17.26 Krista Mikkonen vihr: Arvoisa puhemies! Tämä periaate siitä, että ensin laitetaan
oma lainsäädäntö kuntoon ja sitten vasta ratifioidaan sopimukset, on kyllä minusta sellai-
nen, mistä Suomen olisi syytä pitää jatkossakin kiinni, ja siksi on kyllä hieman huolestut-
tavaa, että tässä halutaan tehdä toisin.
7



Pöytäkirjan asiakohta PTK 104/2016 vp
Edustaja Filatov nosti tässä esiin muun muassa tämän vammaissopimuksen, jossa toi-
mittiin juuri näin, että vaikka siinä kauan kestikin, huolehdittiin siitä, että lainsäädäntö on
kunnossa ennen kuin sopimus ratifioidaan. Mielestäni se on kyllä se kestävä tie.

Edustaja Filatov nosti esille myös Istanbulin sopimuksen, jonka Suomi on ratifioinut,
vaikka meillä on suuri joukko suosituksia, jotka eivät ole vielä kunnossa. Itse pidän kyllä
huolestuttavana tämäntyyppistä etenemistä, koska sitten voi käydä niin, että ne asiat unoh-
tuvat ja hautautuvat. Esimerkiksi tämän Istanbulin sopimuksen kanssa meillä on erittäin
suuria rahoitusvajeita, mitä tulee esimerkiksi turvakoteihin tai muuhun. Siinä mielessä täs-
sä on se vaara, että jos ensin ratifioidaan ja sitten vasta huolehditaan käytännön toimista, ne
toimet voivat pitkäksikin aikaa unohtua ja jäädä tekemättä.

17.28 Anna Kontula vas: Arvoisa puhemies! Haluaisin vielä lyhyesti kommentoida sitä,
oliko olemassa joku mahdollinen epäselvyyskysymys meidän valiokuntakäsittelyssä: 

Kävin kaikki lausunnot läpi huolellisesti, ja lukuun ottamatta ministeriöiden lausuntoja
kaikkien viesti oli yksisuuntainen: meidän ihmiskauppalainsäädäntö ei kata sitä pakko-
työn määritelmää, johonka ILOn pöytäkirjassa kiinnitytään.

Minä olen itse ihmiskaupan parissa tehnyt töitä aika pitkään. Olen kirjoittanut seksikau-
pasta oman väitöskirjani ja muun muassa tehnyt IOM:lle raporttia ihmiskauppatyöstä.
Väittäisin aika hyvin tuntevani tämän suomalaisen ihmiskaupan vastaisen työn kentän ja
uskaltavani sanoa, että meiltä ei jäänyt yhtään keskeistä asioista tietävää tahoa kuulematta.
Ne kaikki kävivät jättämässä lausuntonsa valiokunnalle ja ne kaikki olivat samaa mieltä.
Sellaista tietoa tästä maasta ei löydy, jota valiokunta ei olisi kuulemisessaan kuullut, ja va-
liokunnan kuulemien asiantuntijoiden kanta ministeriökonsensuksen ulkopuolella oli hy-
vin yksituumainen.

Yleiskeskustelu asiasta päättyi.

Eduskunta hyväksyi hallituksen esitykseen HE 69/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
8


