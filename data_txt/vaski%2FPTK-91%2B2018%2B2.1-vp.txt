















































DEM8805.tmp.xml


Pöytäkirjan asiakohta PTK 91/2018 vp
Pöytäkirjan asiakohta 

PTK 91/2018 vp

Täysistunto

Torstai 27.9.2018 klo 16.00—18.29

2.1. Suullinen kysymys yritysvastuuta koskevasta lainsäädännöstä (Antti Rinne sd)
Suullinen kysymys SKT 143/2018 vp

Suullinen kyselytunti

Puhemies Paula Risikko: Ensimmäisen kysymyksen esittää edustaja Rinne, olkaa hyvä.

Keskustelu

16.01 Antti Rinne sd: Arvoisa puhemies! Yli 70 yritystä, kansalaisjärjestöä ja ammatti-
liittoa vaatii Suomeen ihmisoikeuksia koskevaa yritysvastuulakia. #ykkösketjuun-kam-
panjan tavoittelema laki velvoittaisi yritykset selvittämään ihmisoikeusvaikutuksensa sekä
välttämään ja vähentämään mahdollisia kielteisiä vaikutuksia. Lain lähtökohta olisi se, että
ihmisoikeudet eivät ole kaupan ja vastuuttomuus ei ole kilpailuetu. Tämä on todella tärkeä
kampanja, pääministeri Sipilä. Se muistuttaa meitä päättäjiä siitä, että Suomi on kansain-
välisessä vertailussa jäämässä jälkeen yritysvastuulainsäädännöstä. Ranskassa, Sveitsissä
ja Alankomaissa on jo lähdetty säätämään yrityksille sitovaa ihmisoikeuksia koskevaa
huolellisuusvelvoitetta. SDP on päättänyt liittyä Ykkösketjuun-kampanjaan. Pääministeri
Sipilä: voiko johtamanne hallitus sitoutua #ykkösketjuun-kampanjan tavoitteisiin?

16.02 Pääministeri Juha Sipilä (vastauspuheenvuoro): Arvoisa puhemies! Ministeri
Lintilä, jonka vastuulle tämä kuuluu, ei ole paikalla, mutta voin yleisesti vastata näin, että
ilman muuta yritysvastuuasiat ovat tärkeitä. Me olemme valtionyhtiössä edistäneet sitä,
tehneet uuden ohjeistuksen, esimerkiksi verojalanjälki pitää raportoida läpinäkyvästi, sa-
moiten kuin kestävän kehityksen asiat ja niin edes päin. Tätä aihepiiriä pidän erinomaisen
tärkeänä.

Toinen asia, joka vaatii huolellisen mietinnän, on se, mitä osia noista ehdotuksista kan-
nattaa olla pakottavassa lainsäädännössä ja mitä osia niistä kannattaa olla yritysten oman
tahdon varassa sillä tavalla, että niistä syntyy myöskin kilpailuetuja, jotka rohkeasti mene-
vät siihen suuntaan kuin, edustaja Rinne, kuvailitte.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä aiheesta, ilmoittautumaan painamalla V-painiketta ja nousemalla seisomaan. —
Edustaja Rinne jatkaa.

16.03 Antti Rinne sd (vastauspuheenvuoro): Arvoisa puhemies! Pääministeri Sipilä, tuon
kampanjan tavoitteena on, että kaikki yritykset noudattavat ihmisoikeuksia. Juha Beur-
ling, Kuluttajaliiton pääsihteeri, on todennut, että kukaan ei halua ostopäätöksillään tietoi-
sesti tukea vastuutonta yritystoimintaa, mutta vastuuväittämien viidakossa seikkaileva ku-
 Tarkistettu
4.0



Pöytäkirjan asiakohta PTK 91/2018 vp
luttaja on voimaton. Kuluttajat haluavat luottaa siihen, että ostettujen tuotteiden taustalla ei
ole lapsityövoimaa, pakkotyötä tai muita ihmisoikeusloukkauksia. Kotipizza Group on
mukana tässä kampanjassa, ja yrityksen toimitusjohtaja Tommi Tervanen toteaa: ”Monet
yritykset noudattavat jo nyt ihmisoikeusperiaatteita. Hankintaketjun läpinäkyvyys ja vas-
tuullisuus on sekä asiakkaiden että tavarantoimittajan etu. Meillä ei ole mitään salattavaa,
eikä pitäisi olla millään muullakaan suomalaisella yrityksellä.” Arvoisa pääministeri, minä
olen vieraillut viimeisten kuukausien aikana useissa yrityksissä ympäri Suomea, ja viesti
sieltä on selvä: vastuuttomuus ei saa olla kilpailuetu. Pääministeri Sipilä, SDP on mukana
kampanjassa, onko hallitus mukana?

16.04 Pääministeri Juha Sipilä (vastauspuheenvuoro): Arvoisa puhemies! Tämä lain-
säädäntö kuuluu edelleenkin ministeri Lintilän vastuualueelle. Tehdäänkö sillä tavalla, että
odotetaan, [Antti Rinne: Mikä on pääministerin kanta tähän?] että ministeri Lintilä on tääl-
lä. Kuten totesin, niin yleisellä tasolla tämä on sellainen asia, jota mielelläni edistän. Se on
selvä asia, että ihmisoikeuskysymykset eivät missään tapauksessa vastuuttomana voi olla
kilpailuetu. Sehän on kaikille meille selvää.

Puhemies Paula Risikko:  Otetaan tähän muutama kysymys. Seuraava lisäkysymys edus-
taja Ojala-Niemelä. 

16.04 Johanna Ojala-Niemelä sd (vastauspuheenvuoro): Arvoisa puhemies! Tällä vaali-
kaudella on nähty, kuinka hallitus on moukaroinut oikein urakalla työntekijöitten suojaksi
tehtyä lainsäädäntöä. Oikein lekaa pienempää työkalua ei ole löytynyt. Ensin säädettiin ak-
tiivimallista, joka on epäoikeudenmukainen, koska palvelujen määrä vaihtelee suuresti
paikkakunnittain ja eri puolilla Suomea on hyvin erilaiset mahdollisuudet saada lyhytkes-
toista työtä. Varsinkin meillä syrjäseuduilla aktiivimalli ei aktivoi, vain rankaisee työn
puutteesta. Kehysriihessä linja jatkui, ja hallitus päätti heikentää irtisanomissuojaa alle 20
hengen yrityksissä. Kysynkin teiltä, ministeri Lindström: Miksi olette hylänneet kolmikan-
taisen valmistelun? Miksi laitoitte palkansaajat eriarvoiseen asemaan yrityksen koon pe-
rusteella?

16.05 Työministeri Jari Lindström (vastauspuheenvuoro): Arvoisa rouva puhemies!
Ihan totta, aktiivimalli on tämän hallituksen aikaansaannos, mutta niin on moni muukin
päätös. Ja kun te sanoitte, että ollaan moukaroitu, niin viime budjettiriihessä tehtiin iso pino
päätöksiä, jotka ovat palkansaajalle ja työttömälle etu. Ne auttavat häntä työllistymään. 

Jos otan yhden asian: me muun muassa nostimme sataprosenttisen palkkatuen kiintiön
4 000:een, me teimme palkkatukeen muita täsmentäviä toimenpiteitä ja kaikkein isoimpa-
na olemme nostaneet tämän työkykyongelmien tunnistamisen ja yksilöllisten työkykypro-
sessien kehittämisen sillä lailla esille, että tämä tulee olemaan ihan varmasti sekä tämän
hallituksen että seuraavan hallituksen tärkeitä hankkeita, joita pitää edistää.

On totta, että hallitus on tehnyt tiukennuksia, mutta on myös tehty paljon parannuksia,
joten tuo on aika yksisilmäinen väite sanoa, että ollaan pelkästään moukaroitu. [Ben Zys-
kowicz: Mites on käynyt työllisyyden?]

16.06 Jukka Gustafsson sd (vastauspuheenvuoro): Arvoisa puhemies! Kysymykseni on
periaatteellinen ja sopii herra pääministerille hyvin.
2



Pöytäkirjan asiakohta PTK 91/2018 vp
Kaikki me muistamme, miten pääministeri Katainen aikanaan tilasi professoreilta Cas-
tells ja Himanen selvityksen, joka osin julkaistiin kirjana tietoyhteiskunnan toimintamal-
lista, ja siinä yhteydessä suomalainen ammattiyhdistysliike katsottiin yhdeksi neljästä tär-
keimmästä menestystekijästä suomalaiselle hyvinvoinnille ja työelämäkehitykselle. Nyt
on pakko kysyä, kun tilanne on mahdollisesti aika dramaattinen Suomessa nyt tämän työ-
suhdeturvan heikentämisen, irtisanomisturvan heikentämisen kohdalta: miten te arvioitte
isossa kehityskaaressa ammattiyhdistysliikkeen ja työmarkkinajärjestöjen merkitystä nyt
yhteiskunnan hyvinvoinnin rakentajana, että antaisitte sille paremman arvon?

16.07 Työministeri Jari Lindström (vastauspuheenvuoro): Arvoisa puhemies! En ole
pääministeri mutta vastaan näistä työmarkkinakysymyksistä. On ihan totta, että tilanne on
huolestuttava, ja hallitus ottaa tämän vakavasti. Niinpä hallituksen sisällä on keskusteltu
viimeksi tänään muun muassa tästä irtisanomissuojasta ja niistä elementeistä, mihin me
olemme valmiita tämän irtisanomissuojan kanssa, mitä siellä voidaan liikutella sisällä.
[Antti Rinne: Kolmikanta!] — Olen kolmikantaa kunnioittanut sillä lailla, että olen ollut
yhteydessä Jarkko Elorantaan ja Antti Palolaan ja käynyt heidän kanssaan tästä asiasta kes-
kustelua. Kolmikantaisella valmistelulla on Suomessa tulevaisuutta, mutta pitää ymmär-
tää, että tilanne muuttuu, työelämä muuttuu. Pitää olla myös valmiutta olla itse tekemässä
muutoksia rohkeasti.

16.08 Ville Niinistö vihr (vastauspuheenvuoro): Arvoisa puhemies! Tämä yritysvastuula-
ki on ehdottoman tärkeä paitsi siinä, että me ohjaamme maailmantaloutta kestäviin peli-
sääntöihin ihmisoikeuksien kannalta, myös siinä, että se suojelee ympäristöä. Monissa
maissa näihin yritysvastuulakeihin on kirjattu ihmisoikeuksien lisäksi myös ympäristövas-
tuu, ja nämä usein kehityspolitiikassa kulkevat aivan käsi kädessä. Eli usein paikallisten
asukkaiden oikeus elinkeinoihin ja oikeus kehittää omaa asuinseutuaan liittyvät myös sii-
hen, että heillä on mahdollisuus hallita omia luonnonvarojaan ja että ihmisten oikeuksia
kehittää omaa elinympäristöään ei tulla kohtuuttomasti viemään sillä, että esimerkiksi
luonnonvarojen hyödyntäminen on pelkästään ulkomaisten toimijoiden käsissä. Näin ol-
len yritysvastuulaki liittyy vahvasti myös kestävän kehityksen tavoitteiden toteutumiseen
ja ympäristövastuuseen. Miten, ministeri Tiilikainen, näette, oletteko te valmis edistämään
sitä, että ympäristövastuukysymykset nostettaisiin tässä yritysvastuulain valmistelussa
esille, ja oletteko te edistämässä tätä asiaa, että saataisiin sekä ihmisoikeuksia että ympä-
ristövastuuta eteenpäin ja että suomalaiset yritykset, jotka panostavat näihin, pärjäävät kil-
pailussa?

16.09 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kysymys ja se suunta, mihin edustaja Niinistö tätä laajensi, on
hyvä ja arvokas, ja olen käynyt hyviä ja rakentavia keskusteluja tämän Ykkösketjuun-kam-
panjan toimijoitten kanssa näistä yritysvastuulainsäädännön mahdollisuuksista. Siinä on
todettu niitä mahdollisuuksia, mitä se sisältää, mutta myös niitä ongelmia, mitä tulee, jos
lakiin lähdetään kirjoittamaan tämänkaltaisia asioita, kuten minkä kokoiset yritykset käy-
tännössä pystyisivät tuon yritysvastuunsa osoittamaan. Eli tässä matkan varrella on var-
masti monta monta ongelmallista yksityiskohtaa, mutta tuo suunta ja tavoite, että entistä
tarkemmin pystyttäisiin varmistamaan se, että yritykset toimivat vastuullisesti ihmisoi-
3



Pöytäkirjan asiakohta PTK 91/2018 vp
keuksia, työntekijöitten oikeuksia ja ympäristöä kohtaan, on kannatettava, kuten pääminis-
teri totesi.

16.10 Ville Tavio ps (vastauspuheenvuoro): Arvoisa puhemies! Perussuomalaisista suo-
malaiset yritykset kuitenkin kohtelevat työntekijöitä reilusti. Ne ovat reiluja ja ne huoleh-
tivat ympäristöstä, ja niille on siis todella tärkeää koko suomalaisen yhteiskunnan hyvin-
vointi. Tämä on meidän havaintomme, kun puhumme jatkuvasti suomalaisten yrittäjien
kanssa. Siksi haluankin ottaa tässä näkökulmassa esiin sen, että nyt kun tällä tavalla tässä
SDP ja vihreät kovasti korostavat tätä yritysten vastuuta ihmisoikeuksista ja ympäristöstä
ja niin edelleen, niin se käytännössä merkitsee hyvin usein lisää normeja ja lisää byrokra-
tiaa, ja sitä me perussuomalaiset emme tahdo. [Välihuutoja vasemmalta] Nimittäin juuri
sehän, että täällä yliverotetaan yrityksiä ja täällä on liikaa byrokratiaa ja normeja, nimen-
omaan siirtää ne yritykset sinne ulkomaille, missä sitten taas ei ole reiluja pelisääntöjä, esi-
merkiksi Kiinaan, missä sitten taas saastutetaan ihan hirveästi. Ympäristöystävälliset yri-
tyksethän ovat Suomessa. Suomalainen työ on ekoteko, joten voitteko te, ministeri, myös
tässä vakuuttaa, että ei tule lisää normeja eikä byrokratiaa yrityksille? [Jukka Gustafsson:
Ettekö luota moraaliin ja etiikkaan ollenkaan?]

16.11 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Edelleenkin tämä taitaa kuulua ministeri Lintilän tontille, mut-
ta tämä kysymys on sillä tavalla asiaa avaava, että tässä yritysvastuulaissa nimenomaan ne
maat, jotka ovat tässä edenneet, lähtevät siitä, että tätä vastuuta, mitä se kansallinen lain-
säädäntö säätelee siellä omassa maassa toimittaessa, vastaavan kaltaisia pelisääntöjä sovel-
lettaisiin myös ulkomaille. Eli nimenomaan tässä tasoitetaan sitä kilpailueroa ja etua, että
ei pystytä ympäristöä tai ihmisoikeuksia polkemalla saamaan epäreilusti liian hyvää ase-
maa siellä markkinoilla. Eli tämä on nimenomaan normeja ja pelikenttää tasoittavaa eikä
kansalliseen lainsäädäntöön liikaa byrokratiaa tuovaa, kunhan vain huolehditaan siitä, että
se pystytään oikealla tavalla todentamaan. Tämä byrokratianäkökulma on tärkeä, ja sen ta-
kia juuri on vaikeata sitä lainsäädäntöä kirjoittaa, [Puhemies koputtaa] mutta periaate on
hyvä.

16.13 Hanna Sarkkinen vas (vastauspuheenvuoro): Arvoisa puhemies! Yritysvastuulaki
olisi erittäin tervetullut. Maailmassa on valitettavasti edelleen yrityksiä, jotka eivät kun-
nioita ihmisoikeuksia tuotantoketjuissaan. Esimerkiksi lapsityövoimaa käytetään edel-
leen. Ihmiset työskentelevät turvattomissa ja vaarallisissa olosuhteissa esimerkiksi tekstii-
liteollisuuden alalla. Ammattiyhdistystoimintaa estetään monissa maissa. Yritysten glo-
baalit tuotantoketjut ovat erittäin pitkiä ja monimutkaisia, mutta suomalaisilla yrityksillä
tulisi kuitenkin olla vastuu selvittää, ettei ihmisoikeuksia rikota tuotantoketjun missään
vaiheessa, myöskään toisella puolella maapalloa. Vastuuttomat yritykset voivat tällä het-
kellä saada kilpailuetua siitä, että ne polkevat ihmisoikeuksia, ja se kannustaa myös siirtä-
mään tuotantoa huonoihin olosuhteisiin.

Arvoisa puhemies! Pääministeri vastasi siihen malliin, että pitää arvioida, voidaanko va-
paaehtoisuuden pohjalta edetä. Mutta eikö sitova yritysvastuulaki olisi vastuullisten suo-
malaisten yritysten [Puhemies koputtaa] ja työntekijöiden etu?

Puhemies Paula Risikko: Ottaako pääministeri tämän? Pääministeri Sipilä, olkaa hyvä. 
4



Pöytäkirjan asiakohta PTK 91/2018 vp
16.14 Pääministeri Juha Sipilä (vastauspuheenvuoro): Arvoisa puhemies! Nyt puhutaan
sellaisesta kokonaisuudesta, joka varmasti on seuraavan vaalikauden ja seuraavien halli-
tusneuvottelujen asioita. Tämäntyyppinen asia vaatii huolellisen valmistelun, ja me hyvin
tiedämme, että eduskunnan syksyyn se ei missään tapauksessa enää ehtisikään. Mutta sil-
loin kun puhutaan yritysvastuusta ja kaikkeen siihen liittyvistä asioista, niin kyllä niitä olen
valmis edistämään. Mikä se tapa sitten on, se vaatii huolellisen valmistelun, niin kuin kaik-
ki muutkin asiat.

16.14 Sari Essayah kd (vastauspuheenvuoro): Arvoisa rouva puhemies! Vastuullisuus on
varmasti jokaisen menestyvän yrityksen liiketoiminnan ytimessä. Varmasti halutaan ihan
mainehaittojenkin välttämiseksi toimia yritysvastuun mukaisesti, kantaa vastuuta niin ym-
päristöstä kuin myöskin sosiaalista vastuuta.

Tällä hetkellähän meillä esimerkiksi julkisissa hankinnoissa, hankintalaissa, on mahdol-
lisuus ihan kategorisesti sulkea pois sellaiset yritykset, joitten tuotantoketjussa tai alihan-
kintaketjussa on esimerkiksi vaikkapa törkeitä ihmisoikeusrikkomuksia tai vastaavaa, pak-
kotyötä tai jotain sen kaltaista. Tällaisia yrityksiä ei tarvitse edes ottaa mukaan kilpailutus-
toimintaan.

Olisinkin halunnut kysyä vastaavalta ministeriltä, tai kuka asian kokee omaksensa: mil-
lä tavalla pystytään varmistumaan, että pk-yritykset pystyvät kantamaan sitä yritysvastuu-
ta — jota varmasti monet heistä haluavat kantaa, mutta heillä on huomattavasti huonom-
mat mahdollisuudet selvityttää omat alihankintaketjunsa ja myöskin päästä selville siitä,
minkälaiset työolot esimerkiksi tietyssä tehtaassa on alihankintaketjun päässä? Olisin ha-
lunnut tästä [Puhemies koputtaa] ministerin näkemystä.

16.16 Työministeri Jari Lindström (vastauspuheenvuoro): Arvoisa puhemies! Vastaan
hankintalaista, ja siltä osin vastaan tähän. Uusi hankintalaki antaa mahdollisuudet siihen —
jo vanhakin antoi siihen mahdollisuuden — että voidaan kilpailuttaa sillä lailla, että nämä
sosiaaliset kriteerit tulee huomioitua. Nyt moni kunta, moni kaupunki, on ottanut tämän
ihan omaan strategiaansa, ja minun mielestäni se on loistava suunta, koska meillä on julki-
sia hankintoja 30 miljardin euron edestä vuosittain — se ei ole lainkaan vähäpätöinen sum-
ma — ja siellä pystytään tekemään paljon asioita.

No, miten sitten semmoinen yksikkö, jossa sitä osaamista ei ole? Me olemme perusta-
neet tällaisen verkoston, keinoverkoston, jota semmoisetkin tahot, jotka eivät sitä kilpai-
luttamista välttämättä osaa tehdä, voivat käyttää ja hyödyntää ja sitä kautta sitten ottaa huo-
mioon nämä sosiaaliset kriteerit, jotka ovat äärimmäisen tärkeitä, esimerkiksi pitkäaikais-
työttömyyden hoidossa. 

16.17 Antti Rinne sd (vastauspuheenvuoro): Arvoisa puhemies! Edustaja Tavio, haluan
teille todeta, että olen parikymmentä vuotta seurannut läheltä sitä, miten alipalkat, työ-
suojelun puute ja monella eri tavalla ihmisoikeuksien loukkaaminen ovat nimenomaan
siirtäneet työtä työvoimavaltaisilta aloilta Suomesta ulos, joten teillä on aika väärä käsitys
tästä. 

Ihmisoikeudet eivät voi olla kaupan. Ihmisoikeuksien polkemisen salliminen Suomen
rajojen ulkopuolella ei ole vain ihmisoikeuskysymys. Samalla heikennetään, niin kuin to-
dettua, suomalaisen työn ja suomalaisten yritysten kilpailukykyä ja vaikutetaan vastuulli-
5



Pöytäkirjan asiakohta PTK 91/2018 vp
sesti toimivien asemaan markkinoilla. Vastuuttomuus ei, pääministeri Sipilä, saa olla kil-
pailuetu.

Arvoisa puhemies! Nyt tiedustelen pääministeriltä: onko teillä halukkuutta nostaa vien-
ninedistämismatkoillanne yritysvastuuasiat ja ihmisoikeudet ykkösketjuun niissä asioissa,
joista puhutte vierailumaissa?

16.17 Pääministeri Juha Sipilä (vastauspuheenvuoro): Arvoisa puhemies! Periaatteet
näissä yritysten ihmisoikeusvastuissa on sovittu YK:ssa, ja Suomi on niihin periaatteisiin
sitoutunut. Yhteiskuntavastuusta ja ihmisoikeusvastuusta puhun aina, kun olen yritysten
kanssa tekemisissä. Olen ensi viikolla Portugalissa ja Espanjassa vienninedistämismatkal-
la, ja kuuluu vakiokuvioon, että kerron yrityksille näistä, se on ilman muuta selvä asia.

Kysymyksen käsittely päättyi.
6


