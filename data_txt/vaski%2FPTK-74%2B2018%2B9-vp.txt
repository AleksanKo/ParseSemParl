















































DEME7B6.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59—17.57

9. Hallituksen esitys eduskunnalle liikesalaisuuslaiksi ja eräiksi siihen liittyviksi laeiksi
Hallituksen esitys HE 49/2018 vp
Valiokunnan mietintö TaVM 11/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 9. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

17.10 Lauri Ihalainen sd: Arvoisa rouva puhemies! Sinnikkään odottamisen jälkeen esi-
tän vastalauseen mukaista, perusteltua lausumaa.

17.11 Hanna Sarkkinen vas: Arvoisa puhemies! Uudella liikesalaisuuslailla säädetään
liikesalaisuuksien suojasta ja siviilioikeudellisista oikeussuojakeinoista. Esityksellä pan-
naan täytäntöön EU:n liikesalaisuuksien suojaamista koskeva direktiivi. Tiedon suojaami-
sen ja siten myös liikesalaisuuksien merkitys tutkimus- ja kehitystyön, innovaatioiden ja
kilpailukyvyn kannalta on korostunut tietoyhteiskunta- ja digitalisaatiokehityksen myötä.
Toisaalta tiedon avoimuus ja työntekijöiden osaamisen hyödynnettävyys ovat myös edel-
lytyksiä uusien innovaatioiden synnylle ja talouden kehittymiselle. Siten aineettoman pää-
oman ja liikesalaisuuksien sääntely on aina tasapainoilua liikesalaisuuksien suojan ja tie-
don avoimuuden ja osaamisen liikkuvuuden välillä.

Arvoisa puhemies! Liikesalaisuusdirektiivin yhtenä keskeisenä lähtökohtana on liikesa-
laisuuksien suojan lisäksi yleisen edun turvaaminen. Myös Suomen lainsäädännössä on
tärkeää turvata mahdollisuus ilmoittaa väärinkäytöksistä toimivaltaisille viranomaisille tai
tuoda väärinkäytökset tai lainvastainen toiminta julki liikesalaisuuslain estämättä silloin,
kun se on tarpeen yleisen edun kannalta. Käytännössä tämä voi koskea esimerkiksi tilan-
teita, kun rakennusfirman työntekijä kertoo kilpailuviranomaiselle kartelliepäilyksistään
tai kun pankin työntekijä paljastaa kansainvälisen veronkierron rakenteita julkisuudessa tai
kun lenkkikenkiä valmistavan firman työntekijä raportoi ihmisoikeusjärjestöille tuotanto-
ketjussa tapahtuneesta riistosta, johon yrityksen johto ei ole puuttunut. Yleistä etua ja sen
hyväksyttävää suojaamista on vaikea ellei mahdoton tyhjentävästi määritellä lainsäädän-
nössä, joten lopulta hyväksyttävä sananvapauden käyttö ja yleisen edun suojaaminen mää-
ritellään oikeuskäytännössä.

Arvoisa puhemies! Hallituksen esityksessä liikesalaisuuslain 5 §:n perusteluteksteissä
liikesalaisuuden suoja on määritelty jossain määrin laajemmaksi ja vastaavasti ilmiantajan
suoja kapeammaksi kuin liikesalaisuusdirektiivin vastaavassa artiklassa. Mietinnössään ta-
 Tarkistettu
4.0



Pöytäkirjan asiakohta PTK 74/2018 vp
lousvaliokunta pitää kuitenkin aivan oikein tärkeänä, että ehdotettu säännös mahdollistaa
lainvastaista toimintaa koskevan tiedon antamisen toimivaltaiselle viranomaiselle yleisen
edun suojaamista varten väärinkäytösten tai laittoman toiminnan paljastamiseksi. Talous-
valiokunnan mukaan lainvastaista toimintaa koskevalla tietojen antamisella on usein sekä
keskeinen merkitys viranomaisten lakisääteisen tehtävän hoitamisen kannalta että selkeäs-
ti yleistä etua suojaava tarkoitus. On tärkeää, että tämä valiokunnan hyvin perusteltu kanta
näkyy, kun lakia sovelletaan, eikä ilmiantajan suojan saamisen kynnys muodostu käytän-
nössä direktiiviä korkeammaksi.

Arvoisa puhemies! Lain perusteluissa yritysten sisäiset väärinkäytöksiin puuttumista
koskevat kanavat nähdään ensisijaisena keinona saada tietoa väärinkäytöksistä ja puuttua
niihin. Talousvaliokunnan mietinnössä korostetaan kuitenkin aivan oikein, että väärinkäy-
tökset kattavat hyvin laajan kirjon tilanteita eikä sääntelyllä ole perusteltua rajoittaa liike-
salaisuuden ilmaisemista väärinkäytösten paljastamiseksi laajemmin. Valiokunta katsoo,
ettei ilmoituskanaviin tule rakentaa hierarkiaa myöskään liikesalaisuusdirektiivin säännös-
ten täysharmonisoivan luonteen vuoksi. Yrityksien sisäisiä ilmoituskanavia ei voi kaikissa
tapauksissa pitää ensisijaisena tai parhaana ilmoituskanavana, vaan ilmoituksia tulee pe-
rustellusta syystä pystyä tekemään suoraan esimerkiksi kilpailuviranomaisille.

Talousvaliokunta kiinnittää huomiota myös EU-tason pyrkimyksiin entisestään vahvis-
taa ja yhtenäistää väärinkäytöksen ilmoittajien suojaa. Komissio on vastikään antanutkin
ehdotuksen unionin oikeuden rikkomisesta ilmoittavien henkilöiden suojelua koskevaksi
direktiiviksi.

Arvoisa puhemies! Lakiin sisältyy ajatus etukäteisestä intressipunninnasta. Väärinkäy-
töksiä havainneelta henkilöltä ei kuitenkaan voi edellyttää tyhjentävää intressipunnintaa
ennen viranomaisilmoituksen tekemistä, vaan kynnys ilmoitukseen tulisi olla matala, jotta
väärinkäytökset tulevat viranomaisten tietoon. Etukäteinen intressipunninta ei sisälly EU-
direktiiviin, ja se käytännössä toteutuu joka tapauksessa viranomaisten käsitellessä asiaa.
Viranomaiskäsittely on luottamuksellista, ja ilmoitetut tiedot tulevat julkisiksi vain siinä
tapauksessa, että viranomaiset ryhtyvät tiedonannon perusteella oikeudellisiin toimenpitei-
siin. Esimerkiksi kartellitoiminta ei saa jäädä ilmoittamatta toimivaltaiselle viranomaiselle
sen takia, että ilmiantaja joutuu tekemään epävarmaa intressipunnintaa ja pelkäämään ase-
mansa tai seurausten puolesta. Havaituista väärinkäytöksistä pitää voida aina ilmoittaa vi-
ranomaisille, ja talousvaliokunta toteaakin mietinnössä, että ehdotetun lain 5 §:ää on tul-
kittava niin, että liikesalaisuuden ilmaiseminen esimerkiksi ilmoittaessa kilpailulainsää-
dännön vastaisesta toiminnasta toimivaltaiselle viranomaiselle on oikeutettua.

Arvoisa puhemies! Valiokunnan mietintö on erittäin hyvä ja perusteltu, mutta jotain py-
kälämuutoksia jäimme vielä valiokunnassa kaipaamaan. Lakiesityksen ensimmäisessä kä-
sittelyssä äänestettiin vastalauseen pykälämuutosesityksistä, jotka eivät valitettavasti men-
neet läpi.

Lakiin olisi ollut perusteltua lisätä näkyviin poikkeus koskien todistamista oikeuden-
käynnissä. Näin selvennettäisiin myös ehdotetun lain ja oikeudenkäymiskaaren suhdetta.
Erityisesti olisi ollut perusteltua selventää oikeudenkäymiskaaren mukaisen todistamisoi-
keuden ja liikesalaisuuslain tarkoittaman salassapitosopimuksen suhdetta. Käytännössä oi-
keudenkäytössä on esiintynyt tapauksia, joissa todistamista on pyritty ja osin onnistuttukin
estämään salassapitosopimuksiin vetoamalla.

Lisäksi teknisen ohjeen osalta olisi ollut pykälissä perusteltua selvittää, missä muodossa
tekninen ohje voi olla saadakseen laissa tarkoitettua suojaa. Liian lavea tai epäselvä tekni-
2



Pöytäkirjan asiakohta PTK 74/2018 vp
sen ohjeen määritelmä voi heikentää työvoiman ja tietotaidon liikkuvuutta ja tosiasiassa
estää normaalin ammattitaidon ja kokemuksen piiriin kuuluvan tiedon ja osaamisen hyö-
dyntämisen. Suullinen liikesalaisuuden sisältämätön tieto tulee katsoa normaaliksi ammat-
tiosaamiseksi.

Myös salassapitosopimuksen osalta laki olisi kaivannut täsmennystä. Näin torjuttaisiin
se, että työnantaja salassapitosopimuksella rajoittaa työntekijän mahdollisuutta myöhem-
min hyödyntää omaa ammattiosaamistaan tai kokemustaan. Lakiin olisi tarpeellista tehdä
rajaus, jonka mukaan työsuhteen aikana tehty salassapitosopimus voi olla voimassa vain
kohtuullisen ajan työsuhteen päättymisen jälkeen.

Arvoisa puhemies! Lisäksi eduskunnan tulisi ottaa tiukasti kantaa erityisesti kilpailu-
kieltoja koskevaan problematiikkaan. Lainsäädäntöä tulisi uudistaa Jukka Ahtelan vast-
ikään julkaiseman selvityksen pohjalta. Kilpailukieltosopimuksia koskevaa sääntelyä eh-
dotetaan selvityksessä muutettavaksi siten, että kilpailukieltosopimuksen tarpeellisuutta,
suojattavia tietoja sekä sopimuksen laajuutta arvioitaisiin nykyistä tarkemmin. Nykylain ja
-käytännön ongelmana on se, että kilpailukieltosopimuksia lätkitään työntekijöille joskus
hatarin perustein ja vailla riittävää kompensaatiota. Tämä voi haitata työvoiman liikku-
vuutta ja työntekijöiden ura- ja ansaintamahdollisuuksia. Ahtela toteaa, että on ilmeistä,
että kilpailukieltosopimuksia käytännössä tehdään nykyisellään varsin runsaasti ilman riit-
tävää ja erityisen painavan syyn arviointia.

On myös havaittavissa, että kilpailukieltosopimuksia koskevassa sääntelyssä esimerkik-
si pakollinen kompensaatio on varsin yleinen malli verrokkimaissa. Kun otetaan huo-
mioon työvoiman enenevä liikkuvuus ja kansainvälinen yritystoiminta Euroopassa, on
syytä pysyä mukana muissa maissa tapahtuvan sääntelyn kehitysvauhdissa myös tässä yh-
teydessä.

Arvoisa puhemies! Työnantajilla on joissain tapauksissa aito tarve käyttää kilpailukiel-
tosopimuksia, eikä tätä mahdollisuutta ole syytä poistaa. Kuitenkaan ei ole yleisen edun
mukaista jarruttaa työvoiman tervettä liikkuvuutta yhtään enemmän kuin on välttämätöntä. 

Tällä perusteella kannatan edustaja Ihalaisen esittämää erittäin perusteltua vastalauseen
mukaista lausumaehdotusta, jossa esitetään, että hallituksen tulisi viipymättä ryhtyä val-
mistelemaan työsopimuslainsäädännön muutoksia, joilla korjataan [Puhemies koputtaa]
selvityksessä ja käytännön työelämässä esiin nousseita ongelmia.

17.19 Kari Kulmala sin: Arvoisa rouva puhemies! Suomessa ei tähän asti ole ollut erillis-
tä lakia liikesalaisuuksien suojasta. Aineettomista oikeuksista, kuten patenteista, tavara-
merkeistä ja tekijänoikeuksista, on sen sijaan olemassa erillislakinsa. Myös esimerkiksi ri-
koslaissa on säännelty yrityssalaisuuksien rikosoikeudellinen suoja. Lukuisissa muissakin
laeissa on yksittäisiä säännöksiä liikesalaisuuksien, ammattisalaisuuksien tai yrityssalai-
suuksien suojaamiseksi tai säännöksiä viranomaisten liike- ja ammattilaisuuksia koskevis-
ta tiedonsaantioikeuksista. Joten emme ole olleet täysin suojaamattomassa tilassa aikai-
semminkaan.

Nykyinen sääntely on Suomessa kuitenkin rakenteeltaan ja myös käsitteistöltään erit-
täin hajaantunut. Esityksen taustalla on nyt tietenkin EU ja EU:n liikesalaisuusdirektiivi.
Tavoitteena onkin tällä esityksellä yhtenäistää suojan tasoa kaikissa jäsenvaltioissa. Liike-
salaisuuslainsäädännön uudistamisen tarve johtuu siis sekä EU-sääntelyn täytäntöönpa-
nosta että kansallisen lainsäädännön puutteista. Pidän esitystä tarpeellisena ja jopa välttä-
mättömänä.
3



Pöytäkirjan asiakohta PTK 74/2018 vp
17.20 Johanna Ojala-Niemelä sd: Arvoisa rouva puhemies! Talousvaliokunnan kuule-
misissa nousi esille työntekijöiden salassapito- ja kilpailuehtojen sääntelyn puutteellisuus,
ja tähän on kyllä haettava ratkaisumalleja.

Tässä äskettäin esitellyssä vastalauseessa ehdotetut muutokset säännöksiksi olisivat tuo-
neet työntekijöille varmuutta siitä, mitkä heidän oikeutensa ja velvollisuutensa ovat. Nyt
valitettavasti näyttää kyllä siltä, että valiokunnan enemmistö meni tässä asiassa tuomiois-
tuimen selän taakse odottamaan, että työntekijät hakevat oikeutensa sitä kautta. Harmillis-
ta oli, ettei koko valiokuntaa saatu tämän muutoksen taakse, mutta tämän kanssa on nyt
vain elettävä. Ehdotus ei kuitenkaan käytännössä olisi muuttanut tätä käytäntöä mutta olisi
tuonut sitä kauan kaivattua oikeusvarmuutta.

Keskustelu päättyi ja asian käsittely keskeytettiin.
4


