















































DEMFEA4.tmp.xml


Pöytäkirjan asiakohta PTK 144/2017 vp
Pöytäkirjan asiakohta 

PTK 144/2017 vp

Täysistunto

Maanantai 18.12.2017 klo 12.02—4.02

14. Hallituksen esitys eduskunnalle laeiksi sijoituspalvelulain muuttamisesta ja kaupan-
käynnistä rahoitusvälineillä sekä eräiksi niihin liittyviksi laeiksi

Hallituksen esitys HE 151/2017 vp
Valiokunnan mietintö TaVM 22/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 14. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

1.56 Timo Harakka sd: Arvoisa puhemies! Tämä sinänsä aika byrokraattisen kuuloinen
otsikko pitää sisällään yhden, voisiko sanoa, pitkittyneimmistä ja ehkä merkittävimmistä-
kin periaatteellisista poliittisista kädenväännöistä, joita täällä salissa on tällä kaudella käy-
ty, ja se tarkoittaa siis hallintarekisteröintiä. Tässä loppuvaiheessahan kävi niin, että tuo
pitkään telakalla ollut hallintarekisteröinti jouduttiin kokoomuksen painostuksesta tuo-
maan tänne ratkaistavaksi, ja se ironiahan oli tässä se, että kun oli kuukausien ellei jopa
vuosien ajan todettu, että opposition osoittama kritiikki ja osoittamat ongelmat eivät olleet
todellisia, niin sitten loppujen lopuksi juuri niihin kysymyksiin yritettiin vastata sitten näil-
lä lausumilla, jotka tähän hallintarekisteröintilainsäädäntöön lopulta saatiin. Ja tässä on nyt
sitten saatu ensimmäinen osa tästä laastaroinnista aikaan. Toinen laastari on odotettavissa
mahdollisesti ensi vuoden aikana, ja sitten vasta voimme arvioida, mahdollisesti emme
edes tämän eduskuntakauden aikana, toteutuiko omistusten julkisuus ollenkaan siinä ny-
kyisessä laajuudessaan ennen tätä hallintarekisteröintiä vai tuleeko siihen vaikeuksia, onko
suomalaisten yritysten omaisuus entistä helpommin piilotettavissa veroparatiiseihin vai ei.
Tämä edelleen vastaa vain siihen kysymykseen, että yritysten edunsaajat, osingonsaajat,
voivat ehkä joutua julkisuuteen, mutta luovutustilanteissa luovutusten saajia ei vieläkään
saada esiin.

1.58 Arto Pirttilahti kesk: Arvoisa rouva puhemies! Todellakin tässä on materiaalisesti
iso lakipaketti, tässä on muun muassa talousvaliokunnan mietintö, ja tämän prosessin ai-
kana tähän koko lakipakettiin tuli varmaan satakunta muutosta. Tässä jäi meitä vielä kes-
kusteluttamaan vahvasti tämä joukkorahoituksen rooli. Mutta kuten toteamme niissä mie-
tinnön teksteissä, joukkorahoituslaki tulee uudistumaan vielä ensi kevään aikana ja sitä tul-
laan sitten omalta osaltaan vielä vahvistamaan. Mutta tällä esityksellä mennään.

Keskustelu päättyi.
 Tarkistettu
4.6



Pöytäkirjan asiakohta PTK 144/2017 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 151/2017 vp sisältyvät 1.—29. lakiehdotuksen. Lakiehdotusten toinen käsittely
päättyi. Asian käsittely päättyi.
2


	14
	1.56
	1.58


