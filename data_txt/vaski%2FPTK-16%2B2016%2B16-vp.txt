















































DEMD00D.tmpSave.xml


Pöytäkirjan asiakohta PTK 16/2016 vp
Pöytäkirjan asiakohta 

PTK 16/2016 vp

Täysistunto

Tiistai 1.3.2016 klo 13.59—20.51

16. Valtiontalouden tarkastusviraston kertomus eduskunnalle puoluerahoituksen valvon-
nasta 2015 

Kertomus K 1/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 16. asia. Puhemiesneuvosto ehdottaa, että asia lähetetään tarkastusvaliokuntaan.

Asian käsittely keskeytettiin 26.2.2016 pidetyssä täysistunnossa.

Keskustelu

20.46 Sami Savio ps: Arvoisa puhemies! Olemme keskustelleet täällä jo muutamaan ot-
teeseen mahdollisuudesta ottaa käyttöön katto vaalikampanjoinnissa käytettävälle raha-
summalle. Tämä ehdotus näyttääkin saaneen kannatusta jossain määrin yli puoluerajojen.
Ymmärrän itsekin ehdotuksen taustalla olevan ajatuksen, jonka mukaan todella suureksi
kasvaneet kampanjakustannukset eivät saisi muodostua demokratian toteutumisen esteek-
si. Itse asiassa en pidä ehdokkaan oman rahan käyttöä erityisen ongelmallisena, mutta sitä
vastoin voisi hyvinkin olla suotavaa määrittää yläraja ehdokkaan saamien lahjoitusten yh-
teissummalle. Tämä yläraja voisi joko olla kiinteä summa tai määräytyä jollain kaavalla
ehdokkaan vaalikampanjassa käyttämistä omista rahoista. En ota tämän kaavan sisältöön
kantaa, mutta kuitenkin tämä lisäisi mielestäni omalta osaltaan eri ehdokkaiden välistä ta-
sapuolisuutta.

Arvoisa puhemies! Lisäksi vaalirahan käyttöön liittyvä ennakkoilmoitus tulisi säätää pa-
kolliseksi. Sen tulisi myös vastata kohtuullisella, esimerkiksi 10 prosentin tarkkuudella lo-
pullista toteutumaa. Myös kunnallisvaaleissa pakollinen ilmoitusvelvollisuus tulisi säätää
koskemaan kaikkia ehdokkaita ainakin lopullisen toteutuman osalta. Ongelma ei tieten-
kään varsinaisesti poistuisi niissä, tosin aika harvinaisissa, tapauksissa, joissa lautakuntiin
valitaan henkilöitä, jotka eivät ole olleet edes ehdolla kuntavaaleissa, mutta äänestäjän ku-
luttajansuoja olisi kuitenkin edes hieman nykyistä parempi. Kenties tämän muutoksen
avulla voitaisiin hieman jopa kasvattaa kansalaisten äänestysintoa.

20.48 Mika Niikko ps: Arvoisa rouva puhemies! Tästähän me keskustelimme viime vii-
kolla hyvinkin kiivaasti täällä ja aikaisemman, edellisen hallituksen esityksen yhteydessä
vielä samasta aiheesta. Vaikka nyt puhutaankin puoluerahoituksesta, niin aikaisemmin pu-
huttiin myös sitten tästä vaalirahailmoituksesta.

Tämä katto vaalirahoitukselle on sinänsä ongelmallinen. Kuten edustaja Eero Lehti erin-
omaisesti sanoi, vaalialue määrittelee hyvin paljon sen, kuinka paljon ehdokas joutuu sitä
rahaa käyttämään vaalityössään. Ei ole yhdentekevää, miltä alueelta esimerkiksi pyrkii
 Tarkistettu
4.0



Pöytäkirjan asiakohta PTK 16/2016 vp
Uudeltamaalta ehdokkaaksi, kuten edustaja Lehti oli laskenut. On jopa yli viisinkertainen
ero siinä, että joutuu käyttämään enemmän vaalirahoitusta vaalialueesta riippuen. Siinä
mielessä me emme voi löytää semmoista yhtä absoluuttista summaa, jolla kaikki voisivat
niin sanotusti tasapäisesti kamppailla siinä vaalitilanteessa. Siinä mielessä tämä vaalirahoi-
tuskatto ei minun mielestäni ratkaise ongelmaa juuri millään tavoin.

Pikemminkin tulee miettiä esimerkiksi niitä muita asioita, jotka ovat jääneet piiloon.
Hyvänä esimerkkinä on tämä puoluerahoitus vaikkapa työmarkkinajärjestöiltä. Ei pelkäs-
tään työmarkkinajärjestöiltä tulleen rahan pidä kaiken olla läpinäkyvää, mutta on myös
tämä työpanos, jota monesti annetaan vaaleissa esimerkiksi palkattujen työntekijöiden toi-
mesta. Siinä mielessä vaalirahoitusta kun uudistetaan, niin pitäisi ehdottomasti ottaa sem-
moinen lähestymistapa, että se avoimuus kasvaa.

Kuten aikaisemminkin olen maininnut, myös se on tärkeää, että erityisesti kuntavaaleis-
sa myös niiden henkilöiden, jotka eivät pääse lävitse ja saavat merkittäviä luottamuspaik-
koja tai vaikka puheenjohtajuuksia kaupunkisuunnittelulautakunnassa, tulisi avata vaalira-
hoituksensa viimeistä euroa myöten. (Puhemies koputtaa) Vain täten me saamme luotta-
musta kansalaisten keskuudessa siinä, (Puhemies koputtaa) mistä me varamme saamme,
kun me vaalityötä lähdemme tekemään.

Keskustelu päättyi.

Asia lähetettiin tarkastusvaliokuntaan.
2


