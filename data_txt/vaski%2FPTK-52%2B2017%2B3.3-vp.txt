















































DEMBD61.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

3.3. Suullinen kysymys sosiaalietuuksien tasosta (Aino-Kaisa Pekonen vas)
Suullinen kysymys SKT 72/2017 vp

Suullinen kyselytunti

Puhemies Maria Lohela: Seuraava kysymys, edustaja Pekonen.

Keskustelu

16.34 Aino-Kaisa Pekonen vas: Arvoisa puhemies! Tällä viikolla olemme jälleen saa-
neet lukea, kuinka Euroopan sosiaalisten oikeuksien komitea on todennut sosiaalietuuk-
sien vähimmäistason riittämättömäksi Suomessa. Komitea tarkasteli vuoden 2014 työ-
markkinatuen tasoa sekä vuonna 2013 maksetun asumistuen keskimääräistä tasoa verrat-
tuna suomalaisten keskituloon. Komitea totesi, että perusturvan vähimmäistaso Suomessa
on liian matala kattaakseen tuensaajan perustarpeet.

Hallitus on mennyt toistuvasti itse keksityn EU-pakon taakse, esimerkkinä Metsähalli-
tuksen yhtiöittäminen tai hallintarekisteri. Mutta tällainen asia, mistä toistuvasti tulee vi-
rallista noottia, ei hetkauta teitä yhtään. Arvoisa ministeri, miten Suomen hallitus aikoo toi-
mia, jotta Suomi täyttäisi kansainvälisiä ihmisoikeusvelvoitteitaan Euroopan sosiaalisen
peruskirjan edellyttämällä tavalla?

16.35 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Tässä asiassa, kantelussa, ulkoasiainministeriö toimii Suomen valtion asiamiehe-
nä ja valmistelee sitten toimivaltaiselta ministeriöltä lausunnon. Asiaa käsitellään parhail-
laan myös Euroopan neuvoston ministerikomiteassa, jossa Suomi pitää esillä näkemyksi-
ään.

Tässä on tilanne, jossa on laskentaperuste sillä tavalla erilainen, että rahaetuuksien lisäk-
si Suomessa on kaikkien käytettävissä olevia julkisia palveluita, jotka ovat maksuttomia tai
joihin myönnetään maksuhelpotuksia. Eli tosiasiassa toimeentulo ja sen tuki muodostuu
yksittäisen henkilön kokonaistilanteen pohjalta. 

Tämä komitea on arvostellut myös muiden maiden, peruskirjan osapuolten, ja Pohjois-
maiden perusturvan riittävyyttä, ja myös Norja Pohjoismaista on vedonnut toimeentulotu-
en yksilöllisyyteen ja siihen, että toimeentulo on kokonaisuuksien summa.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.37 Aino-Kaisa Pekonen vas (vastauspuheenvuoro): Arvoisa puhemies! Kuulostaa sil-
tä, että hallitus ajattelee, että meillä ei ole mitään todellista ongelmaa. Mutta tällä viikolla
 Tarkistettu
4.1



Pöytäkirjan asiakohta PTK 52/2017 vp
on myös uutisoitu siitä, kuinka perusturvan varassa elävien määrä Suomessa on kasvussa.
Peruspäivärahan ja työmarkkinatuen varassa eläviä on nyt jopa enemmän kuin 90-luvun la-
man pahimpina vuosina. Hallituksen suunnittelema aktiivimalli tarkoittaisi esimerkiksi si-
tä, että tästä jo valmiiksi liian matalasta työttömyysturvasta leikattaisiin edelleen lisää.
Minä haluan nyt kysyä teiltä, arvoisa hallitus, hyvä ministeri: Miksi te leikkaatte kaikkein
heikoimmassa asemassa olevilta? Miten perusturvan varassa eläviltä ihmisiltä leikkaami-
nen parantaa tämän maan taloutta? Tämä ei todellakaan ole oikea suunta.

16.37 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Niiltä osin kuin kysymys koski tätä aktiivimallia, varmaan voi sitten myös minis-
teri Lindström täydentää, mutta tämä on osa laajempaa kokonaisuutta. Tämä on myös teh-
ty työllistymisen edellytysten parantamiseksi. Tietenkään tämä aktiivimalli ei koske kaik-
kia suomalaisia, jotka ovat etuuksien varassa. [Välihuutoja vasemmalta] Haluan korostaa
myös sitä, että hallitus varmasti seuraa tilannetta niiltä osin kuin puhutaan kaikkein köy-
himmistä, pienituloisimmista. Meillä on työryhmiä, meillä on esimerkiksi Juho Saaren eri-
arvoistumista tarkasteleva työryhmä. Meillä on hallituksen kärkihankkeita, jotka nimen-
omaan kohdistuvat ja yrittävät löytää parannuksia näiden kaikkein heikoimmassa asemas-
sa olevien tilanteeseen.

16.38 Markus Mustajärvi vas (vastauspuheenvuoro): Arvoisa puhemies! Viime kysely-
tunnillakin käytiin läpi tätä pitkäaikaistyöttömyyden ongelmaa, ja aivan syystä. Viime
työllisyyskatsauksen mukaan on totta, että pitkäaikaistyöttömien määrä on vähentynyt,
mutta yli kaksi vuotta työttömänä olleiden määrä on päinvastoin lisääntynyt koko ajan.

On syytä muistaa se, että henkilön ei tarvitse olla pitkäaikaistyötön pudotakseen ansiosi-
donnaiselta turvalta työmarkkinatuelle — sehän tarkoittaa aika monessa tapauksessa sitä,
että työtön on puolittanut tulonsa. On olemassa myöskin mekanismi niin, että kun henki-
lön ansiosidonnaisen määrittely menee uusiksi, kun työssäoloehto täyttyy, niin tämä  an-
siosidonnainen lasketaan niiden tulojen perusteella ja jos se tulo on pätkätyötä tai osa-ai-
katyötä, niin se alenema on hyvin tuntuva. Eli ansiosidonnaisella olevien ja peruspäivära-
halla elävien ero kaventuu koko ajan. Onko työministeriö valmis ottamaan erityishuo-
mioon nämä silpputyötä tekevät pätkätyöläiset, osa-aikatyöllistetyt?

16.40 Työministeri Jari Lindström (vastauspuheenvuoro): Arvoisa rouva puhemies!
Edustaja Mustajärven kysymys on aivan aiheellinen, ja totta kai tämä tämmöinen pirstaloi-
tuminen, mihin viittasitte, on vakava kysymys. Ansiosidonnaisen ja toisaalta sitten perus-
turvan, peruspäivärahan, eron kaventuminen on tietysti huolestuttava ilmiö ja aika lisään-
tyvä.

Tämä pitkäaikaistyöttömyys: Me olemme saaneet sen katkaistua, ettei vuoden pitkäai-
kaistyöttömänä olleita tule enää lisää. Mutta ongelma on se, että niiden määrä, jotka ovat
olleet vielä pidempään eli kaksi vuotta työttömänä, kasvaa. Muutos ei tapahdu ihan hetkes-
sä, mutta uskon siihen, että näillä toimenpiteillä, mitä hallitus on tehnyt ja tekemässä, me
pääsemme tähän pitkäaikaistyöttömyyteenkin vaikuttamaan ja niillä uusilla työkaluilla,
joita hyväksyttiin puoliväliriihessä, varmaan pystytään tähän puuttumaan. Viittaan esimer-
kiksi palkkatukeen, sitä kohdennetaan ennen kaikkea yrityksiin ja vaikeasti työllistyviin.
Ja pitää vielä muistaa sekin, että harvoin pitkäaikaistyötön on pelkästään työtön, hänellä on
muitakin ongelmia.
2



Pöytäkirjan asiakohta PTK 52/2017 vp
16.41 Outi Alanko-Kahiluoto vihr (vastauspuheenvuoro): Arvoisa puhemies! Tiedäm-
me hyvin, että kouluttamattomuudella ja köyhyydellä on taipumus periytyä, ja yksi hyvin-
vointiyhteiskunnan keskeisistä periaatteista on ollut se, että olemme ajatelleet, että nuorel-
la pitäisi olla mahdollisuus opiskella varattomuuden tai perhetaustan sitä estämättä. Nyt
kuitenkin huhtikuussa Kela on tehnyt sellaisen linjauksen, että varattoman perheen nuorel-
la ei olisi enää oikeutta saada toimeentulotukea lukio-opintojen rahoittamiseen. Kela on
antanut sellaisen linjauksen, jossa todetaan, että varattoman perheen nuoren pitää ensin ha-
kea opintolainaa ja jos ei se riitä, niin sitten voi hakea toimeentulotukea, ja että tämä opin-
tolaina otetaan tulona huomioon, mikä tarkoittaa sitä, että köyhän perheen nuorella ei ole
mahdollisuutta saada myöskään asumistukea. Tämä tarkoittaa sitä, että jatkossa köyhistä
perheistä ei juuri lukiopoluille todennäköisesti lähdetä, tai se tarkoittaa sitä, että jos löytyy
sellaisia harvinaisen voimakkaita [Puhemies koputtaa] ja rohkeita nuoria, [Puhemies: Ky-
symykseen, edustaja!] jotka taustasta riippumatta pystyvät lähtemään opintotielle lukioon,
niin he valmistuvat lukiosta velkaisina. [Puhemies: Nyt kysymys, edustaja!] Onko hallitus
tietoinen tästä Kelan linjauksesta, ja mitä aiotte tehdä sille, että tästedes myös lukioon men-
nään... [Puhemies keskeytti puheenvuoron puheajan ylityttyä]

16.42 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Tätä kysymystä on käsitelty aiemminkin täällä kyselytunnilla, ja hallitus on tästä
tietoinen. Olemme silloinkin vastanneet näin, että olemme tietoisia ja vuoropuhelua Kelan
kanssa on käyty ja sitä jatketaan näitten soveltamisohjeitten osalta.

16.42 Anneli Kiljunen sd (vastauspuheenvuoro): Arvoisa rouva puhemies! Hallitus on
todellakin heikentänyt perusturvaa, ja valitettavasti tietoomme on tullut, että jatkossakin
hallitus tulee tuomaan uusia lakiesityksiä ja leikkureita, joilla hallitus edelleen heikentää
pienituloisten ja köyhien ihmisten toimeentuloa. Se tulee myös sitomaan ihmiset entistä
enemmän toimeentulotuen piiriin ja pakottamaan ihmiset pysyvästi toimeentulotuen pii-
riin, koska perusturva tulee niin matalaksi, että ihmiset eivät enää selviä ilman toimeentu-
lotukea. Tämän lisäksi hallitus valmistelee myös asumistukeen liittyviä heikennyksiä sekä
lisäksi myös toimeentulotukilainsäädäntöön esityksiä, joissa asumiseen liittyviä kustan-
nuksia ei enää tulevaisuudessa huomioida.

Arvoisa puhemies! Kysyisin nyt ministeri Mattilalta: Kuinka tässä yhtälössä — asumis-
tuen uudistuksessa ja siihen liittyvissä leikkauksissa ja toimeentulotukeen liittyvissä uudis-
tuksissa, joissa ei enää tulevaisuudessa huomioida asumistuen kustannuksia — hallitus ai-
koo koota tämän kokonaisuuden? Miten asumiseen liittyvät kustannukset ja... [Puhemies
keskeyttää puheenvuoron puheajan ylityttyä]

Puhemies Maria Lohela: Ministeri Mattila. — Anteeksi, ministeri Rehula.

16.44 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Kun meillä on muutakin kertoa kuin tuo, minkä te omalla värikkäällä tyy-
lillänne kuvasitte, mitä tähän ollaan tekemässä, niin se varmasti kerrotaan julkisuuteen,
niin kuin tähänkin asti — huolehtien jatkossakin siitä, että jokainen asuu katto pään päällä,
huolehtien siitä, että vähimmäisturva, viime kädessä toimeentulotuki, on sen tasoinen, että
arjesta tulee selviytymään.
3



Pöytäkirjan asiakohta PTK 52/2017 vp
Meillä on hallituksen kirjaama 30 miljoonan euron asumistukeen liittyvä toimenpide.
Näiltä osin yksityiskohdat vaativat valmistelun, joka on ministeriössä työn alla. Tämä on
sitten budjettiriihen vaihe, ja eduskuntaan asia tuodaan ensi syksynä.

Kysymyksen käsittely päättyi.
4


