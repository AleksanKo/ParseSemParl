















































DEM3004.tmp.xml


Pöytäkirjan asiakohta PTK 35/2017 vp
Pöytäkirjan asiakohta 

PTK 35/2017 vp

Täysistunto

Keskiviikko 5.4.2017 klo 14.00—15.42

5. Hallituksen esitys eduskunnalle laeiksi vankeuslain, tutkintavankeuslain ja yhdyskunta-
seuraamusten täytäntöönpanosta annetun lain muuttamisesta 

Hallituksen esitys HE 263/2016 vp
Valiokunnan mietintö LaVM 4/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on lakivaliokunnan mietintö LaVM 4/2017 vp. Nyt päätetään lakiehdo-
tusten sisällöstä.

Keskustelu

14.53 Antero Laukkanen kd: Arvoisa rouva puhemies! Tässä esityksessä, josta on val-
mistunut mielestäni varsin laadukas mietintö, jossa teimme paljon yhteistyötä, kuuntelim-
me paljon asiantuntijoita ja keskustelimme, keskeiset muutoksethan liittyvät vangeille
maksettavaan käyttörahaan, toimintarahaan ja palkkaan, siihen, miten vanki voisi vanki-
lassaoloaikansa aikana ansaita pientä käyttörahaa ja miten tämä järjestelmä olisi tätä van-
gin toimeliaisuutta tukeva ja vahvistava.

Vankien taloudellisia etuuksia koskeva järjestelmä on nykyisin varsin monimutkainen,
sillä se perustuu useisiin palkka- ja toimintarahaluokkiin, joiden perusteet eivät ole yksise-
litteiset ja selkeät, ja sen takia tässä esityksessä niitä nyt selkeytetään.

Oikeastaan kaksi asiaa nostan täältä keskusteluun.
Tämä käyttörahan pienuus huomioon ottaen valiokuntaa puhuttivat todella paljon nämä

puheluiden kalliit hinnat, joita näissä suljetuissa laitoksissa peritään. Kuulemisessa kävi il-
mi, että tämä johtuu erityisesti siitä, että vankipuhelinjärjestelmä uudistettiin vuonna 2014.
Kun se otettiin käyttöön, niin tähän järjestelmäuudistukseen liittyi se, että nämä puhelujen
hinnat nousivat todella paljon. Tämä on sillä tavalla vähän ongelmallista, että jos vankilaa
uudistetaan, niin maksajaksi joutuu vanki, ja tämä oli meistä mielenkiintoinen ajatus. Jos
tämän aivan käytännönläheisesti rautalangasta selkokielelle vääntää, ei voi olla niin, että
jos vankilan keittiössä kokin palkka nousee, niin vangin ateria pienenee. Ja tässä on vähän
sama tilanne, että tämä on erittäin hassua ja omituista, ja sen takia valiokunta tästä kirjasi
hyvin selkeästi, että tämä asia pitäisi muuttaa, kun seuraavan kerran kilpailutetaan nämä
puhelimien käyttömaksut.

Sitten toinen, josta käytiin keskustelua, oli vankien sitominen. Perustuslakivaliokunta
antoi siitä lausunnon, ja kävi ilmi, että sellaisena kuin hallitus oli sitä esittänyt, se ei toimi-
nut, ja sen takia ne pykälät sieltä poistettiin. En käy tässä niitä kertaamaan ja lukemaan tätä
sisältöä, ehkä varapuheenjohtaja Biaudet tulee enemmän puhumaan tästä. Totean vain sen,
että tämä meidän ihmisoikeusperustainen lainsäädäntömme toimii tässä hyvin. Vaikka aja-
 Tarkistettu
4.2



Pöytäkirjan asiakohta PTK 35/2017 vp
tellaan, että tämä vankien sitominen olisi ollut tietyllä tavalla kuljetusten aikana hyvä yh-
tenäistää ja tehdä yksinkertaiseksi, niin kuitenkin siellä tulevat sitten nämä yksilön oikeu-
det, että ketä voidaan missäkin tilanteessa ja millä perusteella sitoa. Kävi ilmi, että perus-
tuslain näkökulmasta jokaisen kohdalla pitää erikseen ratkaista, mitä sen kuljetuksen aika-
na tehdään. Minusta tämä, että ihmisoikeudet tässä tulivat nyt selkeästi näkyviin, ne toimi-
vat, niitä valvotaan ja niistä pidetään huolta, on prosessina tärkeä.

14.57 Ben Zyskowicz kok: Arvoisa puhemies! Arvoisat kansanedustajat! On helppo jat-
kaa siitä, mihin edustaja Laukkanen lopetti. Hän nimittäin totesi, että tämä ihmisoikeusval-
vonta esimerkiksi tässä tapauksessa osoitti, miten järjestelmämme toimii hyvin. Minulle se
nimittäin osoitti, että järjestelmämme toimii hyvin huonosti.

Mistä tässä asiassa on kyse? Eduskunta hyväksyi yksimielisesti lakivaliokunnan ehdot-
taman lausuman ja lausui seuraavaa: "Eduskunta edellyttää, että hallitus ryhtyy kiireelli-
sesti valmistelemaan lainsäädäntömuutoksia, joilla vankikuljetusten turvallisuus voidaan
taata nykyistä paremmin." Ja asiasta antamassaan mietinnössä, 17/2014, lakivaliokunta piti
ongelmallisena sitä, ettei lainsäädäntö mahdollista kuljetettavien vankien sitomisesta päät-
tämistä kuljetuskohtaisesti. Lakivaliokunta piti välttämättömänä, että hallitus jatkaa sellai-
sen säännöksen valmistelua, jonka avulla vankikuljetusten turvallisuus voitaisiin nykyistä
paremmin taata. Valiokunnan mukaan relevantteja näkökohtia säännöksessä voisivat olla
muun muassa kuljetettavien vankien määrä ja kuljetusolosuhteet. Kaupunkialueella kulje-
tuksessa käytettyjen autojen nopeus on alhainen ja autot joutuvat pysähtelemään, mikä kas-
vattaa vangin karkaamisvaaraa, joka saattaa siten aiheuttaa vaaraa turvallisuudelle. Eli la-
kivaliokunta käsitteli vankeuslainsäädäntöä, totesi epäkohdan tietyissä tilanteissa, ja vaik-
ka se olisi muiden vankien turvallisuuden ja henkilökunnan turvallisuuden kannalta välttä-
mätöntä, niin ei voida laittaa edes lyhytaikaisesti kaikille siinä samassa vankikuljetuksessa
oleville vangeille käsirautoja. Lakivaliokunta ja eduskunta edellyttivät, että hallitus tuo tä-
hän liittyvän korjausehdotuksen.

No, hallitus sitten näin menetteli, ja hallituksen esityksen sivulta 50 löytyi sitten tämän
mukainen momentti, joka kuului näin — tai sanotaan ensin, että 1 momentissa oli tuotu
esiin nämä perusedellytykset yksittäisen harkinnan kohdalla eli karkaamisen estäminen ja
väkivaltainen käyttäytyminen, mutta sitten esitettiin lisättäväksi 2 momentti, joka kuuluisi
näin: 

"Sen estämättä, mitä 1 momentissa säädetään, lyhytaikaisen kuljetuksen ajaksi kaikki
samassa ajoneuvossa kuljetettavat vangit voidaan sitoa" — ja sitten tarkkana — "jos se on
välttämätöntä vangin tai muun henkilön turvallisuuden suojelemiseksi tai kuljetuksen tur-
vallisuuden säilyttämiseksi kuljetettavien suuren määrän, poikkeuksellisten liikenneolo-
suhteiden tai muun näihin rinnastettavan syyn vuoksi. Sitomista ei saa jatkaa pitempään
kuin on välttämätöntä."

No, tämä ainakin minulle kuulostaa hyvin järkeenkäyvältä. Eduskunta toivoi ja hallitus
esitti, että jotta voidaan suojella kuljetuksen turvallisuutta, henkilöiden turvallisuutta, niin
voidaan poikkeuksellisesti tämän säädöksen nojalla lyhytaikaisesti laittaa kaikille kuljetet-
taville vangeille käsiraudat.

Sen jälkeen tämä esitys lähti lausunnolle eduskunnan perustuslakivaliokuntaan ja perus-
tuslakivaliokunta katsoi, että tämä säädös on Suomen perustuslain vastainen. Voi hellan-
lettas sentään, että mennään niille vangeille laittamaan käsiraudat, jos se on välttämätöntä
sen kuljetuksen turvaamiseksi, vankien turvaamiseksi, henkilökunnan turvaamiseksi — ei
2



Pöytäkirjan asiakohta PTK 35/2017 vp
tällaista saa tehdä, Suomen perustuslaki kieltää tällaisen. Näin päätyi eduskunnan perus-
tuslakivaliokunta ajattelemaan, ja niin kuin edustaja Laukkasen puheenvuoro äsken osoit-
ti, me kansanedustajat ajattelemme, että no, kai siellä perustuslaissa sitten on sellainen py-
kälä, joka tämän kieltää, tai kai tämä tulkinta sitten on se ainoa mahdollinen oikeudellisesti
perusteltu tulkinta tässä tulkintatilanteessa.

No, näinhän ei tietystikään ole. Kun minä katson, keitä lakivaliokunnassa on ollut kuul-
tavana näistä asiantuntijoista, ja tunnistan nämä vanhat ystäväni erittäin tiukoiksi perustus-
lain tulkitsijoiksi ja varsinkin syytettyjen vankien, rikollisten oikeuksien ylimitoittajiksi,
niin en ollenkaan ihmettele, että yksimielinen perustuslakivaliokunta on päätynyt siihen,
että ei sitä nyt saa mennä laittamaan käsirautoja, jos se on välttämätöntä vankien turvalli-
suuden takaamiseksi, sen kuljetuksen turvallisuuden takaamiseksi väliaikaisesti, lyhytai-
kaisesti ja sitomisesta pitää välittömästi luopua — miten täällä sanottiin — kun se ei ole
enää välttämätöntä. Luen uudestaan: "Sitomista ei saa jatkaa pitempään kuin on välttämä-
töntä." Tässä sitä nyt ollaan.

Minä haluan nyt kuulla perustuslakivaliokunnan jäseniltä, millä te perustelette tätä. Jos
täällä ei ole ketään perustuslakivaliokunnan jäsentä tätä vastausta antamaan, niin esitän,
että asia laitetaan pöydälle johonkin lähiaikojen istuntoon, jotta kuulemme jonkun perus-
tuslakivaliokunnan jäsenen kertovan, miksi se on vastoin perustuslakia, että meillä vanki-
kuljetuksessa, jossa on useita vankeja — on vaarallisempia vankeja ja vähemmän vaaral-
lisia vankeja, niitä on samassa kuljetuksessa monia, ja heitä viedään esimerkiksi oikeuden-
käyntiin — vangeille ei saa laittaa käsirautoja tämän esityksen mukaisesti poikkeukselli-
sesti kaikille, jos se on välttämätöntä turvallisuuden varmistamiseksi.

Luen vielä tämän hallituksen esittämän momentin: [Eva Biaudet’n välihuuto] "Sen es-
tämättä, mitä 1 momentissa säädetään, lyhytaikaisen" — siis lyhytaikaisen — "kuljetuk-
sen ajaksi kaikki samassa ajoneuvossa kuljetettavat vangit voidaan sitoa, jos se on välttä-
mätöntä vangin tai muun henkilön" — siis vangin tai muun henkilön, esimerkiksi vangin-
vartijan — "turvallisuuden suojelemiseksi tai kuljetuksen turvallisuuden säilyttämiseksi
kuljetettavien suuren määrän" — siis pitää olla tämmöinen edellytys — "poikkeuksellisten
liikenneolosuhteiden tai muun näihin rinnastettavan syyn vuoksi."

Minä olen aikaisemminkin, niin kuin ilmeisesti edustaja Biaudet’n välihuudosta, josta
en saanut selvää, voi päätellä, arvostellut näitä perustuslakiasiantuntijoita ja heidän johdol-
laan tehtyjä ylitiukkoja perustuslakivaliokunnan tulkintoja. Mutta onhan tämä nyt järjetön-
tä. Tämä on järjetöntä. On Suomen perustuslain vastaista heidän mukaansa, siis perustus-
lakivaliokunnan mukaan, laittaa vangeille käsiraudat, jos se on — ja luen tämän pykälän
vielä kerran, kunhan löydän sen täältä, sivu 50: "... jos se on välttämätöntä" — siis välttä-
mätöntä, ei tarpeellista, vaan välttämätöntä — "vangin tai muun henkilön turvallisuuden
suojelemiseksi tai kuljetuksen turvallisuuden säilyttämiseksi kuljetettavien suuren mää-
rän, poikkeuksellisten liikenneolosuhteiden tai muun näihin rinnastettavan syyn vuoksi.
Sitomista ei saa jatkaa pitempään kuin on välttämätöntä." Minä en käsitä ollenkaan enää.
Minkä maan parlamentissa minä olen? Ja kuka täällä säätää lait? Eduskunnan perustusla-
kivaliokunnan kuulemat muutamat ylikiihkeiden, tiukkojen tulkintojen kannattajaprofes-
sorit vai Suomen eduskunta? [Eva Biaudet: Kuka puhuu?] Todellakaan en käsitä ollen-
kaan.

En ole sitä mieltä, että se, että ihminen on joutunut vankilaan tai tutkintavankeuteen, vei-
si häneltä kaikki oikeudet, [Eva Biaudet: Aijaa!] ei tietystikään. — Edustaja Biaudet, kun
jatkatte oikeustieteen opintojanne, niin tulette huomaamaan, että nykyinen oikeustiede läh-
3



Pöytäkirjan asiakohta PTK 35/2017 vp
tee siitä, että se, että ihminen joutuu vankilaan, ei tarkoita, että hänen oikeutensa, normaa-
lit oikeutensa, perusoikeutensa loppuisivat. [Eva Biaudet: Olen lukenut kaikki rikosoikeu-
det!] — Olette suorittanut? No hyvä! [Eva Biaudet: Ja prosessin myös!] — Ja prosessin, no
sitten tiedättekin, että se ei tarkoita sitä. [Eva Biaudet: Puuttuu vain gradu!]

Sellainen ajattelu, että me voimme ottaa kaverin telkien taakse, pitää häntä vangittuna
— hän on vankilassa, hänen oikeuksiaan on rajoitettu, hän on vanki — mutta sitten kun
häntä kuljetetaan esimerkiksi oikeudenkäyntiin, niin jopa tilanteessa, jossa on välttämätön-
tä muiden vankien turvallisuuden vuoksi, vanginvartijoiden turvallisuuden vuoksi laittaa
hänelle käsiraudat lyhytaikaisesti kuljetuksen ajaksi, se on vastoin meidän perustuslakiam-
me — hei, haloo, tämä on aivan järjetöntä. On perustuslain mukaista laittaa kaveri koppiin
ja pitää hänet siellä. On perustuslain mukaista, että hänet on tuomittu vankeuteen tai hän on
tutkintavankeudessa. Mutta on perustuslain vastaista laittaa hänelle käsiraudat lyhytaikai-
sen kuljetuksen ajaksi, jos se on välttämätöntä muiden ihmisten turvallisuuden takaamisek-
si. Tätä mieltä on Suomen eduskunnan perustuslakivaliokunta armon vuonna 2017.

Esitän, että asia pannaan pöydälle.

Toinen varapuhemies Arto Satonen: Pyydän vielä, että edustaja tekee täsmällisemmän
esityksen, mihin istuntoon haluatte pistää tämän pöydälle.

Herra puhemies! Riittääkö, että seuraavaan puhemiesneuvoston sopivana pitämään is-
tuntoon, joka lähiaikoina pidetään?

Toinen varapuhemies Arto Satonen: Tulkitaan, että seuraavaan täysistuntoon. — Seu-
raavaksi edustaja Biaudet.

[Zyskowicz pyytää edustaja Biaudet’lta anteeksi tätä koskevia puheitaan.]

15.08 Eva Biaudet r: Arvoisa puhemies! Hän ei saa anteeksi. — Tässä menee pasmat ai-
van sekaisin, kun edustaja Zyskowicz veti tuollaisen kiihkopuheen täällä. Mielestäni hän
teki juuri sitä, mitä hän yrittää usein tehdä. Hän itse asiassa puhuu asian vierestä täysin. Ky-
symyshän ei ole siitä, että ei voisi koskaan sitoa, vaan kysymys on siitä, että ei voi päättää
joukkokuljetuskohtaisesti vaan on päätettävä jokaisen vangin kohdalta yksilöllisesti. Tämä
on se suuri ero. Ja jos hän olisi vaivautunut eikä haluaisi käyttää muiden aikaa turhaan ja
vielä eduskunnan voimavaroja turhaan ja vielä ehkä eri valiokuntien aikaa turhaan, hän nä-
kisi, että kyse on yhden vankilan käytännön haasteesta. Heillä on vanhanaikainen kalusto,
he tarvitsevat yhden auton lisää. [Sari Essayah: Mikä vankila?] — Vantaan vankila. — Sii-
nä mielessä ehkä tämä asia nyt on hiukan liioiteltu, edustaja Zyskowicz, teidän näkökul-
mastanne, koska teillä on niin oma agendanne tässä perustuslakivaliokuntaa vastaan koh-
distuvassa hyökkäyksessä, mutta kysymyksessä oikeasti ei ole tämänkaltainen asia. Itse
asiassa hallitushan olisi hyvin voinut tietää tämän jo etukäteen. Perustuslakivaliokunta on
jo ennen sanonut, että on ihan selkeä asia, että tällaisia päätöksiä ei voi tehdä joukkokoh-
taisesti, ryhmäkohtaisesti, vaan ne täytyy päättää jokaisen henkilön, jokaisen vangin koh-
dalla erikseen. Silloin se on mahdollista, ja siinä mielessä turvallisuuteen vetoaminen johti
hiukan harhaan. Myöskin perustuslakivaliokunta on lausunnossaan selvästi sanonut, että se
sitominenkin voi olla terveysriski. Joutuu joskus miettimään hiukan eri intressejä ja pun-
nitsemaan niitä ja miettimään, mikä on iso asia, mikä ei ole ja niin edelleen. Tässä kohdas-
sa minun mielestäni, edustaja Zyskowicz, menette kyllä nyt hiukan väärään suuntaan.
4



Pöytäkirjan asiakohta PTK 35/2017 vp
Minun oikean puheeni ei itse asiassa pitänyt olla ollenkaan tästä asiasta, koska ajattelin,
että tämä on niin itsestään selvää. Ajattelin hiukan samoin kuin edustaja Laukkanen ottaa
esille vankien tilanteen ja puhua siitä, että tämä hallituksen esitys on sinänsä varmasti erit-
täin hyvä ja me olemme yhdessäkin käsitelleet sitä sovussa mutta valiokunta on silti päät-
tänyt korostaa ja nostaa esille sen todellisuuden ja sen tosiasian, että vankien käyttörahan
suuruus on erittäin niukka. Sitä ei ole nostettu tai siihen ei ole tehty muutoksia kymmeneen
vuoteen. Siinä mielessä jos on niin, että tämän peruskäyttörahan lisäksi pystyy saamaan sit-
ten toimintarahaa, niin se hiukan suurenee. Tämä käyttöraha on noin 40—50 euroa kuu-
kaudessa, ja sitten tällainen toimintaraha voi olla 100—200 euroa kuukaudessa, jolloin se
tilanne on ehkä aika toinen. Mutta ei ole aina vangista kiinni, voiko hän olla toiminnassa
mukana. Voi olla, ettei ole löytynyt sellaista toimintaa, johon voi osallistua. Siinä mielessä
tähän pitää kiinnittää huomiota tulevaisuudessa, ja on kohtuullista, että heillä on mahdol-
lisuus saada esimerkiksi hygieniatarvikkeita ja muuta riittävästi.

Tämä korostuu vielä, kuten edustaja Laukkanen nosti esille, kun jostain syystä on tehty
tällaisia puhelinjärjestelmäsopimuksia puhelimen käyttöön, joka on niin sanottu vanhanai-
kainen lankapuhelin, ja ne ovat erittäin kalliita. Siis ne puhelut ovat moninkertaisia hinnal-
taan verrattuna meidän kaikkien muiden puheluihin, ja vangit joutuvat tämän maksamaan.
Jos puhuu 10 minuuttia päivässä, niin koko tämä käyttöraha voi mennä ihan hyvin vain näi-
hin puheluihin. Mitkään tavoitteet eivät tue sitä, että vankien yhteydet omaisiinsa ja muu-
hun siviiliyhteiskuntaan pienenevät, vaan on tärkeää, että he pystyvät olemaan yhteydessä
sukulaisiin, ystäviin ja jopa hoitamaan jotain asioita. Siinä mielessä olen erittäin iloinen,
että valiokunta aika tiukasti sanoo, että viimeistään seuraavassa puhelinjärjestelmää kos-
kevassa kilpailutuksessa — sekin on siis aika pitkä aika, koska se sopimus loppuu vasta tä-
män vuoden lopussa — tulee varmistua siitä, että puhelujen hinnat vangeille eivät poikkea
merkittävästi yleisten puhelujen hintatasosta. Kaiken lisäksi myöskin herättää minussa
hämmästystä, että tähän asiaan ei ole saatu korjausta, vaikka oikeusasiamies jo vuonna
2015 on kiinnittänyt tähän vakavaa huomiota.

Muuten mielestäni asia on ihan kannatettava, ja en katso, että edustaja Zyskowiczin esit-
tämä asia on sen arvoinen, että me käyttäisimme tähän yhtään tätä enempää aikaa.

15.13 Hannu Hoskonen kesk: Arvoisa herra puhemies! Käsittelyssä oleva valiokunnan
mietintö koskien lakia vankeuslain, tutkintavankeuslain ja yhdyskuntaseuraamusten täy-
täntöönpanosta annetun lain muuttamisesta on toki ajankohtainen ja varmaan tunteita he-
rättävä mutta minun mielestäni ei nyt ehkä kuitenkaan mikään myrsky, [Eva Biaudet: Ei!]
jos nyt myrsky kuitenkin, niin vesilasissa sitten. Mutta joka tapauksessa nämä vankien
asiat ovat Suomessa kyllä mielestäni ja ihan oikeastikin sen kuulemisen perusteella, mitä
perustuslakivaliokunta kävi, vähintään hyvällä tasolla.

Se, mistä keskusteltiin, totta kai, ja mihin edustaja Zyskowicz kiinnitti ansiokkaasti huo-
miota, on se, onko vankien sitominen tai käytännössä siis käsirautojen käyttäminen kulje-
tusten aikana mahdollista. Oikeastaan tästä pykälästä kuultiin asiantuntijoita ja käytiin pit-
kä keskustelu, ja oikeastaan tämähän koskee vain niitä niin sanottuja tutkintavankiloita,
kun vanki, joka on vangittu rikoksesta epäiltynä, sitten viedään tuomioistuimeen. Vantaan
vankilaa, aivan kuten edustaja Biaudet puheessaan mainitsi, tämä lähinnä koskee, totta kai
muitakin vankiloita mutta Vantaan vankilaa lähinnä, ja sieltä kuljetetaan sitten vangittu
henkilö tuomioistuimeen tuomiolle rikoksestaan.
5



Pöytäkirjan asiakohta PTK 35/2017 vp
Tässä yhteydessä nykyinen tekniikka on jo tämän lakiesityksen ohi tavallaan ajanut,
koska ennenhän oli sellaisia vanginkuljetusautoja, tämmöisiä amerikkalaisen tyyppisiä
busseja, isoja henkilöautoja tai pikkubusseja, joissa henkilöt istuivat ikään kuin normaalis-
ti penkeillä, mutta nyt on saatu kuulemma käyttöön jo sellaiset autot, joissa jokaiselle van-
gille on oma loosinsa, tämmöinen eräänlainen häkki, jossa hän istuu omalla penkillään tur-
vavöihin köytettynä tai hän käyttää turvavyötä, niin kuin liikenteessä olevan pitääkin käyt-
tää tieliikennelain mukaan. Tällaista ongelmaa, että hänet tarvitsisi sitoa tiukasti käsirau-
toihin, jotta ei aiheudu vaaraa joko itselle tai sitten siinä samassa autossa olijoille tai mah-
dollisesti karkaamistilanteessa ulkopuolisille, ei enää käytännössä ole. Ainakin näissä ny-
kyaikaisissa autoissa jokainen istuu omassa pienessä aidatussa kopissaan, josta ei pääse
ulos ennen kuin vanginvartija on avannut lukon ja päästänyt henkilön ulos. Periaatteessa
tämä ongelma on pitkälti poistunut, mutta on aivan erinomaista, että edustaja Zyskowicz
kiinnittää huomiota siihen, että pystymme lainsäädännöllä edistämään asioiden nopeaa toi-
mintaa mutta myös ihmisoikeuksia. Molemmat pitää toki ottaa huomioon.

Suomessahan oikeusasiamies valvoo vankiloiden ja vankien asemaa niin, että vankien
asema ja heidän olosuhteensa vankilassa ovat inhimilliset eikä rikota ihmisoikeussopimuk-
sia. Esimerkiksi Euroopan ihmisoikeustuomioistuimen sopimukset ja muut kansainväliset
säännöthän oikeuttavat siihen, että vanki voidaan esimerkiksi käsirautoihin laittaa kulje-
tuksen ajaksi. Se ei ole mitään outoa, ja siitä on ihan ennakkopäätökset Euroopan ihmisoi-
keustuomioistuimesta, niin että ei tässä Suomikaan ole rikkomassa mitään lakeja eikä var-
sinkaan kansainvälisiä sopimuksia, joten tässä voisin todeta, että kun nykyiset määrärahat
on käytetty järkevästi, niin näitä vankienkuljetusautoja, osastoituja autoja, täälläkin on jo
olemassa ja tämä ongelma on käytännössä poistunut. Henkilö istuu siellä mennessä, kun
häntä viedään tuomioistuimeen tai sieltä pois, omassa yksiössään siinä autossa ja lukon ta-
kana, ja sitten kun kuljetus päättyy, niin lukko avataan ja henkilö pääsee taas joko sinne
tuomioistuimeen tai vankilaan takaisin, elikkä tätä ongelmaa ei käytännössä enää ole. Var-
maan jossakin puolella Suomea pieni ongelma on vielä, mutta en yhden tai kahden tapauk-
sen takia lähtisi kyllä isoja johtopäätöksiä tekemään, koska kuitenkin parempaan suuntaan
ollaan menossa.

15.17 Sari Essayah kd: Arvoisa puhemies! On mielenkiintoista kuunnella tätä lakivalio-
kunnan mietinnön ja myöskin sitten perustuslakivaliokunnan lausunnon pohjalta käytyä
keskustelua.

Kuitenkin näyttää olevan niin, että edustaja Laukkanen tuossa aloituspuheenvuorossaan
aika hyvin summasi nämä keskeisimmät kohdat. Elikkä ensinnäkin on todella tärkeää huo-
lehtia siitä, että tosiaankaan nämä vankiloitten puhelinjärjestelmien uudistamiset eivät voi
johtaa siihen, että esimerkiksi nämä puhelujen hinnat olisivat huomattavan paljon suurem-
mat kuin niin sanotusti vapaudessa eläville henkilöille. Ja toinen tärkeä asia on myöskin
sitten näitten erilaisten niin sanottujen työrahojen ja vastaavien tasojen selvittäminen ja tie-
tynlainen synkronisointi, niin että se ei johda esimerkiksi siihen, että henkilö vaikkapa työ-
toiminnan valitsee sillä perusteella, mistä ikään kuin saa parhainta palkkaa, vaikka se ei
edesauttaisi sitten sitä hänen vapautumisen jälkeistä elämäänsä.

No, sitten ehkä tästä sitomispykälästä: Edustaja Hoskonen perustuslakivaliokunnan jä-
senenä minun mielestäni hyvin ansiokkaasti selvitti sitä, että Suomessa nyt on muutamia
harvoja tällaisia vankiloita ja että nämä säännökset liittyvät nimenomaan näihin yksittäis-
tapauksiin harkinnan perusteella, mikä tässä perustuslakivaliokunnan lausunnossa tuli sit-
6



Pöytäkirjan asiakohta PTK 35/2017 vp
ten selkeästi esille. Täytyy luottaa tässä tietenkin siihen, että valiokunnassa on kuultu run-
saasti asiantuntijoita ja että tämä asia on käyty perusteellisesti läpi ja että tämä ei toisaalta
estä myöskään tätä muitten vankien ja myöskään sitten muitten kuljetukseen osallistuvien
turvallisuusnäkökohtien huomioimista, ja se on minun mielestäni kaikkein tärkeintä. Edus-
taja Hoskonen tuossa kertoi, että myöskin nämä turvallisuusnäkökohdat nykyisillä, uudis-
tetuilla kuljetusvälineillä on pystytty huomioimaan, ja tämä on minun mielestäni kaiken tä-
män kuljetustoiminnan lähtökohta.

15.19 Ben Zyskowicz kok: Arvoisa herra puhemies! Aivan alkuun haluan edustaja Biau-
det’lta pyytää anteeksi sitä, että naljailin hänen tutkinnostaan. Pidän edustaja Biaudet’ta
paitsi erittäin pätevänä kansanedustaja myös erittäin pätevänä juristina ja pahoittelen sitä,
että kiihdyksissäni tulin naljailleeksi asiasta. Se ei ollut asianmukaista, ja sitä, kuten sanot-
tu, pyydän anteeksi.

Mutta mitä itse asiaan tulee, niin argumentti on nyt ollut sellainen sekä edustaja Biau-
det’n että edustaja Hoskosen puolelta, että kun käytännössä on olemassa Vantaan vankila
ja siellä on ollut joitain ongelmia ja nyt kun ne ongelmat on kuljetuskaluston kehittymisen
myötä ja ehkä muutoinkin pystytty pitkälle ratkaisemaan, niin tämä ei ole ongelma. No,
itse asiassa minä en kiinnittänyt niinkään huomiota näihin käytännön ongelmiin, vaan
minä kiinnitin huomiota nimenomaan tähän asian periaatteelliseen puoleen. Ei perustusla-
kivaliokunta arvioidessaan perustuslainmukaisuutta tietystikään miettinyt, onko se Suo-
messa Vantaan vankila vai onko Sukevan vankila vai onko joku muu vankila, vaan perus-
tuslakivaliokunta mietti ja sen asiantuntijat opastivat valiokuntaa miettimisessään, onko
tällainen momentti, mikä tänne pykälään esitettiin lisättäväksi, Suomen perustuslain mu-
kainen. Nyt me tiedämme, että Suomen perustuslain mukaista ei ole, että laitettaisiin sa-
maan kuljetukseen osallistuvista vangeista kaikille käsiraudat, vaikka "se on välttämätöntä
[Eva Biaudet: Yhden kohdalla!] vangin tai muun henkilön turvallisuuden suojelemiseksi
tai kuljetuksen turvallisuuden säilyttämiseksi kuljetettavien suuren määrän, poikkeuksel-
listen liikenneolosuhteiden tai muun näihin rinnastettavan syyn vuoksi" ja vaikka "sitomis-
ta ei saa jatkaa pitempään kuin on välttämätöntä". Tämä on se kysymys, ei Sukevan van-
kila eikä Vantaan vankila eivätkä bussit eivätkä muut, vaan tämä on periaatteellinen kysy-
mys: Suomen eduskunnan perustuslakivaliokunta perustuslain ylimpänä tulkitsijana on
käyttänyt harkintaansa ja todennut, että yksittäisen vangin, vartijan ja muun turvallisuus
painaa sen verran vähän tässä pohdiskelussa, että vaikka olisi välttämätöntä näiden turval-
lisuuden varmistamiseksi ja säilyttämiseksi laittaa kaikille samaan kuljetukseen tuleville
vangeille käsiraudat, on perustuslain vastaista säätää, että näin voitaisiin tehdä.

Edustaja Eva Biaudet on ihan oikeassa, tässähän on juuri kyse siitä, tuleeko jokaisen
vangin kohdalla erikseen todeta siinä oleva riski esimerkiksi karkaamisesta tai väkivaltai-
suudesta vai voiko olla niin, että jos on välttämätöntä vangin, vartijan tai jonkun muun pai-
kalla olevan henkilön turvallisuuden takaamiseksi, niin voitaisiin laittaa kaikille poikkeuk-
sellisesti lyhytaikaisesti käsiraudat. Minä kauhistelen sitä, että Suomen eduskunnan perus-
tuslakivaliokunta on päätynyt siihen, että näiden muiden vankien ja vanginvartijoiden tur-
vallisuus ei paina riittävästi, jotta tämä voitaisiin katsoa perustuslain mukaiseksi. Minusta
se on kauhistuttavaa. Onko tärkeämpää se, että se yksittäinen vanki, jonka kohdalla yksi-
löllinen harkinta ei johtaisi käsirautoihin, välttyy näiltä käsiraudoilta, kuin se, että otettai-
siin huomioon välitön uhka tai katsottaisiin, että se on välttämätöntä sen uhan poistamisek-
si, joka kohdistuu samassa kuljetuksessa oleviin vankeihin ja vartijoihin? Siis tämä tulkin-
7



Pöytäkirjan asiakohta PTK 35/2017 vp
ta ja harkinta ja punninta on nyt perustuslakivaliokunnassa tehty, ei koskien Vantaan van-
kilaa, ei sitä, onko se bussi vai kuorma-auto vai pakettiauto tai onko se Sukevan vankila. Ei
sitä harkintaa ole tehty, se on käytännön asia, vaan on harkittu periaatteellisesti, painaako
näiden vankien turvallisuusriski ja vartijoiden turvallisuusriski, ja jos se koetaan välttämät-
tömäksi sen riskin pienentämiseksi, niin painaako se niin paljon, että jollekin konnalle,
joka joko istuu vankilassa tai sitten on tutkintavankeudessa epäiltynä rikoksesta, voidaan
laittaa käsiraudat. Ja nyt me olemme sitä mieltä, että ei paina, heidän turvallisuutensa ei
paina niin paljon, että Suomen perustuslaki perustuslakivaliokunnan tulkinnan mukaan
sallisi käsirautojen laittamisen kaikille samaan kuljetukseen osallistuville vangeille.

Tästä on kyse, ei Vantaan vankilan bussista. No, sitten jos mennään tähän puoleen, niin
menee vielä vaikeammaksi. Perustuslakivaliokunnan jäsen Hoskonen kertoi, että se on
kyllä ihan yksilönvapauksien kunnioittamista ja kaikin puolin sopivaa, että laitetaan johon-
kin lukittuun häkkiin — niin kuin hän sanoi. Se mies tai nainen saadaan laittaa sinne lukit-
tuun häkkiin kuljetuksen ajaksi, ja se on teidän mielestänne hyvä juttu, mutta se, että hä-
nelle voitaisiin laittaa käsiraudat, on perustuslain vastaista. Käsittämätöntä!

Sitten pitää sanoa tästä pöydällepanosta, että kun edustaja Hoskonen nyt kuitenkin rita-
rillisesti yritti puolustaa ainoana perustuslakivaliokunnan paikalla olevana jäsenenä tätä
perustuslakivaliokunnan kantaa, joka olisi ollut kyllä parempi kuulla esimerkiksi valiokun-
nan puheenjohtaja Lapintieltä, niin vaikka edustaja Hoskosen yritys olisi oikeustieteen ter-
mein niin sanottu kelvoton yritys — eli yritys oli hyvä, mutta lopputulos ei ollut kovin va-
kuuttava [Naurua] eikä toteuttanut oikeasti asian perustelemista tyydyttävällä tavalla —
niin katson, että edustaja Hoskosen ritarillinen yritys on riittävä syy siihen, että perun tä-
män pöydällepanoesityksen. Ja ehkä asiaan on jonkun verran vaikuttanut sekin, että sitä ei
kukaan näytä kannattavan. [Vastauspuheenvuoropyyntöjä]

Toinen varapuhemies Arto Satonen:  No niin, otetaan tässä lyhyt vastauspuheenvuoro-
kierros.

15.26 Hannu Hoskonen kesk (vastauspuheenvuoro): Arvoisa herra puhemies! Lakitie-
teelliset opintoni ovat kovin vaatimattomat: toki metsäpuolen ja kiinteistöpuolen lakeja
olen jonkun verran lukenut, mutta tätä prosessioikeutta tai rikosoikeutta en ole lukenut. 

Tärkeätä tässä on minun mielestäni huomata se, että kun niitä nykyaikaisia kuljetusau-
toja on jo olemassa ja siellä jokaiselle vangille tai tutkintavankina olevalle henkilölle on
oma varattu tilansa, joka on hänelle turvallinen — turvallisuushan on myös sitä, että jos
joku siellä rupeaa riehumaan, hän ei riehumalla pääse aiheuttamaan vahinkoa toisille ihmi-
sille, sehän siinä on se idea — jos auto ajaa vaikka metsään, niin ei kukaan pääse karkaa-
maan, kaikki istuvat kuitenkin turvallisesti turvavöissä ja niin edelleen. Eli tässä on kyllä
myrsky vesilasissa kysymyksessä.

Kolmas asia: Kun esimerkiksi Sukevalla tai jossakin muussa vankilassa näitä hienoja
autoja ei ehkä ole, niin murheellistahan siinä on se, että poliisi joutuu kuljettamaan heitä
sitten mustanmaijan takapenkillä suljetussa tilassa, joka on myös turvallinen. Ei tässä ole
ongelmaa. Ymmärrän tämän ihmisoikeusasian, ja edustaja Zyskowicz on siinä asiassa hy-
vin ansioitunut.

15.27 Eva Biaudet r (vastauspuheenvuoro): Arvoisa puhemies! Eihän ole niin, että tur-
vallisuutta halutaan vähentää, vaan kysymys on siitä, miten se turvallisuus voidaan turvata
8



Pöytäkirjan asiakohta PTK 35/2017 vp
ja miten se voidaan taata. Pitääkö se tehdä niin, että kajotaan oikeuksiin kuten yksilönva-
pauteen ja niin edelleen, vai voidaanko se tehdä muulla tavoin, jolloin ei tarvitse tehdä näin
rankkoja toimenpiteitä — siitähän perustuslakiarvioinnissa on kysymys, ei siitä, että tei-
dän mielestänne se olisi ollut parempi tapa tai pitääkö jostain tavasta enemmän.

Kysymys on siitä, että kun yksi henkilö aiheuttaa tämän vaaran, riittääkö, että häneen
kohdistuu se, vai kohdistetaanko silloin vapauteen puuttuminen myös niihin, joilla ei ole
mitään osallisuutta siihen. Mutta toki kysymys on siitä, että pitää turvata, ja on tietenkin vi-
ranomaisten, valtion ja meidän asia turvata se turvallisuus. Se on mahdollista tehdä ilman,
että rikotaan näin perustavanlaatuisia oikeuksia. Eikö se nyt ole ihanteellinen ratkaisu?

Toinen varapuhemies Arto Satonen: Sitten puhujalistaan.

15.28 Sari Essayah kd: Arvoisa puhemies! Lakivaliokunnan mietintö ja nyt tämä keskus-
telu kyllä kirvoittavat sen ajatuksen, että tätä mietintöä kannattaa ehdottomasti käyttää pe-
rusteluna toiseen asiaan, joka siellä lakivaliokunnassa on kesken, elikkä tämä käräjäoike-
usverkoston harventaminen.

Sukevan vankila on nimittäin se vankila, jossa myös näitä tutkintavankeja on, ja Iisal-
men käräjäoikeuden kanslian lakkautushan on tässä esityksessä sisällä. Monta kertaa täällä
salissa on sanottu, että se on nimenomaan näistä kaikista käräjäoikeuden kanslioista se,
jonka lakkauttaminen ei näilläkään näkymin ole tuomassa mitään säästöjä, johtuen siitä,
että tällä hetkellä Kuopiossa ei ole tarpeeksi tiloja siihen, että sekä Varkaudesta että Iisal-
mesta ollaan siirtämässä jutut sinne Kuopioon ja joudutaan rakentamaan lisää, plus että Ii-
salmen käräjäoikeuden kanslian asiakaskunnasta valtaosa tulee Sukevalta. Tämähän tar-
koittaa nyt sitä, mitä edustaja Hoskonenkin totesi. Itse en tunne asiaa tarkasti, onko Suke-
valla sitten minkälaisia kuljetusautoja, mutta olen kuullut, että kun siellä aiemmin kulje-
tusmatkoille riitti pienempi poliisimiehitys, kun lähdettiin käymään Iisalmessa, mikä
yleensä vei korkeintaan puoli päivää, niin nyt kun lähdetään ajamaan sieltä Kuopioon, joka
tulee jo lähestulkoon 90 kilometrin päähän Iisalmesta ja yli 100 kilometrin päähän Suke-
valta, tarvitaan koko päivä tähän kuljetukseen, tarvitaan useampi poliisimies, jolloinka
nämä kustannukset entisestäänkin kasvavat.

Elikkä nytten, kun me toteamme, että esimerkiksi tällaisissa kuljetuksissa ei voida käyt-
tää sitä, että useampi vanki olisi yhtä aikaa tällaisessa niin sanotussa mustassamaijassa ja
kun ei voida perustella sitä muuten kuin yksittäistapauksen harkinnan perusteella, että näil-
lä henkilöillä voisi olla käsiraudat, niin silloinhan tämä entisestäänkin on lisäämässä näitä
kustannuksia, joita valtiolle on tulossa tästä Iisalmen käräjäoikeuden kanslian lakkauttami-
sesta. Näin ollen toivon, että jos täällä on vielä lakivaliokunnan henkilöitä paikalla, niin
tämä mietintö otettaisiin vakavana perusteena sille, että [Puhemies koputtaa] Iisalmen kä-
räjäoikeuden kansliaa ei lakkauteta.

15.30 Jari Myllykoski vas: Arvoisa herra puhemies! Täytyy sanoa, että oikeudelliset
opinnot ovat kyllä jokseenkin vähissä, mutta enemmänkin tuolta työoikeuden puolelta on
jonkinnäköistä tuntemusta.

Tämä keskustelu kirvoitti kyllä minut kysymään, olenko ymmärtänyt oikein — ja toi-
vottavasti edustaja Hoskonen voisi sitten vahvistaa tai olla vahvistamatta näkemystäni —
että tässä on kuitenkin kysymys siitä, että on ryhmä, jonka yhteinen nimittäjä on tässä koh-
taa vanki, ja sillä yhteisellä nimittäjällä ei voida tehdä koko joukolle yhtenäistä päätöstä il-
9



Pöytäkirjan asiakohta PTK 35/2017 vp
man, että rikotaan ihmisen perusoikeuksia. Eli jokaisen kohdalla voidaan tehdä tämä pe-
rusoikeudellinen arviointi, jos hän on uhka, mutta mielestäni sellaisen vangin sitominen,
josta asiantuntemuksella siellä vankeinhoitolaitoksessa on hänen taustansa perusteella ar-
vioitu, että hän ei ole uhka muille vangeille, on kyllä perusteetonta — se, että hänet sido-
taan sen vuoksi, että hänen yhteinen nimittäjänsä näiden muiden kanssa on vanki. Tämä
antaa semmoisen mielikuvan minulle, että meillä joiltakin ihmisryhmiltä oman kulttuuri-
perimänsä tai vaikkapa meillä täällä kotimaassa olevaan vähemmistöön kuulumisen vuok-
si voidaan yksilönvapautta rajoittaa ilman, että sitä perustellaan sen yksittäisen yksilön
osalta. Minun mielestäni, jos olen ymmärtänyt oikein, tästä on nyt kysymys, että perustus-
laki ei mahdollista jonkun yhtenäisen ja yhden nimikkeen perusteella tehtäviä ratkaisuja,
jotka menevät yksilön oikeuden edelle.

15.32 Ben Zyskowicz kok: Arvoisa puhemies! Kun täällä on viitattu kansainvälisiin ih-
misoikeussopimuksiin, niin tässä perustuslakivaliokunnan mietinnössä viitataan moniin
kansainvälisiin ihmisoikeussopimuksiin ja -suosituksiin, mutta se lienee selvää, että tämä
hallituksen esittämä momentti, joka nyt perustuslakivaliokunnan tulkinnan mukaan on
vastoin Suomen perustuslakia, ei olisi ollut vastoin mitään Suomea sitovaa ihmisoikeus-
velvoitetta.

Toiseksi: Tässä edustaja Biaudet kertoi, että näin rankoilla toimilla puututaan yksilön-
vapauteen. No, en ole ihan varma, etteikö se olisi aika rankka toimenpide, että suljettuun
häkkiin, lukittuun häkkiin, laitetaan sen kuljetuksen ajaksi. Kyllä sekin kuulostaa aika ran-
kalta toimenpiteeltä, mutta ehkä se sitten perustuslakiasiantuntijoiden tietämän mukaan —
he ovat varmasti asiantuntijoita — on yksilölle vähemmän rankka toimenpide kuin se, että
hänelle laitetaan käsiraudat.

Mutta, edustaja Myllykoski, ei ole niin, että jollakin yleisellä perusteella — sillä perus-
teella, että olet vanki, tai sillä perusteella, että kuulut vaikkapa johonkin etniseen ryhmään,
tai sillä perusteella, että olet samassa kuljetuksessa kuin joku paloittelumurhaaja tai muu-
ten vaarallinen raiskaaja — myös sinut voitaisiin laittaa käsirautoihin. Ei ole niin, vaan täs-
sä hallituksen esityksessä oli monta edellytystä: ensinnäkin, että se on lyhytaikainen kulje-
tus, toiseksi, että se on samassa ajoneuvossa, mutta kolmanneksi, ja oleellisimmin, että se
on välttämätöntä — siis välttämätöntä, välttämätöntä — vangin tai muun henkilön turval-
lisuuden takaamiseksi. Ja vielä edellytyksenä on, että tämä tilanne johtuu suuresta määräs-
tä, poikkeuksellisista liikenneolosuhteista tai muusta näihin rinnastettavasta syystä. Ja
edelleen säädettiin, että sitä ei voi jatkaa pitempään. Ymmärrän, edustaja Myllykoski, että
yritätte ymmärtää parhain päin, ja se on hienoa, mutta ei ole niin, että pelkästään jollakin
yleisellä perusteella [Puhemies koputtaa] voitaisiin toimia.

15.34 Hannu Hoskonen kesk: Arvoisa herra puhemies! Vielä lopuksi tästä asiasta omal-
ta kohdaltani se, että perustuslakivaliokuntahan kuuli monia asiantuntijoita, kuten muun
muassa apulaisoikeusasiamies Jussi Pajuojaa. Oikeusasiamieshän valvoo vankiloiden olo-
suhteita, että siellä vankeja kohdellaan niin kuin ihmisoikeussopimus edellyttää ja ihmis-
arvo yleensä edellyttää. Kuultiin myös professori Olli Mäenpäätä ja professori Kimmo
Nuotiota, ja sitten professori Lavapuro antoi lausuntonsa ja professori Martin Scheinin an-
toi myös lausuntonsa kirjallisesti. Viime mainittu asiantuntijahan on kansainvälisesti ar-
vostettu ihmisoikeusjuristi. Kyllä minun mielestäni tämä ihmisoikeuspuoli tässä tuli aika
hyvin käsiteltyä ja myös se puoli, että kun vankia tai tutkintavankeudessa olevaa lähdetään
10



Pöytäkirjan asiakohta PTK 35/2017 vp
viemään jonnekin tuomioistuimen käsittelyä varten, niin kyllä hänen oikeuksistaan pide-
tään huoli ja otetaan huomioon myös se, että kuljetuksessa on tietenkin muitakin vankeja
monessa tapauksessa, että heidänkin turvallisuudestaan huolehditaan.

Pitää muistaa, että kun se kuljetus lähtee, niin eivät tietenkään ovet ole siinä autossa au-
ki, se on jo lukittu sillä hetkellä, kun se lähtee. Siis ulko-ovet on lukittu, siitä ei pääse ulos
millään. Onko sitten yhden lukon takana vai kahden lukon takana, se ei minusta ole tässä
asiassa oleellista, koska kuitenkin on pidettävä huoli siitä, että ihminen viedään sinne tuo-
mioistuimeen turvallisesti ja palautetaan sieltä omaan paikkaansa turvallisesti ja niin, että
ei kenenkään muun, ulkopuolisen ihmisen turvallisuutta vaaranneta. Sehän tässä on se teh-
tävä. Ja kun kerran ihmisoikeustuomioistuimen ja Euroopan neuvoston ohjeet antavat tä-
män mahdollisuuden ja tämä pitää tehdä näin, niin minun mielestäni se on aivan oikein.

Siitä voidaan toki juridista semantiikkaa viljellä kovasti, menikö tämä nyt ihan kaikkien
tyylipisteiden mukaan, mutta kun ihminen on tehnyt rikoksen ja hänet on vangittu, niin
kyllä hänen jonkun verran pitää sietää tietysti sitä epämukavuuttakin, koska onhan vanki-
lassa oleminen vapaana olemiseen verrattuna erittäin, erittäin erilainen olosuhde kuin mi-
hin me olemme täällä ulkopuolella tottuneet.

15.36 Ben Zyskowicz kok: Arvoisa puhemies! Ehkä tätä keskustelua ei todellakaan kan-
nata nyt pitkään jatkaa, kaikilla meillä on kiire vaalikentille. Mutta pitkään keskustelua
voitaisiin käydä siitä, että perustuslakivaliokunnan jäsenen Hoskosen mielestä vangin, jota
kuljetetaan vaikka sairaalaan tai oikeudenkäyntiin tai muualle, pitää sietää se, että hänet
pannaan lukittuun autoon, eikä se riitä, vaan siellä lukitussa autossa hänet pannaan, niin
kuin edustaja Hoskonen käytti ilmaisua, lukittuun häkkiin. Se hänen pitää sietää.

Mutta jos hänen pitäisi sietää se, että hänelle pannaan käsiraudat, koska se on välttämä-
töntä muiden vankien tai muun henkilön turvallisuuden takaamiseksi, niin se on perustus-
lain vastaista. Sitä ei tämän vangin enää pidä sietää.

Yleiskeskustelu päättyi.

Eduskunta hyväksyi hallituksen esitykseen HE 263/2016 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
11


