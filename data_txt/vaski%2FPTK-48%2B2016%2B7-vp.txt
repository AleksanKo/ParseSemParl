















































DEMD41A.tmpSave.xml


Pöytäkirjan asiakohta PTK 48/2016 vp
Pöytäkirjan asiakohta 

PTK 48/2016 vp

Täysistunto

Keskiviikko 4.5.2016 klo 14.00—16.20

7. Lakialoite laiksi työntekijöiden lähettämisestä ja eräiksi siihen liittyviksi laeiksi
Lakialoite LA 24/2016 vp Merja Mäkisalo-Ropponen sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

15.57 Merja Mäkisalo-Ropponen sd (esittelypuheenvuoro): Arvoisa puhemies! Ensin-
näkin pahoittelen sitä, että esittelypuheenvuoroni on pitkähkö johtuen siitä, että tässä laki-
aloitteessa on kaksi asiaa. Toivon voivani esitellä nämä kuitenkin samassa puheenvuoros-
sa ja kerralla. Ja toivottavasti ääneni kestää, sillä poden aika pahaa kesäflunssaa.

SDP:n eduskuntaryhmä on tehnyt rinnakkaislakialoitteen hallituksen esitykseen lähete-
tyistä työntekijöistä, koska hallituksen esityksen 39/2016 väärä suunta on selvinnyt. Halli-
tuksen esitys sisältää virheitä, joita ei ole perusteltua viedä eteenpäin. SDP tarjoaa hallituk-
selle vaihtoehdon ja perääntymistien huonosti harkittujen lakimuutosten korjaamiselle.
Koimme, että asiaan oli pakko puuttua tämän rinnakkaisaloitteen muodossa, vaikka kysy-
mys onkin täytäntöönpanodirektiivin toimeenpanosta. Vaikutelma, joka esityksestä syn-
tyy, on sellainen, ettei hallituksella ole kunnianhimoa puolustaa suomalaista työtä. Jos täs-
tä ei ole kysymys, niin sitten hallituksen esitys on kovaa ideologista suomalaisen työn
ulosliputtamista, jota en ja emme voi hyväksyä. Tämä esitys molemmissa tapauksissa jää
historiaan, ja siihen tullaan todennäköisesti vielä palaamaankin. Hallitus on direktiivin mi-
nimitoimeenpanolla synnyttämässä halpatyömarkkinoita Suomeen. Jos Suomeen tullaan
töihin, niin tullaan sitten reiluilla työehdoilla.

Hallituksen esitys runtelee kaltoin Suomen maantiekuljetusalaa. Me esitämme ketjuvas-
tuun ulottamista, kuten on jo rakennusalalla, myös maantiekuljetuksiin. Samaa mieltä
asiasta ovat sekä alan työntekijät että työnantajat. Yksikään hallituspuolue ei viime kevään
vaaleissa esittänyt ohjelmassaan suomalaisen työn, suomalaisten työehtojen ja suomalais-
ten yritysten ulosliputtamista. On vaikea ymmärtää, miksi hallitus haluaa heikentää suo-
malaisen kuljetusalan mahdollisuuksia pärjätä kilpailussa.

Arvoisa puhemies! Kokonaisuudessaan hallituksen esityksessä ehdotetut lainmuutokset
merkitsevät parannuksia nykyiseen sääntelyyn, mutta joiltakin osin hallituksen esitys on
liian heikko ja edustaa pikemminkin direktiivin minimivaatimusten täyttämistä kuin Suo-
men aikaisempaa linjaa, jossa lähetettyjen työntekijöiden asema on pyritty turvaamaan niin
vahvasti kuin EU-oikeus sallii.
 Tarkistettu
4.0



Pöytäkirjan asiakohta PTK 48/2016 vp
Lakiesityksessä ehdotettu sääntely on pitkälti yleistä, vain rakennusalaa koskien on eri-
tyissääntelyä johtuen siitä, että direktiivissä asetetaan jäsenmaille velvoitteita säätää raken-
nusalaa koskien tiukemmasta lähetetyn työntekijän suojelusta kuin muilla aloilla. Esitäm-
me siis hallituksen esityksestä poikkeavia erityissääntöjä maantiekuljetusalalle. Vaikka lä-
hetettyjä työntekijöitä koskevat normit eivät koske maiden välistä maantiekuljetusliiken-
nettä, niitä sovelletaan niin sanottuun kabotaasiliikenteeseen eli maan sisällä toiseen maa-
han rekisteröidyllä ajoneuvolla ajettaviin kuljetuksiin. Näin lähetettyjä työntekijöitä kos-
kevan sääntelyn kautta olisi mahdollisuus varmistaa, että kabotaasikuljetuksissa ei poljeta
työntekijöiden oikeuksia ja työn hintaa ja että ne kilpailevat suomalaisten liikenneyrittäji-
en kanssa reiluin ehdoin.

Hallituksen esityksessä ehdotettu sääntely soveltuu huonosti maantieliikennealalle ja
jättäisi sellaisenaan voimaan tullessaan sääntelyyn aukkoja, jotka vähentäisivät sen sovel-
tamismahdollisuuksia maantiekuljetusalan työssä. Esimerkiksi lähettävän yrityksen vel-
vollisuutta pitää työntekijää koskevia työaikakirjanpitoa ja palkkatietoja saatavilla — tämä
on 10 §:ssä — tai lähetettävän yrityksen velvollisuutta asettaa Suomessa viranomaisten ta-
voitettavissa oleva edustaja — 8 §:ssä — ei sovelleta, jos työntekijän lähettäminen kestää
enintään 10 työpäivää. Myöskään lähettävän yrityksen velvollisuus vuokratyössä ja alihan-
kinnassa selvittää tilaajalle työntekijän sosiaaliturvan määräytymistä — 11 §:ssä — ei täl-
löin päde. Ilmoitusta työntekijöiden lähettämisestä ei tarvitse tehdä, jos työskentely kestää
enintään 5 päivää — tämä on 7 §:ssä. Maantiekuljetusalan työn luonteesta johtuen nämä ai-
karajat jäisivät useimmiten täyttymättä. Näin maantiekuljetusalan työt käytännössä jäisi-
vät suurelta osalta ehdotetun sääntelyn ulkopuolelle. Aikarajat ovat kansallisia lisäyksiä ei-
vätkä perustu EU-sääntelyyn. Useimmissa muissa Euroopan maissa tällaisia ei kuljetus-
alan osalta käytetä.

Lakialoitteessa siis esitetään hallituksen esitykseen lisättäväksi kuljetusalaa koskevia
poikkeuksia aikarajojen soveltamisesta seuraavasti:

1) 7 §, Ilmoitus työntekijöiden lähettämisestä. Hallituksen esityksessä on viiden päivän
aikaraja, jota ei hallituksen esityksen mukaan sovellettaisi rakennusalan työhön. Me esi-
tämme, ettei aikarajaa sovellettaisi myöskään maantiekuljetusalan työhön.

2) 8 §, Edustajan asettaminen. Hallituksen esityksessä on 10 päivän aikaraja. Me esitäm-
me, ettei aikarajaa sovellettaisi maantiekuljetusalan työhön.

3) 10 §, Velvollisuus pitää saatavilla tietoja lähetetyistä työntekijöistä Suomessa. Halli-
tuksen esityksessä on niin ikään 10 päivän aikaraja. Me esitämme, ettei aikarajaa sovellet-
taisi maantiekuljetusalan työhön.

4) 11 §, Tietojen antaminen tilaajalle alihankinnassa ja vuokratyössä. Hallituksen esi-
tyksessä on 10 päivän aikaraja. Me esitämme, ettei aikarajaa sovellettaisi maantiekuljetus-
alan työhön.

Arvoisa puhemies! Nyt tulee sitten se toinen asia.
Toisena muutosasiana lakiesityksessä on tilaajavastuu lähetetyn työntekijän vähimmäis-

palkasta rakennusalalla. Lähetettyjä työntekijöitä koskevan direktiivin täytäntöönpanodi-
rektiivin 12 artiklan 2 kohdan mukaan rakennusalan toimintojen osalta jäsenvaltioiden on
säädettävä toimenpiteistä, joilla asetetaan vuokratyössä ja alihankinnassa työn tilaaja lä-
hettävän yrityksen ohella vastuuseen työntekijän minimipalkasta sekä eräistä muista mak-
suista. Direktiivillä siis pyritään turvaamaan lähetetyn rakennusalan työntekijän oikeutta
saada lain ja työehtosopimusten edellyttämä vähimmäispalkkansa sekä asetetaan työnteko-
maassa toimivalle tilaajalle vastuu huolehtia, että lähetettyjen työntekijöiden oikeudet to-
2



Pöytäkirjan asiakohta PTK 48/2016 vp
teutuvat. Direktiivin mukaan kansallisesti voidaan säätää, että tilaaja vapautuu vastuusta,
mikäli se riittävää huolellisuutta noudattaen esimerkiksi varmistuen työntekijän palkkauk-
sen tasosta ja lähettävän yrityksen maksukyvystä on koettanut huolehtia, että työntekijät
saavat palkkansa. Direktiivissä on tilaajan vastuusta poikkeusmahdollisuus, jonka mukaan
näiden toimenpiteiden sijasta voidaan käyttöön ottaa muita "unionin ja kansallisen lain ja/
tai käytännön mukaisia muita asianmukaisia täytäntöönpanotoimenpiteitä jotka välittö-
mässä alihankintasuhteessa mahdollistavat toimeksiantajaan kohdistuvat tehokkaat ja oi-
keasuhteiset seuraamukset väärinkäytöksiin ja petoksiin puuttumiseksi tilanteissa, joissa
työntekijöillä on vaikeuksia pitää kiinni oikeuksistaan".

Hallituksen esityksessä on käytetty tätä poikkeusmahdollisuutta. Siinä esitetään säädet-
täväksi vain tilaajan tietyistä hallinnollisista velvollisuuksista sekä rakennuttajaan ja pää-
urakoitsijaan kohdistuvasta selvitysvelvollisuudesta, jos työntekijä ei ole saanut palkkaan-
sa. Lisäksi vedotaan jo voimassa olevaan tilaajavastuulakiin, jossa ylipäänsä alihankinnan
tilaajalle asetetaan tiettyjä selontekovelvoitteita ja joiden rikkomisesta voi seurata hallin-
nollinen maksuseuraus. Tilaajavastuulain velvollisuudet sekä nyt hallituksen esityksessä
esitetyt velvollisuudet eivät kuitenkaan tuota sellaista vastuun tasoa, joka direktiivissä ra-
kennusalan tilaajille pyritään asettamaan. Lisäksi valtiolle maksettavat hallinnolliset sank-
tiot eivät viime kädessä hyödytä lähetettyä työntekijää eivätkä täytä hänen oikeuksiaan tur-
vattuun vähimmäispalkkaan direktiivissä tarkoitetulla tavalla.

Lakialoitteessa esitetään hallituksen esitystä muutettavaksi niin, että siihen lisättäisiin
direktiivin perussäännön mukainen tilaajan vastuu. 15 §:ään esitämme tarkennusta raken-
nuttajan ja pääurakoitsijan vastuuseen rakennusalan työssä seuraavasti: "Rakennusalan
työssä tilaajalla on lähetettävään yritykseen nähden rinnakkainen vastuu 5 §:ssä tarkoite-
tuista työntekijöiden vähimmäispalkoista. Mikäli lähettävä yritys ei suorita tarkoitettua vä-
himmäispalkkaa kuukauden kuluessa sen erääntymispäivästä on lähetetyllä työntekijällä
oikeus kohdistaa tätä koskeva vaatimus tilaajaan. Tilaaja vapautuu vastaamasta lähetetyn
työntekijän palkkasaatavasta, mikäli se voi osoittaa asianmukaisella tavalla varmistuneen-
sa lähetetyn työntekijän palkkauksen asianmukaisuudesta sekä tilaajan maksukyvystä."

Lopuksi, arvoisa puhemies! Tässä rinnakkaislakialoitteen esittelypuheenvuorossa toin
esille lyhyesti ja ytimekkäästi pääkohdat. Lakialoitteen on allekirjoittanut 31 (Puhemies
koputtaa) sosialidemokraattisen eduskuntaryhmän jäsentä. Toivon, että aloitteeseen pereh-
dytään ja paneudutaan, niin että voisimme hyväksyä sen täällä lopulta yksimielisesti. —
Kiitos.

16.07 Satu Taavitsainen sd: Arvoisa puhemies! Hyvät edustajakollegat! Pidän erittäin
tärkeänä, että hallituksen esitykseen, lähetettyjä työntekijöitä koskevaan direktiiviin, teh-
dään parannuksia koskemaan maantiekuljetuksen ja rakennusalan työtä. Suomen rajojen
sisäpuolella kuljettajalle tulee aina maksaa Suomen työlainsäädännön ja yleissitovan kuor-
ma-autoalan työehtosopimuksen mukainen palkka. Jos ja kun halvemman palkkatason
EU-maista tulevat yritykset eivät näin toimi, niin tämä johtaa kaksiin eriarvoisiin markki-
noihin maanteiden tavaraliikenteessä. Teollisuuden ja kaupan kilpailukyvyn parantaminen
ei voi perustua Suomen työlainsäädännön rikkomiseen ja Suomelle tärkeän alan, kuljetus-
elinkeinon, eli suomalaisten rehellisten pienyrittäjien pärjäämisen heikentämiseen.

Ministeri Berner sanoi eräässä haastattelussa, että kuljetusten avaaminen ulkomaiselle
kilpailulle sujuvoittaisi kuljetuksia ja laskisi kustannuksia hyödyttäen elinkeinoelämää.
Tällainen ajattelutapa ei tue suomalaisia tavallisia pieniä ja keskisuuria kuljetusyrityksiä.
3



Pöytäkirjan asiakohta PTK 48/2016 vp
Asialla on erityisen suuri yhteiskunnallinen merkitys valtion talouden kannalta. Maantei-
den tavaraliikenne on merkittävä verojen kerääjä ja maksaja. Alan 6 miljardin euron vuo-
tuisesta liikevaihdosta palautuu yritysten ja työntekijöiden maksamina veroina ja vero-
luonteisina maksuina 2,7 miljardia euroa valtiolle. On ihan aiheellista kysyä, onko hallitus
kääntänyt selkänsä kotimaiselle kuljetusalalle ja aikooko tehdä suomalaisista ammattitai-
toisista raskaan liikenteen kuljettajista ja yrittäjistä työttömiä. Alan heikentäminen tulisi
kasvattamaan valtion työttömyysmenoja ja pienentämään verotuloja.

Arvoisa puhemies! Sellainen politiikka, joka perustuu pienyrittäjien ja palkansaajien
halpuuttamiseen, ei ole kestävällä pohjalla. Se ei saa aikaan kasvua ja työllisyyttä. Ihmi-
nen, jolla ei ole varmuutta palkastaan, ei rakenna taloa, ei käytä rahaa yrityksiltä ostetta-
viin palveluihin, ei osta ja kuluta. Tällöin eivät pyörät pyöri vaan pysähtyvät, niin kuin nyt
on Suomessa käynyt.

Olemme Suomessa valovuoden edellä työelämän lainsäädännössä verrattuna itäeuroop-
palaisiin maihin. En usko kenenkään järkevän ihmisen oikeasti haluavan Suomessa men-
tävän kohti Itä-Euroopan työolosuhteita ja palkkoja. Palkkoja poljetaan, jotta yrityksen
omistajille jäisi enemmän rahaa käteen. Tämä on kestämätöntä eikä edistä Suomen tavoi-
tetta saada pienennettyä työttömyyttä ja saada lisää verotuloja.

Suomalaisen työn puolustajia tarvitaan tänään ehkä enemmän kuin koskaan aiemmin.
Nyt on luotava uutta pysyvää työtä, pidettävä kiinni näistä entisistä ja pidettävä huolta
työntekijöistä, jotka ovat lomautus- tai irtisanomisuhan alla. Moni suomalainen elää tällä
hetkellä suuressa epävarmuudessa. Maan kansallinen etu on työpaikat Suomessa. Vilunki-
veikoista on päästävä eroon, ja lainsäädäntö ja sen valvonta antavat siihen mahdollisuu-
den, jos niitä halutaan oikein käyttää. On tärkeää tukkia lainsäädännön lymypaikat. Hel-
pointa on ennalta ehkäistä ne. Arvelen, että jos on tahtoa, niin löytyy kyllä tie.

Arvoisa puhemies! Rakennusinvestoinnit työllistävät, mutta ainoastaan silloin ne hyö-
dyttävät valtiota ja kuntia, kun urakat työllistävät Suomeen verojaan maksavia työntekijöi-
tä. On varmaa, että kilpailutuksissa tarjouksia jättävät myös yritykset, joiden käyttämä
henkilöstö aliurakoitsijoineen on voittopuolisesti muualta kuin Suomen rajojen sisäpuolel-
ta tulevaa ja Suomeen verojaan maksavia. Palkkoja poljetaan, jotta yrityksen omistajille
jäisi enemmän rahaa käteen, myös rakennusalalla, ja tämä on kestämätöntä, varsinkin sil-
loin, kun puhutaan julkisista urakoista. Samaan aikaan meillä on lukuisia rehellisiä raken-
nusyrittäjiä, joiden palkkalistoilla ja aliurakoitsijoina ei ole muita kuin veronsa Suomeen
maksavia työntekijöitä ja yrityksiä. Ne antavat asialliset tarjoukset mutta häviävät hinnas-
sa vilunkiveikoille. Esimerkiksi Mikkelin kaupunki on laskenut, että 6 miljoonan euron
kouluremontti karkeasti laskien tuo kaikkine vaikutuksineen 130 työpaikkaa ja 660 000
euroa kunnallisveroja kaupungin kassaan, jos urakka työllistää paikallisia veronmaksajia.

Valtiolla ja kunnilla on täydet mahdollisuudet muotoilla tarjouspyyntöjen kriteerit niin,
että niihin saadaan aluetaloudellista vaikuttavuutta. Pisteitä laskettaessa eniten tulee saada
niiden yritysten, jotka eivät harrasta vilunkia. Tämä ei vaadi muuta kuin pientä uudelleen-
ajattelua ja jo olemassa olevien, toimiviksi osoittautuneiden kriteerien soveltamista, ja tar-
vitaan erityisesti tahtoa toteuttaa asia. Ja tätä tahtoa voidaan täältä eduskunnasta lisätä aset-
tamalla tilaajalle pakottavaa lainsäädäntöä.

Edustaja Mäkisalo-Ropposen lakiesitys muuttaa puheet teoiksi. Eduskunnan on annet-
tava selvä viesti rakennusurakoiden tilaajille sekä rakentajille, että rakennusurakat saavat
ne, jotka toimivat rehellisesti, eikä tilaajakaan enää pääse keplottelemaan vastuustaan. Eh-
tona yrityksen kelpoisuudelle jo tarjouspyyntöön on ehdottomaksi vaatimukseksi laitetta-
4



Pöytäkirjan asiakohta PTK 48/2016 vp
va, että yrityksen palkkauksessa ja sen käyttämien alihankkijoiden palkkauksessa käyte-
tään suomalaisen TESin mukaista palkkaa ja verot, eläke- ja vakuutusmaksut maksetaan
asianmukaisesti. Sopimukseen on hyvä myös laittaa ilmoitusvelvollisuus, jotta voidaan
seurata, että näin myös tapahtuu, ja on oltava riittävän kovat sanktiot sopimusrikkomuksel-
le, että luistaminen sopimuksesta ei edes tule mieleen.

Pelisääntöjen muuttamisella astutaan nykypelureiden varpaille, mutta on selvää, että
muutos koituu kuitenkin kaikkien parhaaksi, eniten meidän kaikkien veronmaksajien hyö-
dyksi, ja rakentamisen laatukin varmasti paranee. Työllistymisen, verojen maksamisen ja
ostovoiman lisäämisen myötä Suomi lähtee nousuun. Meiltä poliitikoilta tarvitaan yhteis-
työtä ja vauhdin laittamista lain, asenteiden, ilmapiirin ja toimintakulttuurin muutokseen.
Meidän tulee asettaa tavoitteita ja linkittää tämäkin asia muuhun tavoiteasetteluun eli työl-
lisyyteen.

Arvoisa puhemies! Toivon edustaja Mäkisalo-Ropposen lakiesityksen läpimenoa, niin
kuin koko SDP:n eduskuntaryhmä toivoo.

16.16 Ilmari Nurminen sd: Arvoisa herra puhemies! "Jotain hyvää tuli EU:stakin. Nyt
yhdessä tiiviillä yhteistyöllä tulevan hallituksen ja ay-liikkeen kanssa voidaan merkittäväs-
ti torjua harmaata taloutta ja varmistaa suomalaisten yritysten yhdenvertainen kilpailuase-
ma suhteessa ulkomaisiin yrityksiin." Näin kuului Timo Soinin suora sitaatti Suomen Uu-
tisissa vajaa vuosi sitten. Toivottavasti tämä ei ole vielä täysin unohtunut. Täytyy kuiten-
kin todeta, että hallituksen esityksessä on toki parannuksiakin nykytilaan, mutta tässä pii-
lee myös isoja ongelmia, joita edustaja Mäkisalo-Ropponenkin ansiokkaasti toi esille, var-
sinkin maantiekuljetusalalla.

Esityksen kokonaishengessä ongelmana on ehkä se, että se on heikko ja edustaa monilta
osin direktiivin minimivaatimuksia. Ja vaikka se mahdollistaisi paljon vahvempiakin toi-
menpiteitä suomalaisen työn aseman vahvistamiseksi, niin on tietenkin harmi, että ei ole
otettu niitä käyttöön. Herää kysymys, onko tämä hallituksen linja.

Toisaalta hallituksen esitys on varsin ongelmallinen tämän kuljetusalan näkökulmasta,
ja tätä problematiikkaa on tuonut esiin varsin voimakkaasti niin kuljetusalan työnantaja-
kuin työntekijäpuolikin — tämä on mielestäni huomionarvoinen asia — ja tietenkin ihan
syystä, koska hallituksen esitys tarkoittaa todella suomalaisten maantiekuljetusten alas-
ajoa.

Toisaalta vaihtoehtoja olisi, kuten tässä lakialoitteessa tuodaan esille. Siksi kannatan
tätä sosialidemokraattien hyvää ja suomalaista työtä puolustavaa lakialoitetta.

16.18 Merja Mäkisalo-Ropponen sd: Arvoisa puhemies! Toivon todella, että hallitus
hyödyntäisi nyt tätä lakialoitetta, koska tässä on kysymys maantiekuljetusalan tulevaisuu-
desta maassamme. Minun on hyvin vaikea ymmärtää, miksi hallitus haluaa heikentää
omien maantiekuljetusyritystemme kilpailukykyä, kun muualla Euroopassa tehdään aivan
päinvastoin eli puolustetaan lainsäädännöllä oman maan yrittäjiä.

Rakennusalalle esittämämme muutos lähtee siitä tosiasiasta, että näin toteutuessaan tä-
män direktiivin implementointi ei täytä alkuperäisen direktiivin henkeä, sillä tällä ei turva-
ta riittävästi lähetetyn työntekijän oikeuksia. Ja voi olla, että direktiivin implementointi täs-
sä muodossa johtaa meidät EU-oikeuteen.

Arvoisa puhemies! Kuten sanoin, toivon todella hallituksen hyödyntävän nyt tätä laki-
aloitetta, sillä näin voisimme estää kahden todella suuren virheen tapahtumista. Käsittääk-
5



Pöytäkirjan asiakohta PTK 48/2016 vp
seni ainakin perussuomalaiset ovat aina aiemmin olleet kannattamassa tilaajavastuuta ja he
ovat olleet myös puolustamassa kuljetusalan työpaikkoja. Toivon, että tämä heidän asen-
teensa näihin asioihin jatkuu samanlaisena.

Keskustelu päättyi.

Asia lähetettiin työelämä- ja tasa-arvovaliokuntaan.
6


