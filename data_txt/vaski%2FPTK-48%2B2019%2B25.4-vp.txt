















































DEM39E8.tmp.xml


Pöytäkirjan asiakohta PTK 48/2019 vp

 Tarkistettu
4.0

Pöytäkirjan asiakohta 

PTK 48/2019 vp

Täysistunto

Torstai 10.10.2019 klo 9.59—22.03

25.4. Suullinen kysymys Suomen aseviennistä Turkkiin (Paavo Arhinmäki vas)
Suullinen kysymys SKT 32/2019 vp

Suullinen kyselytunti

Ensimmäinen varapuhemies Tuula Haatainen: Edustaja Arhinmäki.

Keskustelu

16.49 Paavo Arhinmäki vas: Arvoisa rouva puhemies! Tämä kriisi eskaloitui siitä, kun
Yhdysvaltain presidentti Donald Trump tavallaan antoi Turkille oikeuden hyökätä Syy-
riaan. Yksi maa antaa toiselle maalle oikeuden hyökätä kolmanteen maahan — täysin kan-
sainvälisten periaatteiden vastaista.

Kurdit ovat olleet sekä Pohjois-Irakissa että Pohjois-Syyriassa vahvin voima kukistetta-
essa äärijärjestöä, julmaa terroristijärjestö Isisiä. Pohjois-Syyriaan on pystytty rakenta-
maan demokratiaa ja tasa-arvoa. Nyt Nato-maa Turkki hyökkää niitä arvoja vastaan, joita
Eurooppa on halunnut puolustaa.

Suomi on tämän tuominnut, EU on tämän tuominnut, mutta Nato ei ole onnistunut tätä
tuomitsemaan, päinvastoin: pääsihteeri Stoltenberg on ymmärtänyt Turkkia. Turkin presi-
dentti Erdogan on ryhtynyt uhkailemaan EU:ta. Uhkailun alla ei pidä taipua. Hallitus on ai-
van oikein nyt ilmoittanut, että asevientilupia ei enää anneta ja myös tutkitaan [Puhemies
koputtaa] jo myönnettyjen perumista. [Puhemies: Kysymys] Kysyisinkin puolustusminis-
teri Kaikkoselta: Missä vaiheessa on näiden jo myönnettyjen lupien peruminen? [Puhe-
mies koputtaa] Onko niitä tulossa?

16.51 Puolustusministeri Antti Kaikkonen (vastauspuheenvuoro): Arvoisa puhemies!
Nämä puolustustarvikevientiluvat perustuvat aina ulko- ja turvallisuuspoliittiseen koko-
naisharkintaan, ja tuo pohjatyö tehdään ulkoministeriössä. Merkittävämmät lupapäätökset
tekee sitten valtioneuvosto. Niitä on viime vuosien aikana tehty Turkkiin tämän ja edelli-
sen hallituksen, ja muistaakseni sitäkin edellisen hallituksen, toimesta jonkun verran.

Reaktiona Turkin toimiin linjasin, ja koko hallitus linjasi, että uusia asevientilupia Turk-
kiin ei myönnetä. Noitten vanhojen, aiemmin myönnettyjen lupien osalta tilannetta selvi-
tetään. Se vie oman aikansa, ja aivan yksinkertaista se ei ole. On syytä seurata myös muit-
ten EU-maitten tilannetta tässä asiassa. 


	25.4
	16.49
	16.51


