















































DEMBDED.tmp.xml


Pöytäkirjan asiakohta PTK 165/2018 vp
Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

4. Hallituksen esitys eduskunnalle vuoden 2019 lisätalousarvioksi
Hallituksen esitys HE 323/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 2 tuntia. Asian käsittelyssä noudatetaan aikatau-
lutettujen asioiden osalta sovittuja menettelytapoja. 

Asian esittely: ministeri Orpo, olkaa hyvä, 10 minuuttia.

Keskustelu

14.05 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Esittelen eduskunnan käsittelyyn vuoden 2019 ensimmäisen lisätalousarvion. Olem-
me valmistelleet lisätalousarviota hyvin vahvassa suhdannetilanteessa, erityisesti vahvas-
sa työllisyyden kehitystilanteessa. Työllisyysaste on kivunnut yli 72 prosentin, ja positii-
visen vireen odotetaan työmarkkinoilla edelleen kasvavan. Tänään julkaistun tammikuun
työvoimatutkimuksen mukaan työllisyysasteen trendi oli jo peräti 72,6 ja työllisiä on
35 000 enemmän kuin vuosi sitten [Timo Heinonen: Kovia lukuja!] ja samaan aikaan työt-
tömiä oli 57 000 vähemmän kuin vuosi sitten. Tämä on oikea suunta. Kuitenkin näyttää sil-
tä, jos katsomme isoa kuvaa, että maailmalla kasvu hiipuu, samoin meille tärkeällä euro-
alueella, ja korkeasuhdanteen huippu näyttäisi olevan meidänkin osaltamme kuitenkin
taaksejäänyttä. Tästä kielii muun muassa se, että yritysten ja kuluttajien odotukset ovat jon-
kin verran heikentyneet. Ne ovat edelleen siis suotuisia mutta hieman aiempaa vaisumpia.

Päivittyneen talousennusteen myötä lisätalousarviossa vuoden 2019 tuloarviota alenne-
taan 144 miljoonalla eurolla. Tässä taustalla on ennen kaikkea se, että johtuen maailman-
talouden ja euroalueen näkymistä on kasvuennustetta Suomessa tälle vuodelle alennettu
1,7:stä 1,5:een, tämä tuo tuon aleneman. Tämä tarkoittaa sitä, että lainanoton tarve tänä
vuonna arvioidaan tässä vaiheessa vuotta 1,9 miljardiin. Siis näin suotuisan työllisyyske-
hityksen aikana, näin vahvan kasvun aikana edelleen valtion lainanoton tarve on 1,9 mil-
jardia. Toivotaan, että kahtena kolmena viime vuotena nähtyyn tapaan hyvä talouskehitys
jatkuu ja se kuroo kuitenkin loppuvuotta kohti kiinni tätä tässä vaiheessa vuotta ennustet-
tua.

Mutta meidän jokaisen pitää ymmärtää se, että jos näiden kolmen vahvan vuoden jäl-
keen meidän budjettitaloutemme on näin vahvasti alijäämäinen ja jos samaan aikaan ta-
loussuhdanne on kääntymässä, tarvitaan määrätietoisia toimia. Tarvitaan määrätietoisia
toimia, jotka lisäävät talouden kasvua tänä vuonna ja tulevina vuosina, määrätietoisia toi-
 Tarkistettu
4.0



Pöytäkirjan asiakohta PTK 165/2018 vp
mia, joilla saadaan edelleen yhä useampi suomalainen töihin, määrätietoisia toimia, joilla
saadaan yritykset toteuttamaan ne investoinnit, joita ne suunnittelevat.

Viime viikolla vierailin Pohjois-Pohjanmaalla Kainuussa. Kainuu on mielestäni erin-
omainen esimerkki päivän tilanteesta. Siellä kerrottiin, miten sinne tulevina vuosina yksi-
tyiselle sektorille odotetaan syntyvän yli neljätuhatta työpaikkaa, mikäli tällä hetkellä put-
kessa olevat investoinnit toteutuvat — neljätuhatta työpaikkaa yksityiselle sektorille alle
80 000 ihmisen maakunnassa. Tämä kuvaa sen mahtavan positiivisen potentiaalin, joka
meillä on. Samanlainen viesti myöskin viime viikolta Pohjanmaalta, Vaasan ja Seinäjoen
seudulta: siellä ollaan työllisyysasteessa Suomen huipulla, työttömien määrässä alhaisim-
pia, mutta sama viesti, eli osaavaa työvoimaa tarvitaan. Varsinais-Suomessa, kotikonnuil-
la, ensi vuosikymmenen alkupuolella ennustetaan tarvittavan jopa kymmenissätuhansissa
puhuttavaa määrää uutta työvoimaa.

Mutta nyt siis pitää varmistaa se, että hyvä talouden kasvu jatkuu. Siihen eivät sovi ve-
ronkorotukset, yrittäjyyden ja investointien haittaaminen, siihen eivät sovi vastuuttomat
menojen lisäykset, joita ilma on sakeanaan tällä hetkellä. Nämä vievät pohjan siltä positii-
viselta, mikä meidän edessämme on näköpiirissä. Hallituksen erinomainen talous- ja työl-
lisyyspolitiikka on saanut aikaan tämän potentiaalin, ja jos se nyt ryssitään, [Antti Lindt-
man: Oijoijoi! — Eduskunnasta: Mitä?] niin se on sama kuin että me vapaaehtoisesti to-
teaisimme, että tulevaisuudessa olemme valmiita leikkaamaan hyvinvoinnistamme. Me
tarvitsemme nuo kymmenettuhannet työpaikat, me tarvitsemme niistä tulevat verotulot,
jotta meidän hyvinvointimme on kestävällä pohjalla, jotta voimme huolehtia vanhusten-
palveluista, jotta voimme huolehtia lasten palveluista, terveyspalveluista, turvallisuudesta
tai korjausvelan kiinnikuromisesta, josta eduskunta on autuaan yksimielinen. Mikään näis-
tä ei onnistu ilman korkeaa työllisyysastetta. Se pohja on luotu, investoinnit ovat putkessa
— pidetään yhdessä huolta, että ne toteutuvat. 

Arvoisa rouva puhemies! Tässä lisätalousarviossa on keskitytty ennen kaikkea kahteen
kysymykseen: Turvallisuustilanteeseen Oulun järkyttävien seksuaalirikosten jälkeen, nii-
hin vastaamiseen, niihin puuttumiseen, ja siksi olemme lisänneet resursseja poliisille, ope-
tus- ja kulttuuriministeriölle, sosiaali- ja terveysministeriölle toimiin, joilla pyritään puut-
tumaan voimakkaasti ja päättäväisesti seksuaalirikollisuuteen ja ennaltaehkäisemään sitä.
Toinen merkittävä panostuksen kohde on meitä kaikkia puhuttanut vanhustenhuolto ja
siellä ilmenneet ongelmat. Me lisäämme vanhuspalveluiden ja myöskin varhaiskasvatuk-
sen valvontaan resursseja huomattavasti. Suomea on rakennettu vastuullisen markkinata-
louden periaatteella. Suomessa on saatu aikaan korkea hyvinvointi yksityisen ja julkisen
sektorin hyvällä yhteistyöllä, joka tuottaa laatua järkevällä määrällä verorahoja, ja tätä täy-
dentää välttämättömällä panoksellaan kolmas sektori. Ne asiat, mitä me olemme nähneet,
ne, jotka ovat tulleet ilmi esimerkiksi vanhustenpalveluista, ovat täysin ristiriidassa vas-
tuullisen markkinatalouden periaatteen kanssa. Ne eivät kuulu vastuulliseen markkinatalo-
uteen, ja niistä laiminlyönneistä pitää jäädä kiinni, ja niistä pitää seurata rangaistus. Siksi
hallitus lisää nimenomaan valvontaan resursseja, ja samaan aikaan hallitus on oikeusmi-
nisteriön johdolla alkanut käymään läpi lainsäädäntöä, jolla varmistetaan, että sanktiot
meidän vanhustenhuoltomme hoitamisen rikkeistä ja laiminlyönneistä ovat sellaiset, että
ne tuntuvat. On aivan selvä, että jos jollekin verovaroista maksetaan siitä, että hän hoitaa
meidän mummoja ja meidän vaareja, ja hän jättää heidät hoitamatta, niin siitä pitää seurata
sanktio. [Mika Niikon välihuuto] Arvoisa rouva puhemies, ei vain sanoja, vaan tekoja, se
on mahdollista hallituksessa.
2



Pöytäkirjan asiakohta PTK 165/2018 vp
Arvoisa rouva puhemies! Tässä oli kaksi keskeistä asiaa, minkä vuoksi tämä lisätalous-
arvio tehtiin, ja ne ovat asioita, joihin hallitus halusi määrätietoisesti heti puuttua ja etsiä
ratkaisuja ja myöskin pysyviä ratkaisuja. Toisaalta kunnioitamme sitä, että eduskunnan
kausi on päättymässä ja seuraava hallitus aloittaa työskentelynsä kesän korvilla, ja siksi on
tärkeää, että jakamatonta varausta jää reilusti tältä vuodelta myöskin tulevan hallituksen
käyttöön silloin ilmeneviin tärkeisiin asioihin. — Kiitos.

Puhemies Paula Risikko: Kiitoksia. — Nyt otetaan vastauspuheenvuoroja. Kaikki te, jot-
ka haluatte varata vastauspuheenvuoron, painakaa V-painiketta, ja nousemalla seisomaan
sen sitten voi varata.

14.14 Antti Lindtman sd (vastauspuheenvuoro): Arvoisa puhemies! Tämä on hallituk-
sen viimeinen lisätalousarvio. Olen tyytyväinen ja esitän kiitoksen siitä, että hallitus huo-
mioi eduskuntaryhmien yhteisen tahdon siitä, että nettipoliisitoiminnan resursseja vielä
tässä vaiheessa, poikkeuksellisestikin, näin myöhään lisätään.

Vanhustenpalveluista on paljon puhuttu. Puolikas valvoja per maakunta lisää. Kyllä jy-
kevämpiä toimia tarvitaan, ja toivoisin, että vihdoin hallitus ja kokoomus olisivat valmiita
tarkastamaan kantansa hoitajamitoitukseen.

Arvoisa puhemies! Tähän lisätalousarvioon sisältyy myös suuri pommi. Suurin pommi
on se, että hallitus menee pieni- ja keskituloisten vuokralaisten kukkarolle ja tekee aivan
viime töikseen yli 70 miljoonan ryöstön Valtion asuntorahastosta — täysin päinvastoin
kuin koko eduskunta on yhdessä päättänyt ja korostanut, että Valtion asuntorahaston itse-
näinen asema pitää turvata. Hallitus aivan viime töikseen, loppumetreillä, menee ja tekee
ryöstön. Ne ovat rahoja, joita pieni- ja keskituloiset vuokralaiset ovat sinne maksaneet. Mi-
nisteri Orpo, mistä tässä on kysymys? Miksi te viime hetkellä teette tämmöisen ryöstön?

14.16 Touko Aalto vihr (vastauspuheenvuoro): Arvoisa puhemies! Olen samaa mieltä
valtiovarainministeri Orpon kanssa siitä, että valtion rakenteellinen alijäämä on ja pysyy ja
samaan aikaan olemme siirtyneet jo suhdannehuipusta kenties aikaan, jolloin voidaan
odottaa ehkä noin puolentoista prosentin kasvua taloudessa tulevina vuosina. Puhuitte
tuossa määrätietoisista toimista ja siitä, miten varmistetaan kasvu ja työllisyys tulevaisuu-
dessa. Kysyisin, haluaisitteko hieman avata, mitkä ovat nämä määrätietoiset toimet, joilla
työllisyyttä saadaan lisättyä, koska me kaikki tiedämme myös sen, että kun puhutaan 75
prosentin työllisyysasteesta ja 3 miljardin euron sote-säästöstä, nämä ovat uskomuksia, ja
sopii toivoa, että ne tapahtuvat, koska jos näin ei tapahdu, 2 miljardin euron välittömän so-
peuttamisen tarve on aika akuutti. Lähinnä tahdon tietää, miten valtiovarainministeri nä-
kee, että toimia pitäisi viedä eteenpäin.

14.17 Kari Uotila vas (vastauspuheenvuoro): Arvoisa rouva puhemies! Tähän ARAn
ryöstöön sisältyy toinenkin pommi, ja se on se, että, ministeri Orpo, asetitte työryhmän
miettimään liikenneväylähankkeiden rahoitusmalleja. Se jätti raporttinsa joulukuussa. Sen
raportin johtopäätös oli, että jos ja kun tulevissa hallitusneuvotteluissa pystytään sopimaan
etenemistavasta, käytetäänkö parlamentaarisen liikenneverkkotyöryhmänkin aikaisem-
min ehdottamaa mallia hankeyhtiöistä joidenkin yksittäisten hankkeiden edistämiseksi,
niin niistä neuvotellaan hallitusneuvotteluissa ja ne sisältyvät tulevaan hallitusohjelmaan.
Vasta sen jälkeen alkaa yksityiskohtainen suunnittelu, kumppanien hakeminen, rahoitus-
3



Pöytäkirjan asiakohta PTK 165/2018 vp
mallien etsiminen ja niin edelleen. Tänään budjettipäällikkö Mäkinen oli ennakoivasti val-
tiovarainvaliokunnassa, ja hän totesi selvästi, että tapahtui aikamoinen ohitus, kun vastoin
teidän asettamanne työryhmän aikataulutusta ja kokonaisuutta yhtäkkiä meillä onkin jo
hankeyhtiö perustettu ja sen rahoittamiseen ryöstetään 73 miljoonaa ARAlta ja 37 miljoo-
naa valtion Huoltovarmuuskeskukselta.

14.18 Ville Vähämäki ps (vastauspuheenvuoro): Puhemies! Vaikka tämä talouden kasvu
nyt hidastuu, meillä toisaalta valtion velkasuhde taittuu. Hyvä talouden kasvu täytyisi jo-
tenkin saada ylläpidettyä. Meillä on ongelmana vain se, että meidän kotitaloudet, jotka
ovat nostaneet meidän valtiontaloutta myöskin lisäämällä kulutusta, ovat liiaksi velkaan-
tuneita tällä hetkellä, ja itse asiassa näin on myöskin koko EU:n alueella. Ja EU:n alueella
myöskin valtion velkaantuneisuudet ovat kääntyneet huomattavaan kasvuun. Me olemme
itse asiassa luoneet velkaunionin tässä, ja onkin nähtävissä se, että kohta nähdään uusi
EKP:n elvytysohjelma. Samaan aikaan Suomen Pankin vastuut tulevat kasvamaan, ja Suo-
mi on myöskin luopumassa EVM:n yksimielisyysvaatimuksesta. Tämä on todella outoa.

Toisaalta kiitän tässä lisäbudjetissa siitä, että saatiin Oulun kaupungille tukea muun
muassa Oulun vastaanottokeskuksen tilojen muuntoon ulkomaalaisten säilöönottotiloiksi.
Myöskin vanhuksille saatiin hyvin tukea vanhusten oikeuksien valvontaan.

14.19 Timo Kalli kesk (vastauspuheenvuoro): Arvoisa puhemies! Talouskasvun, oikeas-
taan, vaimennuksen seurauksena erityisen tärkeätä on, että Suomi kykenee säilyttämään
vakautensa ja ennustettavuutensa. Se edellyttää, että kotitalouksien luottamus säilyy, ja sil-
loin tarvitaan sellaisia tulevaisuuteen suuntautuvia toimia, jotka tukevat sekä ilmastopoli-
tiikkaa että ihmisten liikkumista, ja sen tähden näitten meidän ratojen kunnostaminen on
erityisen tärkeätä. Täällä on moneen otteeseen todettu, että budjettirahoitteisuuden kautta
tätä tavoitetta ei pystytä toteuttamaan, ja sen tähden eduskunnan on nyt syytä tukea näitä
hallituksen toimia, joilla tätä suunnittelua ja varautumista näitten suurten liikennehankkei-
den osalta voidaan ylläpitää. Nämä tukevat vakautta ja ennustettavuutta ja pitävät yllä ko-
titalouksien luottamusta.

14.20 Anna-Maja Henriksson r (vastauspuheenvuoro): Värderade fru talman! Det är bra
att regeringen också har lyssnat på svenska riksdagsgruppen som efterlyste tilläggsresur-
ser för övervakning av äldrevården här för en dryg vecka sedan. Det är bra att man nu kom-
mer med mer anslag för den, både till Valvira, och om jag förstår saken rätt, också till våra
regioner.

Arvoisa puhemies! Haluan tässä vaiheessa myös kiittää hallitusta siitä, että tässä lisätalo-
usarviossa on varoja nyt sekä Valviralle että myös muuhun valvontaan, mikä koskee van-
hustenhuoltoa. Me olemme tässä salissa peräänkuuluttaneet tätä, ja varsinkin ruotsalainen
eduskuntaryhmä on sen nostanut vahvasti esille. Siitä kiitos hallitukselle. Mutta olisin ky-
synyt vastaavalta ministeriltä: Kuinka nopeassa tahdissa pystytään nyt sitten uusia virkoja
saamaan niin, että vanhustenhuolto olisi paremman ja tehokkaamman syynin alla? Kuinka
nopeasti kansalaiset voivat odottaa, että meidän vanhuspalvelut todella toteutuvat sillä ta-
valla, että kaikki vanhukset voivat [Puhemies koputtaa] elää päivänsä ja yönsä rauhassa ja
turvallisuudessa?
4



Pöytäkirjan asiakohta PTK 165/2018 vp
14.21 Pia Viitanen sd (vastauspuheenvuoro): Arvoisa puhemies! Me tarvitsemme ihmi-
sille kohtuuhintaisia koteja, ja oli hyvin tärkeää, että eduskunta yksimielisesti lokakuun lo-
pulla edellytti, että jatkossakin Valtion asuntorahaston varallisuutta käytetään siihen, että
ihmisille pystytään rakentamaan kohtuuhintaisia koteja. Asuminen on liian kallista, ja
ARAlla on tässä tärkeä rooli. Siksi oli hyvin hämmentävää, että nyt heti vastoin tätä edus-
kunnan tuoretta linjausta hallitus on toimimassa toisin ja siirtämässä 73 miljoonaa Valtion
asuntorahastosta tähän valtion budjettiin. Minä hämmästelen sitä, miten hallitus voi ihan
viime töikseen täysin vastoin eduskunnan täysin yksimielistä kantaa lähteä tähän Valtion
asuntorahaston ryöstöretkelle. Minusta se on väärin, ja, ministeri, melkein uskaltaisin täs-
sä vaiheessa sanoa, että eduskunta tuskin tulee hyväksymään tätä esitystä, koska ajattelen
niin, että varmasti on niin, että kuitenkin periaate menee niin, että hallituksen on nautittava
eduskunnan luottamusta eikä toisinpäin.

Puhemies Paula Risikko: Otetaan kaksi vastauspuheenvuoroa tässä vaiheessa ja sitten
ministeri Saarikon lyhyt vastaus, koska hänellä on aikataulupaine. Elikkä edustajat Heino-
nen ja Räsänen, Päivi.

14.23 Timo Heinonen kok (vastauspuheenvuoro): Arvoisa rouva puhemies! Lainaus
eduskunnan pöytäkirjasta: ”Piti tulla työllisyysriihi, tuli tussahdus. Hallitus tavoittelee
työllisyyden vahvistamista 110 000:lla tämän hallituskauden aikana. Tähän tavoitteeseen
ei tulla pääsemään edes puoliväliin. Myös 72 prosentin työllisyystavoitteesta ollaan jää-
mässä kauas. Velaksi eläminen ei lopu. Hallitus on joutunut luopumaan omasta velkata-
voitteestaan, koska se ei kykene tekemään työllisyyttä parantavia päätöksiä.”

Arvoisa valtiovarainministeri, tiedättekö, kuka erehtyi näin massiivisesti Suomen ta-
louspolitiikkaa arvioidessaan? [Jukka Gustafsson: Joku sen ajan taloustieteilijä!] Teidän
talouspolitiikkanne, nykyhallituksen talouspolitiikka, on toiminut: [Arto Satonen: Sosiaa-
lidemokraatti!] Velkaantuminen on taittumassa. Kokonaisveroaste ei ole noussut, se on
laskenut. Työllisyysaste on noussut tavoitteeseen, 72 prosenttiin, [Ben Zyskowicz: Ja yli-
kin!] ja 110 000 työllistä on tullut lisää — vai kuulinko oikein, että luku taitaa olla jo [Pu-
hemies koputtaa] 140 000.

Arvoisa puhemies! [Puhemies: Aika!] Tämä talouspolitiikka näyttää toimivan erinomai-
sesti. [Välihuutoja]

14.24 Päivi Räsänen kd (vastauspuheenvuoro): Arvoisa rouva puhemies! Ilmi tulleet lap-
siin kohdistuneet seksuaalirikokset ja vanhuspalvelujen räikeät puutteet näkyvät tässä lisä-
talousarviossa, mikä on hyvä asia, se, että vanhuspalveluja ja varhaiskasvatuksen valvon-
taa vahvistetaan, mutta on muistettava, että pelkkä valvonta ei kuitenkaan riitä. Tarvitaan
lisää hoitavia käsiä, tarvitaan lisää resursseja.

Toivon, että te, ministeri Orpo, yksilöitte tarkemmin, mitä tarkoititte, kun puhuitte siitä,
että ilma on sakeanaan vastuuttomia menokorotustoiveita tai menokorotuspyyntöjä. Toi-
vottavasti ette tarkoittanut näitä kipeitä vanhuspalvelujen parantamisen tarpeita, joissa tar-
vitaan todellakin henkilöstömitoitusta lisää ja joissa [Puhemies koputtaa] tarvitaan myös
resursseja.

Puhemies Paula Risikko: No niin, tässä vaiheessa ministeri Saarikko, lyhyt puheenvuo-
ro, 2 minuuttia.
5



Pöytäkirjan asiakohta PTK 165/2018 vp
14.25 Perhe- ja peruspalveluministeri Annika Saarikko: Arvoisa puhemies! Haluan
lausua lämpimät kiitokset eduskunnalle, itse asiassa varmaankin kaikille puolueille siitä,
että tämän ikäihmisten hoivaan liittyvän kriisin ratkaisemiseksi tarvittavat toimenpiteet
ovat saaneet vahvan tuen eduskuntakeskusteluissa: sekä vanhuspalvelulain päivitys, joka
ministeriössä on laitettu liikkeelle, että myös akuutti tilanteen korjaus kohdistuen valvon-
nan resursseihin.

On ihan selvää, että viime viikkojen keskustelu on lisännyt aluehallintovirastojen ja Val-
viran painetta valvontatehtäviin. Niin sanottu ilmoittamisen ja asioiden esiin nostamisen
kynnys on selvästi madaltunut sekä henkilöstöllä että omaisilla. Tätä pidän pelkästään hy-
vänä asiana. Vain näin me saamme ilmi epäkohdat ja toivottavasti tervehdytettyä keskus-
telua myös siltä osin, että muistamme, että hyvääkin hoivaa on, ja tiedostamme, että val-
vontaviranomaisen toimiksi parhaimmillaan ja useimmiten onneksi riittää vain ohjaus tai
korkeintaan huomautus, ei ääritilanteet, joista viime viikkoina on kuultu, kuten toiminto-
jen keskeytys.

Tässä lisätalousarviossa kohdistetaan siis lisää resursseja Valviralle, aluehallintoviras-
toille — siis nykyisen valvonnan rakenteissa —, oikeusasiamiehelle, jolle jo aiemmin to-
dettiin lisärahoitus nimenomaan vanhustyöhön kohdistuen, ja samoin Terveyden ja hyvin-
voinnin laitokselle, jonka tehtäväksi tulee laatia valtakunnallinen laatukysely omaisille ja
palveluiden asiakkaille, jotta me voimme myös valtakunnallisesti vertailla ihmisten koke-
musta palveluiden laadusta. Nämä valvonnan resurssit kohdistetaan sekä varhaiskasvatuk-
seen, vammaistyöhön että vanhustyöhön. Mitä tulee tähän kokonaisuuteen ja sen euromää-
riin, niin mitä nopeammin eduskunta hyväksyy tämän esityksen, sitä nopeammin virat voi-
daan avata ja saada mahdollisimman nopeasti tämä lisätuki työntekijöistä valvontaviran-
omaisen käyttöön. Haluan myös todeta, että valtiovarainministeriö oli erittäin suopea suh-
tautumaan näihin esityksiin, ja tämän ratkaisun esittely ja eteenpäinmeno oli näissä olosuh-
teissa poikkeuksellisen helppoa.

Puhemies Paula Risikko: Sitten jatkuu keskustelumme.

14.28 Timo Harakka sd (vastauspuheenvuoro): Arvoisa puhemies! Mitä tämä lisäbudjet-
ti todistaa? No, se todistaa, että hallituksessa luetaan iltapäivälehtiä. Tämä lisäbudjetti on
lööppibudjetti, ainoastaan reaktio julkisuudessa esiin nousseisiin vanhustenhoidon epä-
kohtiin ja seksuaalirikoksiin. Päätöksiä tehdään otsikoiden pakosta, ja johtajuus puuttuu.
[Arto Satonen: Vastustatteko?] Julkisuuden pakottamana hallitus on nyt laittamassa
720 000 euroa vanhuspalveluiden valvontaan. Jokainen näkee, että summa on täysin riittä-
mätön. Se on pelkkää sinitarraa.

Arvoisa puhemies! Ministeri Orpo yrittää korjata vanhustenhoitoa sinitarralla. Se on
valtion budjetista prosentin tuhannesosa. [Jukka Gustafsson: Oho!] No, vähän enemmän:
se on puolitoista prosentin tuhannesosaa. Näin tärkeä asia vanhustenhoito Orpolle ja halli-
tukselle on. No, nyt vaikka tässä sotessa on olevinaan niin valtava kiire, niin vielä ehditte
allekirjoittaa hoitajamitoituksen minimin, jota SDP vaati aikoinaan hallituksessa ja nyt uu-
delleen lakialoitteessa. Voitteko osoittaa, että te olette tosissanne ettekä tarjoile vain sini-
tarraa?
6



Pöytäkirjan asiakohta PTK 165/2018 vp
14.29 Olavi Ala-Nissilä kesk (vastauspuheenvuoro): Arvoisa puhemies! En ymmärrä
näitä edustaja Harakan sinitarrapuheita, mutta todellakin tässä budjetissa on osoitettu mää-
rärahoja juuri näihin kahteen tärkeään kohteeseen.

Tämä on nyt nykyhallituksen viimeinen talousarvio. Työllisyys on todella parantunut,
tavoitteita paremminkin. Totta kai meillä on edelleen ongelmia. Juuri tapasimme Turun
seudun työttömien lähetystöä ja keskustelimme siitä tilanteesta. Kritiikkiä tuli aktiivimal-
lin toteutuksesta, ja myöskin työvoimaviranomaisille resursseja tarvitaan enemmän henki-
lökohtaiseen ohjaukseen.

Suuressa kuvassa mielestäni tilanne on hyvä. Suomi oli, kun tulin, puhemies, uudestaan
tänne eduskuntaan, vähän aivokuolleessa tilanteessa. Meillä oli tullut 100 000 työtöntä ja
tuli 6 miljardia velkaa ja verot kasvoivat. Oli tärkeää, että on saatu tämä käänne aikaan, mi-
hin ministeri Orpokin viittasi, että on saatu ennenaikaisesti työllisyysastetta nostettua ta-
voitteeseen ja ennenaikaisesti valtiontalous tasapainoon. Tästä vain nyt pitää jatkaa [Puhe-
mies koputtaa] suomalaisen hyvinvointiyhteiskunnan pelastamiseksi nimenomaan kohti
75 prosentin työllisyysastetta.

14.30 Ben Zyskowicz kok (vastauspuheenvuoro): Arvoisa rouva puhemies! On erinomai-
nen asia, että hallitus ripeästi tarttui esille tulleisiin ongelmiin ja esittää tässä lisävoimava-
roja sekä seksuaalirikosten ennaltaehkäisyyn että myös vanhuspalveluiden valvontaan.
Tässä yhteydessä huomionarvoista on se, että eduskunta, käytännössä puhemies Risikon
aloitteesta, jo osoitti oikeusasiamiehelle 250 000 euroa, jotta kansliassa voitiin vahvistaa
vanhuspalvelujen valvontaa, ja nyt tässä hallitus vielä esittää siihen 350 000 euroa lisää —
erinomainen asia.

Täällä on puhuttu pommeista. Minun mielestäni tämän päivän pommi, nimenomaan po-
sitiivinen pommi, on se, että työllisyysaste on noussut jo 72,6 prosenttiin. Hallituksen po-
litiikka on ollut onnistunutta: talouskasvu on ripeytynyt, ja työllisyys on parantunut. Totta
kai talouskasvuun on vaikuttanut muukin, mutta hallituksellakin on ollut siinä oma tärkeä
roolinsa.

14.31 Tiina Elovaara sin (vastauspuheenvuoro): Arvoisa puhemies! En voi olla kiinnittä-
mättä jälleen huomiota siihen, että puhumme valtiontaloudesta ja naisia on puhujina jäl-
leen kerran huomattava vähemmistö. Neljästätoista puheenvuorosta noin neljä on ollut
naisten, joten on meidän velvollisuutemme ottaa kantaa tähän keskusteluun.

Haluan itsekin painottaa sitä, että monen tutkimuksen mukaan suomalaisille tärkeää on,
että vanhuksista pidetään huolta ja että nuorten syrjäytymistä ehkäistään. Tämä lisätalous-
arvio panostaa juuri näihin asioihin. Muun muassa nuorten työpajatoimintaan ja etsivään
nuorisotyöhön tulee lähes 2 miljoonaa. Tämä on myöskin erittäin arvokas asia. Sen lisäksi
se, että valvontaan ja ohjaukseen laitetaan voimavaroja niin varhaiskasvatuksessa, vam-
maispalveluissa kuin vanhustenpalveluissa, on asia, joka on erinomainen, eikä siinä tule
puhua sinitarrasta, vaan meidän täytyy kunnioittaa niitä arvoja, joita suomalaisilla näissä
on.

14.32 Suna Kymäläinen sd (vastauspuheenvuoro): Arvoisa rouva puhemies! Myös itse
puhuisin tästä Valtion asuntorahaston tuloutuksesta. 73 miljoonaa tuloutetaan pois niistä
varoista, joilla on tarkoitus edistää kohtuuhintaisten asuntojen rakentamista. Me olemme
täällä eduskunnassa yli puoluerajojen yhteisellä tahtotilalla halunneet pitää huolta siitä,
7



Pöytäkirjan asiakohta PTK 165/2018 vp
että meillä on olemassa pitkäjänteinen ja riippumaton itsenäinen asuntorahasto, jolla pys-
tymme huolehtimaan kohtuuhintaisten asuntojen rakentamisen ylläpitämisestä myös tule-
vaisuudessa. 73 miljoonaa teidän raideyhtiöön tai ratoihin on iso siirto siitä. Toki ratoja
täytyy rakentaa, mutta teette tästä aikamoisen arvovalinnan. Voitteko purkaa tämän esityk-
sen ARA-rahaston tuloutuksesta?

Puhemies Paula Risikko: Otetaan kaksi vastauspuheenvuoroa, edustajat Niikko ja Kari-
mäki, sen jälkeen ministerin vastaus ja sitten jatketaan vielä vastauspuheenvuoroja. 

14.33 Mika Niikko ps (vastauspuheenvuoro): Arvoisa puhemies! Ihan oikeansuuntainen
toimenpide on hallitukselta lisätä rahoja nettipoliisin seksuaalirikosten torjuntaan ja ennal-
taehkäisevään työhön. Mutta jos, ministeri Orpo, muistatte tämän tarinan, niin tämähän al-
koi jo kolme vuotta sitten, kun hallinto- ja turvallisuusjaostossa, jossa yksimielisesti ajoim-
me määrärahoja nettipoliisitoimintaan, käytännössä ajettiin alas 2018 se yksi projekti, mi-
hin ei saatu edes 200 000:ta euroa, kun hallitus ei halunnut antaa sitä — joka tosin palau-
tettiin tänä vuonna. Mutta nämä esitykset, mitä hallitus nyt tekee, ovat vain keino nytten
osoittaa se, että ollaan jotain tekevinämme, kun homman hallinta on valunut jo käsistä.
Moni toimenpide on aika myöhässä, kuten vanhusten osalta, ja siinä mielessä nämä olisi
pitänyt toteuttaa jo paljon aikaisemmin.

Mutta eivät sosiaalidemokraatit pääse sen helpommalla. Te puhutte täällä Valtion asun-
torahaston ryöstöretkestä, ja kuitenkin Kojamo tänäkin vuonna jakaa 71,6 miljoonaa euroa
osinkoja ammattijärjestöille. 114 miljoonaa euroa voittoa, ja siitä huolimatta he myivät
1 600 vuokra-asuntoa kansainvälisille sijoittajille, elikkä vuokrat nousevat heilläkin. Mitä
te sanotte siihen, [Puhemies koputtaa] että he ovat luvanneet teille miljoonien vaalituen
näistä rahoista, [Keskustasta: Ei kai!] mitä he riistävät vuokralaisilta [Puhemies: Aika!]
osinkojen muodossa teille? [Välihuutoja sosiaalidemokraattien ryhmästä]

14.35 Johanna Karimäki vihr (vastauspuheenvuoro): Arvoisa puhemies! Pääkaupunki-
seudulla kohtuuhintaisten asuntojen puute vaikeuttaa työvoiman saantia ja hidastaa talous-
kasvua, mutta se myös lisää köyhyyttä merkittävässä määrin. Asuminen on todella kallista
pääkaupunkiseudulla.

Eduskunta on juuri hyväksynyt tarkastusvaliokunnan mietinnön pohjalta asuntopolitii-
kan linjaamisen ja kehittämiskohteet, ja yksi keskeinen asia on se, että Valtion asuntora-
hastoa vahvistetaan, että sen toimintaa kehitetään ja että sitä tarvitaan myös tulevaisuudes-
sa. En voi ymmärtää sitä, että vastoin eduskunnan päätöstä yli 70 miljoonaa euroa niistätte
tästä Valtion asuntorahastosta. Yhdyn siihen, mitä edustaja Viitanen täällä aikaisemmin to-
tesi, että eduskuntahan ei voi hyväksyä tällaista toimenpidettä, millä te jyräätte eduskun-
nan tahdon.

Ja mitä te vastaatte pääkaupunkiseudun köyhille ihmisille ja perheille, jotka etsivät
asuntoa eivätkä löydä paikkaa asua eivätkä kattoa päänsä päälle, minkä voisivat kohtuu-
hintaisesti ostaa tai vuokrata?

Puhemies Paula Risikko: Otetaan vielä edustaja Viitanen ja sitten ministeri.

14.36 Pia Viitanen sd (vastauspuheenvuoro): Arvoisa rouva puhemies! Toivotan kyllä
edustaja Niikon tervetulleeksi sosiaalidemokraattien linjalle — nimittäin me olemme ai-
8



Pöytäkirjan asiakohta PTK 165/2018 vp
noa puolue, joka tähän mennessä on esittänyt, että näiden yhtiöiden osingot pistetään ve-
rolle. Lähdevero niille toisi valtion kassaan noin 400 miljoonaa. Toivon todella, että myös
muut puolueet tarttuvat tähän esitykseen, koska näillä rahoilla jos millä, 400 miljoonalla,
voitaisiin turvata ihan oikeasti inhimillinen hoiva meidän vanhuksillemme ja tehdä oikeu-
denmukaisia arvovalintoja esimerkiksi niin, että pienituloiset eläkkeensaajat, opiskelijat ja
työttömät huomioitaisiin toisin kuin tänä päivänä, kun hallitus kurittaa ja leikkaa. Tehdään
arvovalintoja ja pistetään nämä verolle.

Puhemies Paula Risikko: Ja sitten ministeri, olkaa hyvä, enintään 3 minuuttia.

14.37 Valtiovarainministeri Petteri Orpo: Arvoisa rouva puhemies! Minä haluan nyt
rauhoittaa teitä tämän Valtion asuntorahaston suhteen. Ensinnäkin Valtion asuntorahastos-
sa on likvidiä varaa noin 2 miljardia, ja ennen kaikkea minusta eduskunnan tahto siitä, että
pitää saada aikaan enemmän kohtuuhintaista asuntotuotantoa, on aivan oikea. [Timo Ha-
rakka: Missä se on?] Miksi sinne on kertynyt 2 miljardia? ARAn pitää todellakin parantaa
juoksuaan, jotta — yhdessä kuntien kanssa, yhdessä kaavoittajan kanssa — näitä asuntoja
todellakin syntyy tämän valtavan pääoman turvin. [Pia Viitasen välihuuto]

Mutta sitten toinen asia, tämän luulisi olevan erityisesti vihreille tärkeä. Me siirrämme
tämän 70 miljoonaa siis valtion raideyhtiöihin. Eli meillä on täällä aivan yhteinen tahto,
että me haluamme edistää raideliikennettä, me haluamme torjua ilmastonmuutosta. Tämä
raha käytetään siis näiden raidehankkeiden, jättihankkeiden, [Pia Viitanen: Miten se asu-
miseen liittyy?] pääradan... — Tullaan asumiseen kohta, rauhassa, se on sokerina pohjalla.
— Pääradan, Turun junayhteyden, itäisen radan suhteen me saamme nopeat yhteydet. Ja
tiedättekö mitä: kun se lisää asuntotuotannolle hyvää tonttimaata, me voimme laajentaa
työssäkäyntialuetta. Tämä on aivan yksinkertainen yhtälö. Onko tämä teiltä mennyt koko-
naan ohi? Ja koska näyttää olevan, niin huoli pois, tämä on täysin oikea ratkaisu, millä me
itse asiassa vahvistamme valtion omistamien yhtiöiden kautta asuntotuotantoa, ja ARAn
jäljelle jääville lähes 2 miljardille eurolle löytyy silloin kohteita, kun ihmiset pystyvät kau-
empaakin liikkumaan töihin. Näin tämä menee, edustajat Viitanen tai Arhinmäki.

14.38 Silvia Modig vas (vastauspuheenvuoro): Arvoisa rouva puhemies! Valtion asunto-
rahastolla on tarkoitus tukea asumista, tukea asuntopolitiikkaa, tukea kohtuuhintaisten
vuokra-asuntojen syntyä, kohtuuhintaista asumista, josta on huutava pula täällä pääkau-
punkiseudulla.

Valtion asuntorahastosta on aiemminkin tuettu raidehankkeita, muun muassa Raide-Jo-
keria, joka on pääkaupunkiseudulle erittäin tärkeä poikittainen raideliikenne. Se oli osa
MAL-sopimusta. Vastineeksi siitä raideinvestoinnista pääkaupunkiseudun kunnat sitou-
tuivat lisäämään asuntokaavoja tällä alueella. Se suoraan silloin toi lisää asuntoja.

Nyt teillä on tarve pääomittaa Oy Suomen Rata Ab:tä, ja sen takia te kuppaatte Valtion
asuntorahastosta rahaa pääomittaaksenne tätä toista yhtiötä.

Viime keväänä tarkastusvaliokunta teki ansiokkaan mietinnön asuntopolitiikan kehittä-
miskohteista. Siinä painotettiin pitkäjänteisyyden tarvetta, ja lausuma numero 8 nimen-
omaan sanoo, että Valtion asuntorahaston varallisuus käytetään asumiseen. Se hyväksyt-
tiin täällä yksimielisesti. Te, ministeri Orpo, äänestitte tämän lausuman puolesta, ja nyt te
toimitte täysin päinvastoin. Tämä ei ole hyväksyttävää. Tämä ei ole vastuullista. 
9



Pöytäkirjan asiakohta PTK 165/2018 vp
Puhemies Paula Risikko: Otetaan muutama vastauspuheenvuoro ja sen jälkeen ministe-
rin vastaus.

14.40 Antti Lindtman sd (vastauspuheenvuoro): Arvoisa puhemies! Minkä takia raidein-
vestointien rahoitus pitää asettaa Suomessa pieni- ja keskituloisten vuokralaisten kustan-
nuksiksi? Eikö oikein ole, että tämä katetaan yhteisestä potista? Miksi juuri vuokralaisten
pitää maksaa Suomessa raideinvestoinnit?

Ja minkä takia siellä, ministeri Orpo, on sitä rahaa? No, sen vuoksi kun te heikensitte
ARA-rahoituksen ehtoja ensi töiksenne tämän vaalikauden alussa. Korkoa on nostettu.
Kunnat ovat nimenomaan sanoneet, että nämä heikennykset pitäisi perua, omavastuukor-
ko pitäisi pudottaa sinne lähelle nollaa. Te olette toimineet toisin. Sen takia sitä rahaa ei ole
käytetty. Nyt kun sinne on annettu kertyä sitä, niin nyt te otatte sieltä vuokralaisten mak-
samia rahoja ja laitatte ne näihin investointeihin.

Ministeri Orpo, miksi nimenomaan pienvuokralaisten pitää maksaa Suomessa raidein-
vestoinnit? Ja miksi te toimitte vastoin eduskunnan tahtoa?

14.41 Lasse Hautala kesk (vastauspuheenvuoro): Arvoisa rouva puhemies! Ensinnäkin
täytyy todeta näistä raideinvestoinneista, että tällä rahalla ollaan vasta käynnistelemässä
näitä hankkeita, ja asuntorahoituksen osalta pitää muistaa se, että varsinaisessa talousarvi-
ossa on hoidettu valtion asuntopolitiikkaa ja kehitetty sitä määrätietoisesti eteenpäin.

Tätä lisätalousarviota voisi oikeastaan luonnehtia turvallisuuden lisätalousarvioksi, jos-
sa poliisit saavat lisää varoja, vanhustenhuoltoa parannetaan, sen valvontaa, ja valvonnal-
lahan ei itse asiassa ratkaista sitä, vaan se on se pelotevaikutus, mikä näille palveluntuot-
tajille tulee. Tärkeää on myös se, että turvapaikka- ja maahanmuuttoasioiden käsittelyä ri-
peytetään ja toimitaan niin, että laatutaso myös paranee. Hyvin tärkeää on turvallisuuden
näkökannalta myös se, että FinnHEMS Oy elikkä lääkärihelikopterien tukikohtien raken-
taminen Seinäjoelle ja Uttiin toteutetaan.

14.42 Pauli Kiuru kok (vastauspuheenvuoro): Arvoisa rouva puhemies! Tuntuu, että
tämä keskustelu vähän siiloutuu. Itse näen niin, että liikennepolitiikka, asuntopolitiikka ja
ympäristöpolitiikka ovat yhtä isoa kokonaisuutta. [Antti Lindtman: No, sittenhän meitä on
kaksi!] Ja niin kuin tässä hallituksen esityksessä, Lindtman, sanotaan, tässä kehitetään rai-
deliikennettä kokonaisvaltaiseksi. Ja mitä se tarkoittaa? Se tarkoittaa yhtenäistä työssä-
käyntialuetta. Pia Viitanen tietää varsin hyvin, miten Hervannasta ja Tampereelta kulje-
taan. Me haluamme, että se matka taittuu tunnissa ja ihmisten arki sujuu. Sama koskee Tu-
run suuntaa. Tämä on erinomainen ajatus, että pistetään rahat liikkumaan sillä tavalla, että
se palvelee koko kansaa [Antti Lindtman: Miksi vuokralaisten pitää maksaa?] ja kehittää
liikennettä, vähentää päästöjä ja parantaa asuntopolitiikkaa.

Mutta kysymykseni ministeri Orpolle koskee tätä nettipoliisirahaa, 1,6:ta miljoonaa.
Erinomainen lisäys, se tulee tarpeeseen. Mutta kuulin, että 24 henkilötyövuotta on se, mi-
hin se riittää, joten kysymykseni kuuluu: mistä me saamme ne poliisit, kun tällä hetkellä ti-
lanne on se, että poliiseja ei ole työttömänä ollenkaan?

Puhemies Paula Risikko: Otetaan tässä vaiheessa vielä yksi vastauspuheenvuoro. Sen jäl-
keen lyhyt ministerin vastaus.
10



Pöytäkirjan asiakohta PTK 165/2018 vp
14.43 Arja Juvonen ps (vastauspuheenvuoro): Arvoisa rouva puhemies! Se, että vanhus-
tenhoitoon annetaan lisää valvontaresurssia, on vain ensiapu. Se ei ole ratkaisu. Minä ky-
syn teiltä, ministeri: oletteko te koskaan miettinyt, miksi me olemme tässä tilanteessa?
Minä tiedän. Meillä on viisi laatusuositusta kaiken kaikkiaan, ja niitä on heikennetty laa-
tusuosituksesta toiseen. Vuonna 2008 meillä oli kaikkein parhain laatusuositus, jossa mää-
riteltiin hoitajamitoituksen määrä. Mistäkö minä sen tiedän? Tiedän, koska olin silloin hoi-
tajana ja se suositus kädessä minä marssin vaatimaan lisää hoitohenkilöstöä — ja sitä muu-
ten saatiin.

Tämä ei ole ainoastaan markkinatalouden vika vaan sen, että me emme määrittele hoi-
tajamitoituksen määrää, ja se pitää ehdottomasti saattaa lakiin. Kysynkin teiltä, hyvä mi-
nisteri: Te annatte nyt ensiapua, mutta te ette ratkaise tätä katastrofaalista vanhustenhoi-
don tilaa. Puuttuu hoitavia käsiä. Me tarvitsemme perälaudan, me tarvitsemme hoitajami-
toituksen lakiin. Oletteko valmis tuomaan sen ensi kaudella?

Puhemies Paula Risikko: Ja sitten ministerin vastaus. — Olkaa hyvä. [Petteri Orpo: Pal-
jonko on aikaa?] — 3 minuuttia enintään.

14.44 Valtiovarainministeri Petteri Orpo: Kiitos, puhemies! Aloitetaan nyt vielä tästä
ARAsta. Minusta täällä tuli hyvin nyt esille se, että kyse on maankäytön, asumisen ja lii-
kenteen kokonaisvaltaisesta suunnittelusta. [Antti Lindtman: Miksi se pitää vuokralaisten
maksaa?] Otan esimerkkinä sen, että esimerkiksi Raide-Jokerin ja Länsimetron rakentami-
nen on tuonut ja tuo kymmeniätuhansia uusia asuntoja investointien kautta. Tässä haetaan
tätä ihan samaa.

Edustaja Modig, kaupungit ovat mukana tässä: Helsinki, Espoo, Vantaa, Turku, Tampe-
re — ja siitä kun jatketaan päärataa, päästään Seinäjoelle, Pohjanmaalle. Eli me pääsemme
näihin samoihin tavoitteisiin, nyt tehdään sitä jatkotyötä. Tällä varmistetaan se valmistelu.
Ja ne ovat valtion kokonaan omistamia. Ei siinä ole hätää. Ei sitä rahaa mene nyt minne-
kään, vaikka se onkin yhtiömuodossa.

Ja kun te niistä arvoista puhutte ja nyt tästä 70 miljoonasta, niin kyllä minä kehottaisin
miettimään niitä arvoja silloin, kun teidän lähellänne oleva taho maksaa osinkoja vuokra-
tuloista. [Antti Lindtman: No niin!] Minä kehottaisin oikeasti miettimään sitä, kun te arvo-
janne täällä julistatte. [Antti Lindtman: Käykö tämä meidän lähdeveroesityksemme?]

2 miljardia on siis likvidiä ja ARAn tase 6 miljardia. Ja tämä 70 miljoonaa käytetään siis
raideliikenteen kehittämiseen ilmastonmuutoksen haasteen keskellä, ja te sanotte, että se
on eduskunnan tahdon vastaista. [Pia Viitanen: No se on!] Käsittämätön, käsittämätön joh-
topäätös.

No, mitä tulee vanhustenpalveluihin, niin kyllä tämä on nyt ensiapu siihen puuttuvaan
valvontaan. Ja kuten ministeri Saarikko viittasi, tämä oli ehkä poikkeuksellinen prosessi,
koska oikein VM:stä kysyimme, riittääkö tämä, [Arja Juvosen välihuuto] ja valvontaviran-
omaiset sanoivat, että kyllä, tällä he pystyvät nopeasti rekrytoimaan, kouluttamaan, saa-
maan ihmiset liikkeelle, valvomaan. Tämä on nyt se ensimmäinen, mitä tehdään, ja nyt hal-
litus on käynnistänyt vanhuspalvelulain uudistamisen, jossa määritellään myöskin, miten
ne lisähoitajat riittävät, mihin heidät sijoitetaan. Sitä työtä tehdään. Minä luotan siinä
asiantuntijoiden näkemykseen.

Minua huolettaa kovasti tämä — kun edustaja Räsänen kysyi niistä lupauksista: Meidän
täytyy huolehtia meidän vanhukset ja lapset — se on ensimmäinen asia, jonka hyvä yhteis-
11



Pöytäkirjan asiakohta PTK 165/2018 vp
kunta tekee — ja me olemme nyt jo laittaneet kehyksiin neljälle vuodelle ikääntymisestä
johtuvat kustannusten lisäykset, jotka ovat satoja miljoonia joka vuosi. Ne me olemme yh-
dessä sitoutuneet hoitamaan. Se on perusura. Siihenkin me vaadimme hyvää työllisyyden
kehitystä, verotuloa, jotta me pystymme sen hoitamaan. Ja silloin kaikki, mitä me eri puo-
lille muualle lupaamme kaikkeen hyvään kaikkialle, haastaa tätä, että meillä riittävät rahat
vanhustenhoitoon, kun kaikkialle ei riitä, ei millään.

Ja tässä vastaan vielä lopuksi edustaja Heinoselle, joka lähti, että se talousmies oli siis
puheenjohtaja Rinne, [Ben Zyskowicz: Mitä? — Arto Satonen: Ei voi olla!] joka ei usko-
nut yhdenkään hallituksen talouspolitiikan tavoitteen toteutumiseen, ja nyt hän on taas lu-
vannut lisää rahaa miljardikaupalla joka suuntaan. [Timo Harakka: Odottakaa, että hän tu-
lee paikalle!] Olisikin sinitarran kokoisia, mutta kyllä on iso, iso möykky.

14.47 Maria Tolppanen sd (vastauspuheenvuoro): Arvoisa puhemies! Palaan nyt takai-
sin tuohon alkuun, mistä alussa puhuttiin.

Se on totta, että työllisyys on korkeasuhdanteessa parantunut tässä maassa. Silti velkaa
otetaan ja runsaasti. No, tämä ehkä on pakon sanelema juttu, koska verotulothan eivät ole
samassa suhteessa kasvaneet kuin työpaikat ovat lisääntyneet, ja tästä yhtenä todisteena on
myös ARAn ryöstö. Sieltä hallitus saa rahaa.

Nyt haluan tietää, arvoisa ministeri, minkälaisia ovat olleet ne toimet, jotka ovat paran-
taneet työllisyyttä. Lasketaanko niihin muun muassa aktiivimallin 18 työtuntia kuukaudes-
sa? Tämä määrähän ei edes täytä työssäoloehtoa. Lisäksi haluan tietää, kuinka iso osa niin
sanotuista uusista työpaikoista on uusia, toistaiseksi voimassa olevia työsuhteita ja mikä on
keskipalkka näissä. Onko se lähellä suomalaisten keskipalkkaa, joka on 3 400 kuukaudes-
sa, vai onko se lähellä yleisintä suomalaista palkkaa, joka on 2 500 kuukaudessa, vai onko
se sittenkin lähempänä sitä, minkä suurin osa suomalaisista saa, eli 1 900 euroa kuukau-
dessa?

14.49 Markku Eestilä kok (vastauspuheenvuoro): Arvoisa rouva puhemies! Näissä pa-
pereissa lukee, että valtion nettolainanoton arvioidaan tänä vuonna olevan 1,9 miljardia.
Jos minä oikein olen käsittänyt, niin tämä tarkoittaa sitä, että edelleen elämme ulkomaisten
sijoittajien varoin ja aikanaan maksamme sitten korkoa. Jotta tämä kehitys saadaan oikais-
tua lopullisesti, niin mitä te, arvoisa valtiovarainministeri, arvioitte, mitä työllisyysasteen
pitäisi olla? Nyt se onneksi on 72,6 tämänpäiväisen ilmoituksen mukaan. Mitä sen pitäisi
todennäköisesti olla, jotta me selviämme siitä yhtälöstä, minkä muodostaa se, että vuosi-
kymmenen, 10 vuoden, kuluttua meillä on lähes 300 000 yli 65-vuotiasta lisää ja koko ajan
työtä tekevä väestö vähenee? Millä työllisyysprosentilla tämän todennäköisesti pystymme
hoitamaan niin, että me emme jatkossa sitten olisi ulkomaisten sijoittajien varassa?

14.50 Eero Reijonen kesk (vastauspuheenvuoro): Arvoisa rouva puhemies! Minä tiedän
ihan tarkkaan, että jos ARAsta tämmöinen summa siirretään, niin sillä ei ole kyllä varmasti
vaikutusta siihen, nouseeko korkotaso vuokrissa tai ei, ja ei se ole yksin ARAn päätettävis-
sä, milloin saadaan kohtuuhintaisia asuntoja. Se on paljon kaupungeista, kaavoituksesta ja
niin edelleen, [Antti Lindtman: Se on valtiosta, korkoehdoista!] kaikki tiedämme tämän
varsin hyvin.

Minusta on erittäin hyvin nämä painopisteet valittu lisätalousarvioon. On nostettu kes-
keisiä asioita, ja on todella hienoa, että työllisyyskehitys on näin hyvä, mutta edelleenkin
12



Pöytäkirjan asiakohta PTK 165/2018 vp
maakuntien välillä erot ovat varsin suuria, ja siinä varmasti töitä tarvitaan. Kohtaanto-on-
gelma on ainakin osassa maakuntia, varsinkin meillä. On avoimia työpaikkoja varsin pal-
jon, vaikka työllisyysaste on korkea. Tässä varmaan koulutus on hyvin keskeisessä roolis-
sa.

Ja nyt kun tuo naisten hiihto alkaa kymmenen minuutin päästä, niin nostan yhden asian
esille, [Naurua] että täällä on myös liikuntatoimeen nyt panostettu hyvin. Se on erittäin
hyvä nosto oikeaan aikaan, niin että me saisimme menestyviä urheilijoita myöskin jatkos-
sa.

14.51 Hanna Sarkkinen vas (vastauspuheenvuoro): Arvoisa puhemies! On hyvä, että li-
sätään vanhustenhuollon valvonnan resursseja, mutta me tarvitsemme kipeästi lisäresurs-
seja myös itse vanhustenhuollon toteuttamiseen eli paremman hoitajamitoituksen.

Arvoisa puhemies! Oulu on ollut esillä kammottavien seksuaalirikosepäilyjen tähden.
On kuitenkin tärkeää muistaa, ettei seksuaalirikollisuus ole mikään uusi tai vain Oulua kos-
keva ilmiö eikä vain maahanmuuttokysymykseksi pelkistettävä asia.

Arvoisa puhemies! On hyvä, että nettipoliisityötä nyt vahvistetaan ja että Oulu saa lisä-
resursseja seksuaalirikosten ennaltaehkäisyyn ja uhrien tuen vahvistamiseen, mutta koska
seksuaalirikoksia tapahtuu ympäri Suomen, seksuaalirikosten vastaisen työn on myös ol-
tava kaikkialla ja uhrien tukipalveluita on vahvistettava koko Suomessa.

Arvoisa puhemies! Hallitus esittää rahoitusta lastenasiaintalon toimintamallille Helsin-
kiin ja Ouluun. Tämä on hyvä, mutta tarvitaan lisää resursseja uhrien tukeen kaikkialla
Suomessa. Esimerkiksi seksuaalisen väkivallan tukikeskukset, Serit, tarvitaan kaikkiin
maakuntiin, ja me tarvitsemme lisää voimavaroja myös turvakoteihin.

14.52 Simon Elo sin (vastauspuheenvuoro): Arvoisa rouva puhemies! Tästä voi olla edus-
taja Sarkkisen kanssa samaa mieltä. Näitä resursseja täytyy eittämättä lisätä, mutta on se
nyt hyvä aloitus, että Ouluun tämä lastenasiaintalo perustetaan ja voidaan näin seksuaali-
rikosten uhreja tukea.

Ylipäätään nämä määrärahalisäykset tässä lisätalousarviossa turvallisuuteen ja turva-
paikkapolitiikkaan liittyen ovat hyvin perusteltuja. Uskon, että niin sanotulle nettipoliisille
1,6 miljoonaa euroa lisäresursseja netissä tapahtuvan seksuaalirikollisuuden torjuntaan saa
koko salin tuen. Lisäksi tulee tuomioistuimille, oikeusapuun ja syyttäjälaitokselle merkit-
tävä satojentuhansien eurojen lisäsatsaus, koska yksi osa tätä ongelmaa on se, että näitten
tapausten käsittely kestää liian kauan. Erityisesti uhrin kannalta se on kohtuuton tilanne.

Täytyy sanoa, että tärkeä luku, mikä talouden osalta tänään pitää muistaa, on tämä 72,6.
Kyllä minäkin muistan, että Antti Rinne — joka täällä ei ole ja toivottavasti tänne tulee
mahdollisimman pian — sanoi, että edes puoleen ei päästä hallituksen tavoitteesta. Nyt ol-
laan 72,6 prosentissa työllisyysasteessa. Tästä varmasti sosiaalidemokraatitkin voivat mei-
dän kanssamme yhdessä iloita.

14.53 Touko Aalto vihr (vastauspuheenvuoro): Arvoisa puhemies! Ministeri Orpo, te ke-
huitte hallituksen talouspolitiikkaa, ja on totta kai hieno asia, että työllisyys on kasvanut ja
talous on kasvanut, mutta se ei ole koko talouspolitiikan kokonaiskuva. Haluaisin tietää,
miten suhtaudutte siihen, että rakenteellinen alijäämä on kuitenkin kaikesta huolimatta
kasvanut tilanteessa, jossa olemme kansainvälisen talouden noususuhdanteessa ja monet
isot rakenteelliset uudistukset ovat tekemättä, etenkin kun tilastoista näkee selvästi, että
13



Pöytäkirjan asiakohta PTK 165/2018 vp
Suomen talous on noudattanut samaa euroalueen suhdannekaarta kahdella poikkeuksella:
ekanakin me tulemme koko muuta euroaluetta pikkusen perässä, ja meidän nousu- ja las-
kusuhdanteet menevät pitkäksi. Jos nyt ajattelee asiaa, me olemme käytännössä jo vähän
liukumäkivaiheessa tässä vaiheessa. Nyt kun puhuitte aikaisemmin noista määrätietoisista
toimista ja siitä, mikä ei sovi, niin haluaisin kyllä kuulla, mikä sopii ja mitkä ovat niitä mää-
rätietoisia toimia. Tähän 72,6:eenkin pitää suhtautua niin, että myöhemmin pitää ottaa uu-
si, suhdannekorjattu luku. Tämä ei pidä sisällään kaikkea.

14.54 Aila Paloniemi kesk (vastauspuheenvuoro): Arvoisa rouva puhemies! On ehdotto-
man hyvä, että miljoona euroa lisättiin grooming-ilmiön vastaisiin toimenpiteisiin ja sosi-
aalisessa mediassa toimimisen vahvistamiseen.

Tämän lisäksi pitäisi muistaa sitten ajatella sitäkin, että meillä on erinomaisia järjestöjä,
esimerkiksi Pelastakaa Lapset, joka on tehnyt pisimpään Suomessa työtä nimenomaan lap-
siin kohdistuvien seksuaalirikosten ennaltaehkäisyssä ja hoitoonohjauksessa. Toivoisin,
että jatkossa muistettaisiin myös sitten tämä asia. Nimittäin on niin, että lapset näissä ri-
kosprosesseissa joutuvat olemaan aivan liian pitkään, eli meillä tarvitaan myös sitten seu-
raavan hallituksen toimesta parempi lainsäädäntö siihen, että lapset rikosprosessissa sel-
viäisivät tuosta koettelemuksesta nopeammin ja saataisiin järkevämpi strategia myös sii-
hen.

14.55 Sari Tanus kd (vastauspuheenvuoro): Arvoisa rouva puhemies! Jokainen tarvitsee
oman kodin, ja ympäri Suomea on valtava tarve kohtuuhintaisista ja edullisista asunnoista,
ja ajattelen kyllä, että jos Valtion asuntorahastossa on 2 miljardia euroa rahaa, niin se pi-
täisi kyllä saada sieltä liikkumaan ja näitä asuntoja tarvitsevien eduksi. Toivoisin, että sii-
hen jatkossa tartuttaisiin vielä rivakammin.

Olisin halunnut antaa kiitoksia myös tästä, että nettipoliisia on vahvistettu, koska netis-
sä nämä seksuaalirikokset ajatellen lapsia ja ajatellen nuoria... Siellä todella liikkuu paljon
pimeää ja paljon pahaa, ja meillä monet lapset ovat ikävästi sinne sotkeutuneet. Eli tästä iso
kiitos.

Kiitos myös siitä, että veteraaneja on muistettu. Tosin se on pieni määrä lähinnä kansan-
eläkeindeksin jäädytysvaikutusten tasaamiseksi.

Sitten olisin halunnut nostaa esiin nämä vanhuspalveluissa olevat epäkohdat: Käsiä sin-
ne tarvitaan paljon, ja valvontaa pitää ja tulee vahvistaa, mutta kysyisin: Mitä tällä 180 000
eurolla oikeasti saa? [Puhemies koputtaa] Eikö se ole todella liian pieni summa tähän van-
huspalveluiden valvontaan?

14.57 Arto Satonen kok (vastauspuheenvuoro): Arvoisa puhemies! Tässä on hyviä täs-
mäkohdennuksia erityisesti vanhustenhoidon valvontaan ja sitten nettipoliisitoimintaan.
Mutta varsinaisesti halusin ottaa kiinni tästä työllisyystilanteesta, viitaten myöskin edusta-
ja Tolppasen puheenvuoroon, kun te puhuitte aktiivimallista ja muusta. Kannattaa hieman
katsoa, mitä täällä Suomessa oikeasti tapahtuu. Minä olin Tampereen Rekrytorilla. Siellä
oli tuhansia työpaikkoja auki. Siellä oli Sastamalan Vexve, joka haki CNC-koneistajaa,
metallimiestä, insinööriä. Siellä haki Tampereen kaupunki 30:tä linja-autonkuljettajaa.
Siellä haki R-kioski yrittäjää. Siellä haki Kotipizza myyjiä. Siellä oli osasto, joka yritti saa-
da it-osaajia Pietarsaareen ja Kainuuseen. Siellä haki Kuopion kaupunki lastentarhanopet-
tajia.
14



Pöytäkirjan asiakohta PTK 165/2018 vp
Meillä on valtava määrä työpaikkoja auki, ja tämän muutoksen on hallitus yhdessä työ-
markkinajärjestöjen kanssa saanut aikaan. Tämä maailma on muuttunut aivan totaalisesti
neljän vuoden aikana.

14.58 Antti Rantakangas kesk (vastauspuheenvuoro): Arvoisa puhemies! Tämä raidelii-
kenteen hankeyhtiön perustaminen on erittäin iso asia. Se tulee palvelemaan koko Suo-
mea, niin kuin valtiovarainministeri sanoi, ja se tulee antamaan elinkeinoelämälle toimin-
taedellytyksiä, parantamaan asuntorakentamisen mahdollisuuksia, ja se oli oikeastaan hui-
pennus tämän hallituksen liikennepolitiikan finaalissa, aivan loistava viime hetken ponnis-
tus, joka tulee tuomaan valtavan hyviä tuloksia koko suomalaiselle yhteiskunnalle.

Minä haluaisin SDP:n edustajille sanoa, kun te kritisoitte tätä pääomittamista, [Antti
Lindtman: Ei kun sitä, mistä ne rahat otetaan!] että katsokaa peiliin. Te esitätte joka vuosi
syömävelkaa, Suomen Pankin ja Sitran pääomien viemistä. Joka vuosi syömävelkaa. [Ti-
mo Harakka: Ei pidä paikkaansa!] Tässä pannaan ARAlta nytten pääomaa uuden tulevan
kasvun rakentamiseen. Siinä on vissi ero teidän jokavuotiseen budjettiinne, jossa otetaan
muutama sata miljoonaa Suomen Pankilta, otetaan Sitralta muutama sata miljoonaa [Timo
Harakka: Puhukaa totta!] ja käytetään ne syömävelkaan. Tässä mielessä tämä hallituksen
politiikka on aivan eri tasolla kuin teidän politiikkanne, ja paljon parempaa.

14.59 Timo Harakka sd (vastauspuheenvuoro): Arvoisa puhemies! Tuossa tuli vähän vä-
ritettyä totuutta. Kertatuloilla rahoitetaan kertamenoja. Tämä on oikeasti arvovalinta. Jos
olette sitä mieltä, että lähes miljardin omaisuuden omaava ajatuspaja on sellainen, josta ei
saa lainkaan ottaa yhteisiin hyviin tarkoituksiin ja pääomituksiin rahaa, esimerkiksi yli-
opistoille, Suomen Akatemialle tai mikseipä vaikkapa sitten raideyhtiöille, niin se on tei-
dän valintanne. Siitä on noussut hirveä metakka joka vuosi, kun tätä on ehdotettu, vaikka jo
asiantuntijatkin ovat sitä mieltä, että siellä on löysää. Sen sijaan käytte mieluummin pieni-
tuloisten vuokra-asukkaiden kukkarolla ja heikennätte kohtuuhintaisten asuntojen valmis-
tumista tähän maahan, ja teidän aikaansaannoksenne viimeisten neljän vuoden aikana kau-
punkiseutujen kohtuuhintaisissa vuokra-asunnoissa ei ole ennestäänkään kovin kehuttava.

15.00 Anna-Maja Henriksson r (vastauspuheenvuoro): Arvoisa puhemies! Palataan tä-
hän työllisyystilanteeseen. Ihan niin kuin tässä edustaja Satonen äsken sanoi, meillä on se
tilanne meidän hyvässä maassamme, että joillakin paikkakunnilla on yllin kyllin työpaik-
koja avoinna eikä osaajia riitä. Oletteko hallituksessa miettineet sitä, millä tavalla me sai-
simme suomalaiset myös liikkumaan Suomen sisällä, niin että voitaisiin ajatella, että voi
muuttaa toiselle paikkakunnalle, missä on niitä työpaikkoja auki? Oletteko tätä pohtineet ja
miten aiotte tästä eteenpäin toimia, jotta ne avoimet työpaikat myös löytävät osaajansa?

Sitten, arvoisa puhemies, haluaisin myös kiittää siitä, että tässä lisätalousarviossa on 5
miljoonaa euroa, joka nyt tulee tähän Merenkurkun valtavan tärkeään hankkeeseen. Sen
eteen on tehty paljon töitä, ja on hyvä ja kiva nähdä, että se on edennyt näin pitkälle. Se
edistää Pohjanmaan tulevaisuutta mutta myös koko maamme tulevaisuutta.

Hjärtligt tack för att det nu finns ett tilläggsanslag i budgeten som i praktiken berör Kvar-
kentrafiken.
15



Pöytäkirjan asiakohta PTK 165/2018 vp
15.01 Sari Multala kok (vastauspuheenvuoro): Arvoisa puhemies! Viime aikoina on pu-
huttu paitsi vanhustenhuollosta myös varhaiskasvatuksesta ja henkilömitoituksen ylityk-
sistä. Jossain on myös kerrottu, ettei missään olisi määritelty, mitä tilapäisellä poikkeami-
sella henkilömitoituksessa tarkoitetaan. Mutta tämä ei pidä paikkaansa, vaan tämä on yk-
siselitteisesti laissa, ja sen perusteluissa sanottu siten, että säännöksen tarkoittama tilapäi-
seen poikkeamiseen oikeuttava tilanne voi olla esimerkiksi se, että päiväkodissa samaa
paikkaa käyttävät lapset ovat satunnaisesti ja lyhytaikaisesti samanaikaisesti paikalla esi-
merkiksi vanhempien työvuoron yllättävän muuttumisen vuoksi. Mutta se ei voi olla jat-
kuvaa eikä päivittäistä, eikä se voi kestää koko toimintapäivän ajan, vaan sen tulee olla
luonteeltaan lyhytaikaista ja satunnaista. 

Se, mistä nyt viime aikoina olemme lukeneet, on kyllä jotakin muuta kuin lyhytaikaista
ja satunnaista. Sen vuoksi onkin äärimmäisen hyvä, että myös varhaiskasvatuksen valvon-
taan on nyt lisätty 350 000 euroa. Sivistysvaliokunta nimittäin mahdollisti nyt varhaiskas-
vatuslakia käsitellessään sen, että aluehallintovirastot voivat tehdä myös ennalta määritte-
lemättömiä tarkastuksia varhaiskasvatukseen. Ennen piti sitä varten tehdä ensin kantelu.

15.02 Hannu Hoskonen kesk (vastauspuheenvuoro): Arvoisa rouva puhemies! Aivan
kuten tässä monessa puheenvuorossa on käynyt ilmi, hallituksen talouspolitiikka on toimi-
nut ja työllisyysaste on noussut lähes 5 prosenttiyksikköä ylöspäin, ja sehän tarkoittaa jul-
kisessa taloudessa miljardien, miljardien etua, parempaa tilannetta kuin jos vertaa edelli-
seen hallituskauteen.

Demarit täällä, ymmärrän teidän tuskanne: kyllähän se sielua kirvelee, kun talouspoli-
tiikka toimii ja ihmiset pääsevät töihin. En ymmärrä, mitä negatiivista siinä on, että ihmi-
set pääsevät töihin ja varsinkin nuoret. Heillehän tämä töihin pääseminen on elämisen kan-
nalta äärimmäisen tärkeä asia. Opiskelupaikan jälkeen töihin — voiko sen paremmin asiat
olla? Ja moni pitkäaikaistyötön on saanut töitä. Ajatelkaa sitäkin, kun te täällä huudatte,
että niin ei saisi olla. Vaikea teidän ajatustenjuoksuanne on seurata.

Ja yksi asia vielä: Kun on talous lähtenyt nousemaan muuallakin maassa, niin parasta
asuntopolitiikkaahan olisi se, että pidämme talouden toiminnassa ja että — kun on niitä
asuntoja jo rakennettu muuallakin Suomessa — sinne syntyy työpaikkoja, ja niin paine tän-
nepäin helpottaa. Tämähän on sitä oikeaa politiikkaa, josta pitää pitää kiinni, ja koko maa
pitää pitää asuttuna. Sehän on ehdoton tavoite, jos me haluamme näitä velkojamme jonain
päivänä ruveta maksamaan, koska pelkän yhden kaupungin [Puhemies koputtaa] tuotoilla
sitä ei koskaan tehdä.

15.03 Silvia Modig vas (vastauspuheenvuoro): Arvoisa rouva puhemies! Aivan niin kuin
täällä on sanottu: jos halutaan kohtuuhintaisia asuntoja, silloin pitää katsoa maankäyttöä,
asumista, liikennettä kokonaisuutena — se on juuri näin. Ja tietysti pitää tukea raideliiken-
nettä — se on juuri näin. Tietysti pitää tukea ja laajentaa sitä työssäkäyntialuetta — se on
juuri näin. Mutta se kysymys on se, minkä takia se rahoitetaan pieni- ja keskituloisilta ke-
rätyllä varallisuudella. 

Tämä muuttaa täysin sitä periaatetta, mihin Valtion asuntorahastoa on käytetty. Tämä
ylimääräinen tuloutus on vastoin kaikkia periaatteita, miten tähän asti on toimittu. Se on ai-
van selvä. ARAn tehtävä on rahoittaa korkotukea, rahoittaa purkuavustuksia, käynnistys-
avustuksia, suoraan asumiseen suunnattuja toimintoja. Se, että tällä rahalla pääomitetaan
uutta yhtiötä, ei tuo vielä yhtään asuntoa. Se ei ole edes lupaus vielä yhdestäkään asunnos-
16



Pöytäkirjan asiakohta PTK 165/2018 vp
ta. Jos MAL-sopimuksen kautta tämmöisiä rahoja ohjattaisiin, se olisi suora lupaus asun-
totuotannon lisäämisestä, kun sillä voisi valtio velvoittaa kuntia lisäämään kaavoitusta
niissä kohdissa, missä tarvitaan.

Ja jos te olette huolissanne siitä, että ARA ei toimi tarpeeksi tehokkaasti: No, ARAn re-
sursseja on leikattu, [Puhemies koputtaa] velvoitteita on lisätty. Ei sillä tavalla mitään laf-
kaa saada toimimaan tehokkaammin. On väärästä paikasta [Puhemies: Aika!] otettu pää-
omittaminen tälle yhtiölle. Se tulee eduskuntakäsittelyssä muuttaa.

Puhemies Paula Risikko: Otetaan kaksi vastauspuheenvuoroa tässä vaiheessa, sen jäl-
keen ministerin vastaus ja sitten mennään joksikin aikaa puhujalistalle.

15.05 Pia Kauma kok (vastauspuheenvuoro): Arvoisa puhemies! Työllisyysaste 72,6
prosenttia on erinomainen saavutus, ja siitä voi hallitusta onnitella, mutta meidän ei tietysti
kannata jäädä makaamaan näin hienon tuloksen varaan vaan pyrkiä eteenpäin, koska asi-
antuntijat ovat sitä mieltä, että 75—76 prosenttia ehkä voisi olla se tavoite, jolla me pys-
tymme hyvinvointipalvelut takaamaan myöskin tulevaisuudessa, mutta tähän me tarvit-
semme innovaatioita, koulutusta, verorakenteen muutosta, tuottavuuden parantamista, työ-
voimapolitiikan uudistamista ja, aivan kuten edustaja Henriksson totesi, liikkuvuuden li-
säämistä.

Mutta olisin nyt valtiovarainministeriltä kysynyt, että kun yksi asia, mikä meillä kuiten-
kin on puutteena tai huonommin hoidettu kuin meidän naapurimaissamme, on se, että tän-
ne tulee vähemmän ulkomaisia sijoituksia kuin esimerkiksi Ruotsiin, niin mitä me voisim-
me tehdä sen eteen, että tänne tulisi ulkomaisia sijoituksiakin, jotka sitten toisivat lisää nii-
tä työpaikkoja.

15.06 Pia Viitanen sd (vastauspuheenvuoro): Arvoisa puhemies! Eiväthän nämä MAL-
sopimukset mikään uusi keksintö ole. Päinvastoin niillä on menestyksellisiä tuloksia jo
vuosien ajalta, ja tarkastusvaliokunta linjaa niidenkin suhteen, että niitä pitää jatkaa, [Sil-
via Modig: Kyllä!] pidentää, tehdä sitovammaksi. Mutta se oleellinen ero on se, että ne on
kyetty saamaan aikaan ilman, että on ryöstetty asukkaiden rahoja Valtion asuntorahastosta
täysin muuhun kuin asumisen edistämiseen. Tässä on, ministeri, se suuri ongelma, kun pik-
kuhiljaa ujutetaan ARAn varallisuutta täysin muuhun, rahasto imetään tyhjäksi ja toimi-
taan täysin päinvastoin kuin eduskunta on täysin yksimielisesti linjannut.

Erityisen huolestuttavaa tässä on se, että nimenomaisesti näillä ARA-rahoilla pystytään
vaikuttamaan kohtuuhintaisten kotien saatavuuteen ja siihen asumisen hintaan. Asuminen
on liian kallista tänä päivänä, ja sitä pitäisi nimenomaan alentaa eikä tehdä tällaisia uudis-
tuksia. Samoin myös ministeri hyvin tietää, mikä merkitys on riittävällä, kohtuuhintaisella
asuntotuotannolla esimerkiksi työllisyysasioihin, jotta saadaan työvoimaa.

Puhemies Paula Risikko: Ja sitten ministeri vastaa, 5 minuuttia, olkaa hyvä.

15.07 Valtiovarainministeri Petteri Orpo: Arvoisa rouva puhemies! Ensin tästä isosta
talouden kuvasta: Edustaja Aalto otti tämän rakenteellisen alijäämän esille. Itse asiassa
vuodesta 18 vuoteen 19 rakenteellinen alijäämä pienenee miinus 1,1 prosentista miinus
0,8:aan. Suunta on sinänsä oikea, ja julkinen talous on itsessään lähes tasapainossa, bud-
jettitalous ei ole.
17



Pöytäkirjan asiakohta PTK 165/2018 vp
Ja nyt palaan edelleen näihin työllisyyskysymyksiin ja niihin keinoihin. Siis ajatelkaa,
että meillä on oikeasti tilanne, että meillä on kymmeniätuhansia avoimia työpaikkoja tällä
hetkellä, eli meillä on siis työvoiman liikkuvuus-, kohtaanto- ja osaamisongelma ja voi olla
myöskin kannustavuusongelma. Eli näihin asioihin täytyy entistä määrätietoisemmin puut-
tua. Jos, kuten kuvasin, Kainuuseen on syntymässä seuraavien vuosien aikana, jos inves-
toinnit etenevät, yli 4 000 yksityisen sektorin työpaikkaa, niin me tiedämme jo nyt, että se
vaatii poikkeustoimia, että me saamme nämä yksityissektorin työpaikat täytettyä eli huo-
lehdittua, että investoinnit lähtevät liikkeelle.

Investoinnit taas tarvitsevat liikkeelle lähteäkseen vakaan toimintaympäristön. Se tar-
koittaa työntekoon, yrittämiseen, investointeihin kohdistuvan verotuksen pitämistä koh-
tuullisena ja kansainvälisesti kilpailukykyisenä. Tähän aikaan eivät nyt sovi yrittämiseen ja
työntekoon, pääomiin, investointeihin kohdistuvat veronkorotukset. Osaavan työvoiman
saanti on kaikki kaikessa. Onneksi yhteiskunnassa puhutaan hyvin laajasti jatkuvan oppi-
misen kehittämisestä, jotta jokainen työssä oleva tai työtön tai nuori voi jatkuvasti ylläpi-
tää taitojaan ja työmarkkinakelpoisuuttaan. Tämä on asia, josta meidän pitää huolehtia,
koska teknologia muuttaa meidän työelämän luonnetta koko ajan. Meidän täytyy tehdä
työn vastaanottamiseen kannustava sosiaaliturvajärjestelmäuudistus, ja meidän täytyy teh-
dä työelämäuudistuksia, kuten meidän kaikkien toivoma perhevapaauudistus, mutta me
tarvitsemme myöskin työvoiman liikkumiseen liikkumisvälineitä, ja me tarvitsemme niitä
asuntoja. Siksi minä nyt sanon, arvon sosiaalidemokraatit ja vasemmistoliitto, että minusta
teidän kannattaisi nyt myöntää, että teidän logiikkanne petti tässä. [Pia Viitanen: Koko
eduskunnalta!] Me saamme kymmenille- ja kymmenilletuhansille uusille asunnoille ra-
kentamiskelpoista maata, kun ne ovat hyvien raideyhteyksien, nopeiden raideyhteyksien
matkalla, ja tämä on itse asiassa [Antti Lindtman: Miksi vuokralaisten pitää maksaa?] uusi
versio MAL-sopimuksista, koska tähän yhdistyy nyt se, että kaupunkien kanssa rakenne-
taan tämmöiset hankeyhtiöt. Käytännössä kaupungit voivat siirtää apporttina uusia maa-
alueita, jotka tämän nopean ratayhteyden varrelle tulevat, tähän yhtiöön, ja niiden maiden
arvonnousua, kun niistä tulee rakentamiskelpoista, käytetään näiden raideyhteyksien ra-
hoittamiseen, pääomittamiseen, ja silloin me saamme ARAlle ja niille yhteisöille, jotka ra-
kentavat kohtuuhintaista asuntotuotantoa, kelvollista tonttimaata ja ihmiset pystyvät liik-
kumaan työpaikoille laajemmalta työssäkäyntialueelta. Tämä on siis kerta kaikkiaan hyvä,
ja tämä on minusta täysin ARAn tavoitteiden mukaista.

Myöntäkää nyt, että te ette olleet oikein tätä ymmärtäneet ja nyt tuli tussaus tästä teidän
poliittisesta manööveristänne. [Välihuutoja vasemmalta] Te olette kertakaikkisen vääräs-
sä, ja kaikki tämä tehdään vielä valtion sataprosenttisesti omistamien yhtiöiden puitteissa
yhdessä meidän kaupunkiemme kanssa, Tampereen kanssa. Tampereen kaupunki on sitou-
tunut täysin tähän. Tämä on upea hanke, kerta kaikkiaan tämä on upea hanke. [Silvia Mo-
dig: No nyt ei usko itsekään!] — Kyllä uskon, kyllä uskon, minä olen innostunut tästä.
[Naurua] Me ratkaisemme kansallisesti meidän ihmisten liikkumisen, tavaroiden liikkumi-
sen ilmastonmuutoksen torjuntaa edistävällä tavalla. Tämä on aivan upea juttu. Me luom-
me pysyvälle kasvulle koko Suomeen tässä mahdollisuuksia, ja mikä hienointa: kun me
pystymme tekemään nämä isot investoinnit näin rahoittaen, niin meillä riittää budjettira-
hoitusta perusväylänpitoon, korjausvelan purkamiseen ja maakunnallisiin investointihank-
keisiin. Kerta kaikkiaan loistava juttu tämä kokonaisuudessaan.

Sitten edustaja Kiuru, Pauli kysyi näistä nettipoliiseista. Ensinnäkin tämä on nyt myös
kehyksissä, eli tämä ei ole kertaluonteinen meno. Ja huoleen siitä, mistä me saamme nämä
18



Pöytäkirjan asiakohta PTK 165/2018 vp
poliisit, on ikään kuin vastattu ennakolta, koska jo vuonna 15, silloin kun toimin sisäminis-
terinä, hyvin, nostettiin niin sanotusti tappiin, 400:aan, Tampereen Poliisiammattikorkea-
koulun sisäänottomäärä. Sen jälkeen ovat ministerit Risikko ja Mykkänen pitäneet yllä tätä
täyttä koulutusmäärää. Se on mahdollistanut sen, että meillä on ollut, mistä palkata. Viime
vuonna poliisien määrä ensimmäisen kerran vuosiin jopa hieman nousi. Tämä on ollut en-
nakoivaa, järkevää politiikkaa, ja nyt pitää vain pitää jatkossa huolta siitä, että meillä riit-
tää niitä verorahoja, jotta me voimme palkata näitä poliiseja, niitä nuoria sieltä valmistu-
via, ja sitä kautta huolehtia tästäkin osasta kansalaisten turvallisuutta.

Puhemies Paula Risikko: Sitten mennään joksikin aikaa puhujalistalle.

15.13 Arja Juvonen ps: Arvoisa rouva puhemies! Hyvät kansanedustajat! Käsittelyssä on
siis vuoden 2019 lisätalousarvio. Sosiaali- ja terveysvaliokunnan edustajana ja jäsenenä
otan kantaa tähän sosiaali- ja terveydenhuollon osioon.

Arvoisa puhemies! Tämä on hallituksen joutsenlaulu. Paitsi joutsenlaulu hallitukselle,
siinä laulussa kuuluu myös vanhusten ja ikääntyneiden ääni — vihdoinkin. On harmillista,
että ministerit, hallitus, eivät ehkä muista tai tiedä, miksi me olemme tässä tilanteessa, ja
nyt olisi syytä pohtia sitä. Hallitus antaa ensiapua vanhustenhoitoon mutta ei ratkaisua.
[Sinuhe Wallinheimo: Eivät antaneet perussuomalaisetkaan!] Parsitaan, pelastetaan, mitä
on pelastettavissa. Ensiapua, vaan ei ratkaisua, ja tämä on äärettömän murheellista.

Mistä kaikki on saanut alkunsa, että meillä täytyy olla tällainen valvonta ja meidän täy-
tyy kohdistaa valvontaan lisää resursseja? Miksi me emme voi luottaa siihen, että vanhus-
tenhoito toimii tänä päivänä Suomessa? Mikä on se syy — olemmeko täällä pohtineet sitä
asiaa? Minäpä kerron teille, mikä on se syy.

Vuonna 1998 Suomessa julkaistiin ensimmäinen vanhusten, ikäihmisten palvelujen laa-
tusuositus, missä määriteltiin hoitajamitoitus. Vuonna 2001 tuli taas laatusuositus, ja siinä
hoitajamitoitus oli 0,8. Se oli äärettömän korkea ja hyvä mitoitus. Vuonna 2008 oli myös
laatusuositus. Aavistuksen verran sitä uusittiin, ja siellä myös mitoitus oli 0,7—0,8. Vuon-
na 2013 se mitoitus pudotettiin 0,8:sta 0,5:een, ja tämä on se taitekohta, missä suomalainen
vanhustenhoidon tila on mennyt alaspäin. Mistä minä sen tiedän? Tiedän sen siitä, että
vuonna 2008 olin itse siellä vanhustenhoidon kentällä, ja se laatusuositus oli minulla kä-
dessäni. Se oli vahva asiakirja ja paperi, ja sen varjolla luottamusmiehenä minä pystyin
lähtemään neuvottelemaan lisää henkilöstöä työyksikkööni. Pystyin näyttämään asiakirjan
ja sanomaan, että ministeriöstä on suositus, siinä on tällainen mitoitus ja me tarvitsemme
sen mitoituksen tänne, ja uskokaa tai älkää, mutta me saimme lisää henkilöstöä. Eli se oli
äärettömän tärkeä asiakirja. Vuonna 2013 mitoitus pudotettiin 0,5:een, ja sen jälkeen olem-
me saaneet niittää sitä, mitä olemme kylväneet. Kun kissa on poissa, hiiret ovat pöydällä.

Arvoisa puhemies! 2017 julkaistiin taas uusi laatusuositus, ja se vasta olikin pohjanotee-
raus, sillä siellä myös hoitajamitoitukseen lasketut henkilöt katsottiin ja käytiin läpi uudel-
leen. Eli ryhdyttiin puhumaan välittömästä asiakastyöstä ja asiakasajasta ja siitä, ketkä
kaikki siihen hoitajamitoitukseen laskettiin, ja silloinhan muun muassa kotiavustajat, ko-
dinhoitajat, viriketoiminnan ohjaajat, muut vastaavat asiakkaan sosiaalisen toimintakyvyn
ylläpitoon osallistuvat ammattilaiset, toimintayksiköiden vastuuhenkilöt ynnä muut lasket-
tiin hoitajamitoitukseen, jopa ne, jotka eivät olleet yksikössä sillä hetkellä paikalla, vaikka
käymässä kaupassa asiakkaan kanssa. Eihän silloin voi olla mitoituksessa, jos ei ole siellä
työyksikössä. Eli tämä on se ongelma, mistä kaikki on saanut alkunsa.
19



Pöytäkirjan asiakohta PTK 165/2018 vp
Olen sitä mieltä, että vanhusten hoitajamitoitus on saatava lakiin. Sen tulee olla 0,7, eli
meidän tulee palata sinne vuoden 2008 aikaan, siihen, kun informatiivisilla ohjauksilla ky-
kenimme ylläpitämään hyvää vanhustenhoitoa. Hoitajamitoitus on ehdottomasti sidottava
lakiin. Välitön asiakasaika ja -työ on täysin veteen piirretty viiva tällä hetkellä laatusuosi-
tuksessa. Ei kukaan tiedä, mitä se tarkoittaa.

Me olemme täällä eduskunnassa hyväksyneet vanhuslain, mutta sitä vanhuslakia ei ole
juurikaan vartioitu. Siellähän on 20 §, joka edellyttää, että toimintayksikössä on oltava
henkilöstö, jonka määrä, koulutus ja tehtävärakenne vastaavat toimintayksikön palveluja
saavien iäkkäiden henkilöiden määrää ja heidän toimintakykynsä edellyttämää palvelun
tarvetta ja joka turvaa heille laadukkaat palvelut. Meillä on tällainen kirjaus, mutta eihän
tätä kirjausta ole noudatettu. Missä se on ollut havaittavissa, on esimerkiksi saattohoidon
kanssa. Oikeusasiamies totesi omassa kertomuksessaan jo taannoin, että saattohoidon aika
on sitä aikaa vanhustenhoivassa, että resursseja ei ole riittävästi. Tämä vanhuslain pykälä
edellyttää kylläkin toimijoita lisäämään henkilöstöä silloin, kun on erityisiä tilanteita työ-
yksikössä. 

Arvoisa rouva puhemies! Pidän äärettömän tärkeänä, että tuleva eduskunta, keitä täällä
ikinä sitten onkaan, ne, ketkä istuvat hallituksessa, päättävät ja tekevät sen, että me saam-
me hoitajamitoituksen lakiin, sillä se on ensimmäinen askel siihen, että vanhustenhoidon
tilaa saamme parannettua. Jos me annamme markkinatalouden viedä vanhustenhoitoa, kas-
vottomien sijoittajien saapua ylläpitämään ja tienaamaan, tekemään bisnestä suomalaisilla
vanhuksilla, niin se on aivan käsittämätöntä.

Arvoisa puhemies! Muutoin olen erittäin tyytyväinen tässä budjetissa esitettyyn resurs-
siin muun muassa seksuaalirikollisuuden ennaltaehkäisyyn. Olen tehnyt kaksi lakialoitetta
vuosina 2012, 2015 liittyen minimituomioiden koventamiseen koskien lapsiin kohdistuvia
seksuaalirikoksia. On hyvä, että teemme kaiken voitavamme. 2014 tein lakialoitteen: hoi-
tajamitoitus lakiin, 0,7. Silloin se ei juurikaan saanut ilmaa siipiensä alle, mutta toivon, että
viime aikojen, viime viikkojen esimerkit ja keskustelut saavat aikaan sen, että voimme
tuonkin asian laittaa kuntoon.

15.19 Anna Kontula vas: Arvoisa puhemies! Keskityn omassa puheenvuorossani lisäta-
lousarvion menopuoleen ja siinä erityisesti seksuaalirikollisuuteen ja turvallisuuteen liitty-
viin kysymyksiin.

Lisätalousarviossa on lukuisia sinällään myönteisiä menolisäyksiä. Laitoshoidon neu-
vonta- ja valvontaresurssien lisäystarve on ilmeinen varmasti meille jokaiselle. Seksuaali-
sen väkivallan ja hyväksikäytön tutkinta ja oikeusprosessin muuttaminen hivenen uhriys-
tävällisemmäksi on myös ehdottomasti positiivinen asia. Edelleen koulutus- ja valistuspa-
nostukset turvapaikanhakijoille, nuorille ja nuorten kanssa työskenteleville liittyen seksu-
aalirikoksiin ovat tervetulleita.

Kuitenkin talousarviosta puuttuvat toimet, jotka olisivat ehkä kaikkein akuuteimpia suh-
teessa siihen keskusteluun, jota viime viikkoina me olemme käyneet seksuaalirikoksista ja
jota olisi pitänyt käydä mutta josta vaiettiin aikaisempina viikkoina, kuukausina ja vuosina.

Ensinnäkään lisätalousarviossa ei ole yhtään tointa, yhtään suunnitelmaa tai yhtään eu-
roa sellaiseen valistukseen, joka olisi suunnattu kantasuomalaisille seksuaalirikosten teki-
jöille, vaikka on ilman muuta selvää, ja useista tutkimuksista löytyy viitteitä siihen, että
homma ei ole hanskassa ja paljon epäselvyyttä ja valistuksen tarvetta löytyy myös kanta-
suomalaisten keskuudesta.
20



Pöytäkirjan asiakohta PTK 165/2018 vp
Ennen kaikkea puuttuu se, että olisi tunnistettu meidän seksuaalisen väkivallan ja hy-
väksikäytön ehkä häpeällisin ongelma tässä yhteiskunnassa, nimittäin se, että Suomi, yksi
maailman rikkaimmista valtioista, ei pysty takaamaan edes oikea-aikaista kriisiapua edes
sellaisille seksuaalisen väkivallan ja hyväksikäytön uhreille, jotka ovat ala-ikäisiä. Esimer-
kiksi meillä Tampereella kaikki kriisiapu- ja terapiapalvelut sekä aikuisille että lapsille
ovat tukossa ja jopa kriisiapuun jonotetaan, jopa lapset jonottavat. Minä en voi ymmärtää
sitä, että tällaisessa maassa lapset eivät saa apua silloin, kun he joutuvat vakavan väkival-
tarikoksen uhriksi. Minä en voi ymmärtää sitä. Jos ylipäätään johonkin rahaa riittää, niin
eikö nyt se olisi ihan siellä prioriteettilistan kärjessä?

No, me poliitikot saamme usein kuulla sitä, kuinka hyvä esitys, mutta siitä puuttuu tämä
ja tuo ja tuo tärkeä asia. Minä olen itsekin saanut kuulla tällaista kritiikkiä vaikka missä yh-
teyksissä jo vuosien ajan. Se on tyhmää kritiikkiä, koska maailmassa on aina parannettavia
asioita ja mikään esitys ei ole täydellinen. Syy siihen, minkä takia minä kuitenkin, poike-
ten omista tavoistani, esitän tämän kritiikin tässä lisätalousarviossa, on se, että minun näh-
däkseni kysymys ei ole vain siitä, että nyt mennään pienin askelin, tehdään edes se, mitä
nyt voidaan tehdä, vaan kysymys on perustavanlaatuisesta ilmiön väärinymmärryksestä ja
taustalla siinä on se, että aitoa tahtotilaa ja kiinnostusta seksuaalirikosten kitkemiseen ja
korjaamiseen tässä yhteiskunnassa, tai tässä hallituksessa, ei löydy.

Se toimenpidepaperi, johon tämä lisätalousarvio perustuu, on enemmän vaalityötä ja
reagointia kaikkein räikeimpiin lööppeihin kuin rehellinen yritys vastata kiistatta äärim-
mäisen vaikeaan ongelmaan. Se on enemmän hetkellistä paikkaamista, vähänkin, edes
etäisesti asiaan liittyvien, jo käynnissä olevien prosessien yhteen keräämistä kuin yritys
ymmärtää, mistä seksuaalisessa väkivallassa ja hyväksikäytössä todellisuudessa on kysy-
mys ja mitkä ovat ne keinot, joilla tätä ilmiötä meidän yhteiskunnassa pystyttäisiin hillit-
semään ja sen uhreiksi joutuneita ihmisiä auttamaan.

Minä toivon, että seuraava hallitus on tämän asian kanssa enemmän hereillä ja viisaam-
pi. Seksuaalinen väkivalta ja hyväksikäyttö on hirvittävän vaikea kysymys. Sen hahmotta-
minen edellyttää vaikeiden korrelaatiosuhteiden ymmärrystä, edellyttää opiskelua ja pe-
rehtymistä erilaisiin samanaikaisesti tapahtuviin ilmiöihin ja edellyttää luottamusta sellai-
siin pehmeisiin toimintatapoihin ja toimenpiteisiin, jotka eivät välttämättä näy kovin no-
peasti. Se kaikki ei käy hetkessä. Sitä ei koota kriisipäivystyksellä lehdistötiedotetta var-
ten, vaan se vaatii perusteellista paneutumista ja asian vakavasti ottamista. Siihen suoma-
lainen yhteiskunta, tai ainakaan suomalainen politiikka, ei näytä ihan vielä olevan valmis.

15.25 Pia Viitanen sd: Arvoisa rouva puhemies! Ehkä alkuun totean, että sinänsä on tar-
peellista ja hyvä ja välttämätöntä, että nyt tässä lisätään jonkin verran näitä valvonnan re-
sursseja niin vammaisten kuin vanhusten palveluihin sekä varhaiskasvatuksen osalta, mut-
ta kyllä minä yhdyn tässä nyt varsin paljon siihen, mitä edustaja Harakka tuossa vertaus-
kuvallisesti sanoi, että tämä on nyt se sinitarralla paikkaus, valitettavasti.

Me kaikki tiedämme, että meillä on hurjia ongelmia esimerkiksi vanhustenhoivassa, ja
nämä julkisuudessakin olleet aika traagiset tapaukset ovat paljastaneet sen, että tällä me-
nolla emme voi jatkaa. Me tulemme tarvitsemaan lisää resursseja siihen, että me voimme
pitää huolta siitä, että meidän ikäihmiset saavat ansaitusti arvokkaan hoivan ja kaikki hoi-
vaa tarvitsevat sitä saavat meidän sivistysyhteiskunnassamme. Se tulee edellyttämään li-
sää voimavaroja, varmasti lisää voimavaroja esimerkiksi vanhusten kotihoitoon ja parem-
pia mahdollisuuksia palveluasumiseen. Sitten tietenkin on täysin välttämätön se täällä pal-
21



Pöytäkirjan asiakohta PTK 165/2018 vp
jon puhuttu asia: hoitajamitoituksen kirjoittaminen lakiin. Me olemme nyt nähneet, että
suositukset eivät toimi. Kun niistä ei ole tullut toivottuja tuloksia, niin silloin täytyy ryhtyä
toimeen ja pistää lakiin.

On myönteistä, puhemies, että kaikki muut puolueet paitsi kokoomus ovat sitoutuneet
tähän hoitajamitoituksen saattamiseen lakiin. Tähän mennessä kokoomuksen julkisista
kannoista, loppujen lopuksi vieläkään, oikeastaan ei ole erkkikään ottanut selvää, ja tulkit-
sen tämän sekavuuden, jossa puhutaan välillä, että kannatamme kyllä mitoitusta, mutta
emme numeerista sellaista, ja milloin mitäkin, niin, että tämä johtuu siitä, että tosiasiassa
kokoomus on tätä lakiin kirjaamista aiemmin vastustanut, vastustaa sitä nyt ja tulee vastus-
tamaan myös tulevaisuudessa. Mutta siksipä onkin hyvin tärkeää, että me muut olemme tä-
hän sitoutuneet, ja mielestäni olisi tärkeää myös vaalien alla käydä tämä arvokeskustelu,
että tähän me voimavaroja tarvitsemme ja ketkä siihen sitten ovat valmiit niitä pistämään.

On myös hyvä, että tässä on näitä tiettyjä, useitakin, toimia lapsiin ja nuoriin kohdistu-
vien seksuaalirikosten torjuntaan sekä maahanmuuttoon liittyviin turvallisuustekijöihin.
Tietenkin tässä yhteydessä muistelen sitä, että oli tärkeää, että eduskuntaryhmät yhteisesti
tähän tarttuivat ja vaativat esimerkiksi juuri näitä lisätalousarviossa annettavia toimia. Sii-
nähän meidän eduskuntaryhmämme puheenjohtaja, edustaja Lindtman, esitti juuri sitä, että
kutsutaan kerta kaikkiaan ryhmät koolle ja sitoudutaan näihin tavoitteisiin. Se on tärkeää.

Sitten, mitä tulee aikaisempaan keskusteluun tästä Asuntorahaston ryöstöstä, on selvää,
että maankäytön, asumisen ja liikenteen pitää kytkeytyä yhteen, ja kautta aikain jo useam-
pina vuosina näitä MAL-sopimuksia on siis toteutettu kuntien ja valtion välillä ihan erin-
omaisinkin tuloksin. Kaikki tuntuvat olevat niihin tyytyväisiä, ja myös eduskunta on edel-
lyttänyt omissa kannanotoissaan, että näitä tulee jatkaa ja päinvastoin vielä viedä kehitty-
neempään suuntaan. Mutta se on täysin eri asia kuin se, että hallitus nyt huolimatta siitä,
että ministeri Orpo näki tässä kaiken suorastaan melkeinpä fantastisena, tulee toimimaan
niin, että Valtion asuntorahastoa aletaan tyhjentää ilman, että sillä on suoranaista kytkyä
asumiseen, ja niin, että se käytännössä katsoen tapahtuu niin, että valtio menettää tuloja ja
sitten yleiskatteeksi sinne budjettiin otetaan käytännössä näitä Valtion asuntorahaston ja
Huoltovarmuuskeskuksen rahoja, jotta saadaan tätä kautta näyttämään ikään kuin toisen-
laisilta nämä lukemat, ja se ei ole mielestäni oikein.

Hyvät ystävät, eduskunta teki juuri hyvin tärkeän linjauksen. Lokakuun lopulla, 24. päi-
vänä, tässä salissa asiasta keskusteltiin ja päätettiin. Siinä koko eduskunta edellytti sitä, että
Valtion asuntorahaston varoja on jatkossakin käytettävä siihen, että me saamme ihmisille
kohtuuhintaisia koteja. Tässä on siinäkin mielessä merkittävä linjanveto kyseessä, että olen
seurannut aika tarkkaan tätä keskustelua jo useita vuosia ja aina sieltä täältä putkahtelee
tietynlaisia intohimoja saattaa lopulta Valtion asuntorahasto budjetin yleiskatteeksi ja to-
deta, että täten näkemiin koko rahastolle, ja ajatella, että kyllähän ne markkinavoimat esi-
merkiksi tämän kohtuuhintaisen asumisen hoitavat. Mutta näin olemme nähneet, että eivät
hoida. Me tarvitsemme kohtuuhintaisia koteja. Me tarvitsemme valtion tukea niiden raken-
tamiseen. Me tarvitsemme valtion tukea esimerkiksi kotien peruskorjauksiin ja moneen
muuhun. Siksi oli tärkeää, että eduskunta yksimielisesti edellytti, että näitä rahoja on käy-
tettävä nimenomaan asukkaiden hyväksi. Näitä on kerätty pieni- ja keskituloisilta ihmisil-
tä aravalainojen lyhennysten ja korkojen kautta, ja siten jo kautta aikain on ollut perinne,
että näitä rahoja sitten myös käytetään näiden ihmisten, pieni- ja keskituloisten ihmisten,
vuokralaisten asumismenojen hillintään ja kotien tarjoamiseen. Siksi tässä on kysymys
22



Pöytäkirjan asiakohta PTK 165/2018 vp
isosta asiasta, jos nyt pikku hiljaa lähdetään hivuttamaan tätä asiaa toiseen suuntaan täysin
päinvastoin kuin eduskunta on edellyttänyt.

Siksi, puhemies, olen tämän ryöstön suhteen ajatellut, että on kummallista, että hallitus
viime töikseen nyt sitten päättää lähteä tällaiselle asuntorahaston ryöstöretkelle vastoin
eduskunnan tahtoa, ja koska näin on, olen ajatellut niin, että eduskunta tuskin välttämättä
hyväksyy tätä siirtoa juuri siksi, että tämä on niin vastoin tätä yksimielistä, lokakuussa otet-
tua linjaa. Ja haluan vielä toistaa sen, minkä sanoin jo aiemmin, että eikö se kuitenkin niin,
puhemies, ole, että hallituksen tulisi nauttia eduskunnan luottamusta eikä toisinpäin, niin
kuin nyt näyttää ajatus kulkevan.

15.32 Timo Harakka sd: Arvoisa puhemies! Kolme teemaa: sinitarra, alijäämä ja Tuk-
holman syndrooma. Täällä on puhuttu laajoin kaarin suurista asioista, mutta muistetaan,
että lisäbudjetti on tehty aika pienistä aineksista. Kuten valtiovarainministeriö tunnustaa,
syy tähän lisäbudjettiin ovat julkisuudessa ilmenneet epäkohdat vanhustenhoidossa sekä
huoli seksuaalirikoksista. Nämä lööppien pakottamat satsaukset ovat vääjäämättä symbo-
lisia, ja niillä ei ole tarkoituskaan oikaista itse ongelmaa vaan osoittaa, että jotakin teh-
dään. Siksi sanon, että ongelmia hoidetaan sinitarralla.

Vanhustenhoidon tragediaan on luvassa 720 000 euron valvontaraha. Se on budjetin
loppusummaan nähden puolitoista prosentin tuhannesosaa. No, sehän ei todellakaan auta
vanhustenhoidon vakaviin ongelmiin, jotka eivät valtiovarainministeri Orvon mukaan ole
vastuullista markkinataloutta. Mutta voitontavoittelu ei itsestään ilman muuta olekaan vas-
tuullista, jollei sitä valvota ja jollei sille aseteta ehtoja, ja on selvää, että hoivassa ja terve-
ydenhoidossa tämä on välttämätöntä. 

Valtiovarainministeri tunnusti, että kolmen vuoden kasvun jälkeenkin tehdään alijää-
mäinen budjetti. Nytkin hallitus ottaa lisää velkaa yli 200 miljoonaa euroa. Velkamäärä tä-
män hallituksen aikana kasvaa ennätykseen. Tässä luulisi, että on syytä katsoa peiliin. On
alennettu jääräpäisesti veroja, mikä tässä suhdanteessa on täysin väärä suunta. On alennet-
tu veroja varakkailta suomalaisilta, miljoonaperijöiltä, monopoliyrittäjiltä. On puhkottu
veropohjaa metsälahjavähennyksillä ja muilla härpäkkeillä. Valtiontalouden tarkastusvi-
raston puolueettoman raportin mukaan — jota muuten käsitellään myöhemmin tänä iltana
— hallitus on itse asettamistaan talouspolitiikan tavoitteista saavuttanut yhdeksästä kuusi.
Se on ihan hyvä tulos: kuusi yhdeksästä. Mutta ei tässä nyt ehkä henkseleitä kannattaisi
paukutella — kuten tässä salissa tapana näyttää olevan — kun suhdanteetkin ovat olleet
varsin suotuisat. Kolme tavoitetta jäi saavuttamatta, ikävä kyllä varsin keskeisiä: kestä-
vyysvaje ei supistu juurikaan, rakenteellinen alijäämä eli juuri suhdanteista riippumaton
julkisen talouden tilan kuvaaja ei korjaannu, ja kolmanneksi velan määrä tosiaan nousee
hallituskauden jälkeenkin, kuten on noussut tähänkin asti. Nyt kun edessä on hidastuva
kasvu, tuulisempi tulevaisuus ja maailmanlaajuista epävarmuutta, syödään seuraavan hal-
lituksen kuormasta ottamalla lisää velkaa.

Tältä osin onkin kyseenalaista, että tämä hallitus haluaa sitoa seuraajansa kädet myös
raidehankkeiden rahoittamisessa, ja tässä hallituksen sisäinen kähinä heijastuu myös lisä-
budjettiin. Ministeri Orpon ministeriön, valtiovarainministeriön, johtama työryhmä jätti
mietintönsä ”Väylä tulevaan” joulukuun 20. päivä viime vuonna, ja siinä pääteltiin aivan
oikein, että tulevan hallituksen on syytä rakentaa rahoitusmalli ja harkita pääomitus omien
strategisten valintojensa mukaan. Liikenneministeriö ohitti tämän työryhmän raportin —
kyseessähän oli ministeri Bernerin ohari. Valtiovarainministeriöhän halusi varmistaa, että
23



Pöytäkirjan asiakohta PTK 165/2018 vp
valtio voi käydä tiukkoja neuvotteluja kuntien ja muiden edunsaajien kanssa ja huolehtia
valtion neuvotteluasemasta, mutta Berner nyt tässä päihitti Orpon. Pääministeri Sipilä oi-
kein korosti, että Bernerin täytyy viedä tämä hanke loppuun samaan aikaan, kun siirtyy
ruotsalaisen pankin ja Wallenbergin sijoitusimperiumin palvelukseen. No, siksi olikin oi-
kein sydäntäsärkevää kuulla, kuinka ministeri Orpo itse intoili tästä Bernerin mallista. Jos
se oli niin erinomainen, niin miksei valtiovarainministeriö itse esittänyt tätä samaa vain
kaksi kuukautta sitten? Tässähän näyttää käyneen niin, että ministeri Orpoon on iskenyt
Tukholman syndrooma. Hän samastuu voimakkaasti niihin, jotka ovat pakottaneet hänet
mukaan sananmukaisesti liikkuvaan junaan. On totta, että kaikki kannattavat nopeita rai-
teita, mutta kun tämä hallitus ei kuitenkaan neljän vuoden aikana ole saanut yhtään lapiota
maahan, niin olisiko kohtuullista, että seuraava hallitus saisi päättää omaan työhönsä omat
työkalut? Se ei liene liikaa vaadittu.

Lopuksi sinitarrasta vielä Sitraan, arvoisa puhemies: Voi sitä huutoa ja mekkalaa, jota
tässä vuosien varrella on kuultu, kun SDP on esittänyt pientä osaa Sitran 800 miljoonan eu-
ron pääomasta tuloutettavaksi yliopistojen, Suomen Akatemian tai miksei sitten väyläyh-
tiön pääomaksi. Asiantuntijat — esimerkiksi viime viikolla Helsingin Sanomissa — ovat
todenneet, että kun Sitralla on isompi tase kuin monella pörssiyhtiöllä, niin sen toiminnan
laajuutta ja sisältöjä ei arvioida yhtä tiukasti kuin kymmenen kertaa pienemmillä määrära-
hoilla operoivien tutkimuslaitosten. Silloin on todettava, että on kyllä arvovalinta, että täs-
tä poliitikkojen eläkekodista ei saa ottaa pientäkään osaa mutta mennään kohtuuhintaisten
vuokra-asuntojen rahoituksen kimppuun, vuokra-asujien taskulle.

15.38 Markku Rossi kesk (vastauspuheenvuoro): Arvoisa rouva puhemies! On aina ilo
kuunnella edustaja Harakan verbaalista kielenkäyttöä hallituksen moittimisesta. Voihan
siellä joku hyvänen jyvänenkin joukossa joskus olla.

Mitä tulee näihin ratoihin, niin vähän oudolle kuulostaa — tarkoittaako se sitä, että SDP
sitten vastustaa sitä, että meillä kehitetään sekä länteen, pohjoiseen että itään olevia rata-
yhteyksiä, kuten omassa puheenvuorossanne tuossa moititte, että nykyinen hallitus ei olisi
saanut edistää näitä ja lähteä viemään näitä eteenpäin? [Välihuutoja — vastauspuheenvuo-
ropyyntöjä] Näyttää olevan hyvin usein käytännössä myös niin, että edelliset hallitukset si-
tovat varsin voimakkaasti myös investointimäärärahoja tuonne infrapuolen politiikkaan,
mutta toistaiseksi sitä ei ole vielä suuremmalti tehty tämän hallituksen toimesta, joka sinäl-
länsä on panostanut tämän vaalikauden aikana ihan ennätysmäärän myös korjausvelan
poistamiseen. Mutta ihan olisi mielenkiintoista kuulla, vastustatteko tunnin junaa Tur-
kuun, Tampereen—Pohjanmaan väylää ja itärataa.

Puhemies Paula Risikko: Yksi vastauspuheenvuoro, edustaja Harakka, sen jälkeen puhu-
jalistalle.

15.39 Timo Harakka sd (vastauspuheenvuoro): Arvoisa puhemies! Kyllähän tässä nyt on
taas kerran tällaista tahallista väärinkuulemista, jos oikein erikseen sanon, että kaikki kan-
nattavat nopeita raiteita. Eli tästä on olemassa poliittinen yksimielisyys, joten silloin olisi
kohtuullista, että se hallitus, joka ryhtyy varsinaisesti töihin, se hallitus, jonka aikana lapio
lyödään maahan, myöskin määrää tälle työlle työkalut.

Seuraava hallitus joka tapauksessa tekee ne ratkaisut, joihin tämä hallitus ei kyennyt. Ei
tämä hallitus ole kyennyt tekemään sitä valintaa, mikä rata ja milloin tulee valmiiksi. Sen
24



Pöytäkirjan asiakohta PTK 165/2018 vp
sijaan tämä hallitus on kyennyt keskenään riitautumaan siitä, missä järjestyksessä pitäisi
toimia. Valtiovarainministeriöllä on oma käsitys, jonka liikenneministeriö oharillaan ohit-
ti. Valtiovarainministeriö oli sitä miltä, että valtion neuvotteluasema olisi turvattava niin,
että seuraava hallitus käy tiukat neuvottelut ja itse päättää sen työn, liikenneministeri halu-
si kiilata tästä ohi ja siinä onnistuikin, ja siksi tämä ministeri Orpon osoittama Tukholman
syndrooma olikin niin sydäntä liikuttava. [Markku Rossi: Se on teidän näkemys!]

Puhemies Paula Risikko: Ja sitten mennään puhujalistalle.

15.40 Merja Mäkisalo-Ropponen sd: Arvoisa puhemies! Oikein hyvä, että lisätalousar-
vion kautta tulee lisärahoitusta vanhusten ja vammaisten hoidon valvontaan. On kuitenkin
surullista, että valvonnan ongelmiin puututaan vasta nyt näiden julkisten kohujen jälkeen.

Olen itse tehnyt viimeisen kahden vuoden aikana hallitukselle useita kirjallisia kysy-
myksiä, joissa olen esimerkiksi hoitajajärjestöiltä saamieni hälyttävien viestien ja tietojen
johdosta kysynyt, miten hallitus aikoo parantaa ikäihmisten hoidon laatua ja puuttua siellä
oleviin epäkohtiin, muun muassa haamuhoitajiin. Eli näistä asioista ovat hoitajajärjestöt
puhuneet jo ainakin kaksi vuotta.

Olen tuonut esille myös valvonnan puutteet ja kertonut myös aluehallintoviranomaisten
viestin siitä, etteivät he ennätä tehdä valvontatyötään edes tyydyttävästi. Mutta ministerin
vastaus on aina ollut samansuuntainen: Vastauksessa on ensin kehuttu hallituksen hyviä
hankkeita ja samalla on kerrottu, että keskimäärin ollaan parempaan suuntaan menossa.
Epäkohtia korjataan omavalvontaa ja omavalvontasuunnitelmia kehittämällä. Ja jos jotain
ongelmia on, niin sote-uudistus kyllä korjaa loputkin ongelmat. Yleistäen voidaan sanoa,
että se vastaus näihin kirjallisiin kysymyksiin on aina ollut tämän saman kaavan mukainen.

Vanhusten ja vammaisten hoito kaipaa nyt paljon suurempia korjauksia eli muun muas-
sa ne lakiin kirjatut hoitajamitoitukset. Mutta toki olen iloinen näistä pienistä lisäyksistä
valvontaan. Olisin kuitenkin toivonut, että hallituksella olisi jo aiemmin ollut korvat kuul-
la tämän asian vakavuus, sillä kerrottu kyllä on monellakin suulla ja monelta taholta. Nyt
julkisen paineen seurauksena hallitus esittää hyviä mutta täysin riittämättömiä määräraha-
korjauksia vanhusten- ja vammaispalveluiden sekä varhaiskasvatuksen valvontaan.

Kiitän siitä, että hallitus on päättänyt tehostaa myös varhaiskasvatuksen valvontaa, sillä
mitä ilmeisemmin sielläkin on mitoituksissa ja toiminnan laadussa puutteita, erityisesti yk-
sityisten firmojen kohdalla.

Kyllä nämä viimeaikaiset kohut ovat osoittaneet, että voitontavoittelu ikäihmisten hoi-
vassa ja hoidossa ja varhaiskasvatuksessa on aina huono asetelma, sillä se niin helposti joh-
taa epäeettiseen toimintaan.

Puhemies Paula Risikko: Yksi vastauspuheenvuoro, edustaja Heikkinen, sen jälkeen pu-
hujalistalle.

15.43 Hannakaisa Heikkinen kesk (vastauspuheenvuoro): Arvoisa puhemies! On hie-
noa, että valvontaan on lisää rahaa, mutta koen kyllä vahvasti, että vaikka meillä kuinka
paljon valvontaa olisi, niin se ei ole hyvän hoidon tae. Se hyvä hoito rakennetaan toisilla
asioilla. Ja on jotenkin ristiriitaista, että opposition puheenvuoroissa tässäkin keskustelus-
sa vähätellään niin, että te vain tuotte aina sen sote-uudistuksen ja -hankkeenne tähän esil-
le. Sote-uudistus on keskeinen asia, johon kaikki tässä Eduskuntatalossa olevat puolueet
25



Pöytäkirjan asiakohta PTK 165/2018 vp
ovat yrittäneet löytää ratkaisuja. Ja nimenomaan, jos te, oppositio, estätte tämän käsittelyn
ja viivästytätte tätä, niin tämä nykyinen tilanne jatkuu kentillä. Isot yritykset vievät yhä
suuremman osan vanhusten ja vammaisten hoivasta. Tällä hetkellä yrityksillä on jo puolet
palvelutuotannosta. Sote-uudistus tarvitaan, maakunnalla on aivan erilaiset keinot, miten-
kä se hankkii vanhuspalveluita. Siellä jää kilpailutus historiaan, siellä jäävät kokonaisul-
koistukset historiaan. Jos me haluamme vanhusten hyvää hoitoa ja vammaisille paremman
tilanteen, silloin kannattaa äänestää sote-uudistuksen puolesta. 

Puhemies Paula Risikko: Sitten puhujalistalle. Muistutan, että 2 tuntia tulee täyteen noin
kello 16.10.

15.45 Päivi Räsänen kd: Arvoisa rouva puhemies! Työllisyyskehitykseen on syytä olla
tyytyväinen, ja haluan myös osaltani antaa siitä hallituksellekin tunnustuksen.

Mutta synkkiä pilviä on kuitenkin taivaalla, jos pohditaan taloustilanteen tulevaisuutta.
Täällä on viitattu jo kestävyysvajeeseen, ja kyllähän sote-uudistusta on pidetty kaikkein
merkittävimpänä rakenteellisena uudistuksena, jolla voitaisiin tähän kestävysvajeeseen
olla vaikuttamassa, ja tällä hetkellä tuo sote-uudistus täällä eduskunnassa on kyllä erittäin
huolestuttavassa tilanteessa. En ole itse sosiaali- ja terveysvaliokunnan jäsen, joten en voi
ottaa kantaa siihen, mitä täällä edellisessä puheenvuorossa edustaja totesi tästä viivästyttä-
misestä, mutta minun käsittääkseni viivästymiseen ovat kyllä vaikuttaneet kaikkein eniten
ne poliittiset lehmänkaupat, jotka aivan tarpeettomasti tuotiin tähän sote-uudistukseen sen
alkuperäisiä tarkoituksia hämärtämään. Jos siihen ei olisi tullut tätä mallia valinnanvapau-
desta ja toisaalta tätä maakuntarakennemallia sellaisenaan, niin uskon, että tässä oltaisiin jo
maalissa. Kyllä näyttää siltä, että merkittävin rakenteellinen uudistus jää seuraavalle vaa-
likaudelle, ainakin tällä hetkellä se siltä näyttää. Ja itse olen pahoillani siitä — kun olen
yrittänyt ja olen halunnut hyvin rakentavasti tähän suhtautua — että hallitus ei ole vielä-
kään korjannut niitä pahimpia ongelmia tässä sote-uudistusesityksessään.

No, tästä vanhuspalveluiden ja varhaiskasvatuksen valvonnan tehostamisestakin on syy-
tä antaa hallitukselle kiitos. Nämä ovat todella tervetulleita toimenpiteitä, mutta kyllä vielä
tärkeämpää — aivan niin kuin edustaja Heikkinenkin täällä totesi — on saada se varsinai-
sen hoivan ja hoidon taso ja myös riittävä henkilöstömitoitus kuntoon. Eli ei pelkällä val-
vonnalla kuitenkaan lisätä niitä hoitavia käsiä vanhuspalveluihin tai varhaiskasvattajia sin-
ne päiväkoteihin. Ja en kyllä tämän sote-uudistuksen varaan pelkästään — tässä muodos-
sa, joka tällä hetkellä täällä on — tätä vanhuspalveluiden tason parantamista laskisi. Kyllä
siinä tarvitaan ihan konkreettisesti se, että [Puhemies koputtaa] siirrytään suosituksista la-
kisääteisiin henkilöstömitoituksiin.

15.48 Mari-Leena Talvitie kok: Arvoisa puhemies! Meidän työllisyystilanne on siinä ti-
lanteessa, että tämän kauden tavoitteet on saavutettu ja tammikuun työllisyysasteen trendi
oli jopa 72,6 prosenttia. Työllisten määrä on lisääntynyt siis tämän hallituskauden aikana
noin 140 000 työllisellä, ja se on tietenkin tärkeää siinä mielessä, että se tarkoittaa, että
meidän työttömyysmenot alenevat, ja myöskin sitä, että niin monella ihmisellä on tällä het-
kellä työtä ja toimeentuloa.

Mutta mitä tulee sitten tähän varsinaiseen lisätalousarvioesitykseen, se tietenkin on huo-
mattavasti niukempi, kun eletään vaalikauden viimeisiä viikkoja, kuin yleensä lisätalous-
arvioesitykset. Tässä on muutamia satsauksia sosiaali- ja terveydenhuollon ja varhaiskas-
26



Pöytäkirjan asiakohta PTK 165/2018 vp
vatuksen valvontaan, ja sitten hallitus on myöskin reagoinut Oulun tilanteeseen, ja samalla
myöskin Oulun toiminnan kautta pilotoidaan erilaisia toimintamalleja.

Arvoisa puhemies! Mitä tulee näihin lapsiin kohdistuvien seksuaalirikosten selvittämi-
seen ja ehkäisemiseen, niin lisätalousarviossa lastenasiaintalon toimintamalli saa rahoitus-
ta sekä Helsingissä että Oulussa. Lisätalousarvion määrärahoista vajaa 2 miljoonaa euroa
on niitä toimenpiteitä ja resurssisatsauksia, joita kohdennetaan toimintaan, jolla pystytään
ennaltaehkäisemään rikoksia tai muuten tukemaan lapsia, jotka ovat mahdollisesti epäil-
lyn seksuaalirikoksen kohteena, tai jälkitoimiin.

Lastenasiaintalon toimintamallin käynnistämistä tukevaan ohjaukseen ja kehittämiseen
sekä käynnistämistä tukeviin avustuksiin ehdotetaan reilua 800 000:ta euroa tälle vuodelle
ja Oululle muutenkin noin 500 000 euron avustusta käytettäväksi lasten ja nuorten psyko-
sosiaalisen tuen vahvistamisen pilottiprojektiin, joka tähtää alaikäisiin kohdistuvien seksu-
aalirikosten ehkäisemiseen. Tämä on erityisen tärkeää sen takia, että alueemme lasten ja
nuorten psykiatrian puolen palvelut ovat jo kauan aikaa, yli kymmenen vuotta, laahanneet
ja niitten resurssitarve on muutenkin jo laahannut liian alhaalla. Siinä mielessä on nyt sit-
ten tärkeää, että pystytään tätä tukea vahvistamaan. 

Aiemmin, jo kuun alussa, hallitus hyvinvoinnin ja terveyden ministeriryhmän osalta
kohdensi Oulun ensi- ja turvakoti ry:lle ja muun muassa Vuolle Setlementti ry:lle, niin sa-
notulle Oulun Poikien Talolle, avustukset sekä myöskin Väestöliitolle ennaltaehkäisevään
työhön.

On myöskin tärkeää, että nettipoliisitoiminta ja muutenkin poliisien toiminta saa lisäre-
sursointia. Oulun vastaanottokeskuksen tiloja on oltu jo toista vuotta muuttamassa ulko-
maalaisten säilöönottoyksikön tiloiksi, ja tässä salissa viime vuonna lainsäädäntöasioissa
jo hyväksyttiin säilöönottoyksikön perustaminen Ouluun, mutta sille rahoitus on nyt sitten
tässä lisätalousarviossa myönnetty, reilu 2 miljoonaa euroa. Tämä on sen takia tarpeelli-
nen, että meidän muut säilöönottoyksiköt, joita on kaksi ja joissa paikkoja on kuitenkin ol-
lut välttävä määrä, ovat sijainneet ja sijaitsevat edelleen Etelä-Suomessa, joten tämä Oulun
säilöönottoyksikkö sitten vastaa myöskin koko Pohjois-Suomen tarpeeseen.

Arvoisa puhemies! Mitä tulee sitten näihin muihin lisätalousarvion satsauksiin, täällä
työvoima- ja yrityspalvelujen uusien palvelumallien pilotointiin esitetään 3 miljoonan eu-
ron siirtoa TE-toimistojen toimintamenoihin julkisten työvoima- ja yrityspalveluiden mää-
rärahasta, ja myöskin yritysten kehittämishankkeisiin ehdotetaan lisävaltuutta käytettäväk-
si nimenomaan työllisyysvaikutuksiltaan merkittäviin uuden teknologian investointihank-
keisiin.

Tässä muutama nosto tästä lisätalousarvioesityksestä, joka kaiken kaikkiaan on, niin
kuin alussa sanoin, vaalikauden hengen mukainen mutta kuitenkin reagoiva.

15.53 Silvia Modig vas: Arvoisa rouva puhemies! Pitää kyllä antaa kiitosta hyville asioil-
le tässä lisätalousarviossa. Esimerkiksi vanhustenhoivan ja varhaiskasvatuksen valvonnan
lisäpanostukset: todella tervetulleita ja tärkeitä. Ja nettipoliisiresurssit: niitä on pitkään pe-
räänkuulutettu, ja se on myös erittäin positiivinen lisäpanostus.

Mitä tähän aiemmin käytyyn keskusteluun sote-uudistuksesta tulee, niin paheksun kyllä
sitä, että oppositiota syytetään viivyttelystä. Kyllä perustuslakivaliokunnassa nyt toiseen
kertaan käyneen esityksen ongelmat lähtevät sieltä hallituksen omasta valmistelusta. Jos
siellä olisi pystytty nämä ongelmat korjaamaan, niin ehkäpä nyt emme olisi tässä tilantees-
sa, joten minun mielestäni tämmöinen syyttely on aivan turhaa ja jopa asiatonta.
27



Pöytäkirjan asiakohta PTK 165/2018 vp
Mutta mitä tulee, arvoisa puhemies, vielä tähän Valtion asuntorahastoon, vasemmisto-
liitto kannattaa raiteita, se kannattaa liikkumisen siirtämistä raiteille — niin joukkoliiken-
teen kuin yksityisen liikkumisen. Raiteiden on aina oltava houkutteleva vaihtoehto yksityi-
sautoilulle. Mutta se, mitä me emme ymmärrä ja mitä me emme hyväksy, on se, että tämä
uuden yhtiön pääomittaminen rahoitetaan Valtion asuntorahastosta, jonka varallisuus on
kerätty pieni- ja keskituloisilta vuokra-asujilta. Tämä on se yhtälö, joka tässä herättää ky-
symyksiä ja johon toivon, että eduskunta työssään tuo muutoksen.

Valtion asuntorahastoa käyttää ARA, ja ARAn tehtävät ovat hyvin selviä: niillä makse-
taan korkotukea, niillä maksetaan erilaisia käynnistysavustuksia, niillä maksetaan pur-
kuakordeja — suoraan kohtuuhintaiseen asumiseen kohdennettuja keinoja. Tämä on väärä
osoite, mistä ottaa rahat uuden yhtiön pääomittamiseen, vaikka uuden yhtiön pyrkimys tai
päämäärä olisi kuinka hyvä. Siihen en ota kantaa, onko tämä yhtiömalli paras mahdollinen
tapa järjestää raideliikenne tai raideyhteyksiä, mutta niitä pitää kyllä vahvistaa.

Syy, minkä takia ARAsta on käytetty ehkä vähemmän rahaa viime aikoina, ei ole mi-
kään salaisuus. Korot ovat nollissa. Korot ovat niin matalat, että eihän silloin korkotukeen
sitä tukea ihan hirveästi vaadita. Mutta jos lasketaan vaikka tämänhetkinen korkotukilai-
nojen määrä ja mietitään sitä, että korot nousevat vaikka 4 prosenttiin, mikä ei ole aivan
tuulesta temmattu skenaario — monet ekonomistitkin sanovat, että se voisi olla korkein ta-
so, mihin ne asettuvat — niin tässä tapauksessa valtion korkotukimenot tulevat kymmen-
kertaistumaan. Tämä on väärä kassa tyhjentää uutta yhtiötä varten.

Meidän tarkastusvaliokunta teki viime keväänä erittäin ansiokkaan mietinnön asuntopo-
litiikan kehittämisen kohteista. Se oli valiokunnassa yksimielinen, ja se oli täällä salissa
yksimielinen. Minä toivon todella, että riippumatta nyt tästä, että hallitus toimii vastoin
omaa äänestyskäyttäytymistään, me pitäisimme kiinni niistä kymmenestä lausumasta, jot-
ka siinä yksimielisesti hyväksyttiin. Sieltä löytyvät keinot sille, että me saamme asunto-
tuotantoa liikkeelle, saamme nimenomaan niitä kohtuuhintaisia vuokra-asuntoja tuotettua
enemmän, koska se nimenomaan on pääkaupunkiseudun suurin ongelma. Se on jo työlli-
syyden este, kun pienipalkkaisilla ei ole varaa asua täällä.

15.57 Eero Lehti kok: Arvoisa rouva puhemies! Aivan oikein täällä kiinnitettiin huomio-
ta siihen, mihin asioihin tämä Helsingin ja muiden kasvukeskuksien asuntotuotanto on ju-
miutunut. Kyllä se käytännössä on niin, että kunnat, joilla on kaavoitusoikeus, haluavat
hallita asuntotuotannon määrää ja asuntojen määrän kautta väestönkasvua. Se johtuu siitä,
että kunnilla on velvoite huolehtia niin sanotusti subjektiivisten oikeuksien piirissä olevis-
ta asioista, käytännössä kouluista ja päiväkodeista ja tämäntapaisista. Tästä johtuu, että
kunnat yleensä optimoivat väestönkasvun prosentin ja kahden väliin. Nyt tässä ratahank-
keessa tulee sitten kaavoitettavaksi sopivaa maata laajemmin, ja tämä epätasapaino mark-
kinoilla sitä kautta paranee ostajan ja vuokraajan eduksi. Minun mielestäni se on hyvä rat-
kaisu ja liittyy tähän asiakokonaisuuteen. Tämä todettiin täällä mainitussa tarkastusvalio-
kunnassa moneen kertaan.

Toinen asia, jota täällä on käsitelty, on tämä hoitokysymys:
Minulla on henkilökohtaisesti kokemusta aika pitkältä ajalta veljeni osalta ja vanhem-

pieni osalta useilta kymmeniltä vuosilta. Vanhempieni osalta on sikäli mielenkiintoista,
että samalla paikkakunnalla yksityinen kansainvälinen yritys on hoitanut isääni ja vastaa-
vasti kunnallinen omaa äitiäni. Jouduin seuraamaan tätä päivittäin ja viikoittain ja myös
kunnan luottamustehtävien kautta. Se yleinen havainto, minkä näistä sain, on, että paikal-
28



Pöytäkirjan asiakohta PTK 165/2018 vp
linen henkilö, joka johtaa sitä toimintaa, on aivan ratkaisevassa asemassa ja kun hän vaih-
tuu, asiat menevät hyvään tai huonoon suuntaan riippuen hänen kyvykkyydestään ja haluk-
kuudestaan kehittää tai jättää kehittämättä palvelua.

Sinänsä kun näiltä ihmisiltä vuosien saatossa kysyy, mikä täällä on hyvin tai huonosti,
niin kyllä se hoitosuunnitelma, jonka lääkäri yhdessä henkilökunnan kanssa jokaisen poti-
laan kohdalla tekee, on ratkaiseva lähtökohta siinä, mitä asiakas tarvitsee ja mitä hänelle
pyritään tekemään niitä palveluita, ovat ne sitten kaupassa käyntiä, vuoteen petaamista, pe-
semistä, saunassa käyntiä tai mitä milloinkin. Se hoitosuunnitelma on kaiken a ja o.

Minä jouduin tässä asiassa erään kansainvälisen, täällä moneen kertaan mainitun yrityk-
sen kanssa niin tiukkaan tilanteeseen, että sanoin, että tämä laatu ei vastaa sitä, mistä minä
ja isäni yhdessä maksamme tälle yhteisölle. Tässä yhteydessä on todettava ikäväkseni se,
että kunnan vastuullinen henkilö ei uskaltanut puuttua näihin epäkohtiin, minkä johdosta
niitä sitten tuli enenevässä määrin, niin että loppujen lopuksi olin jo siinä tilanteessa, että
olin valmis perustamaan oman hoitokodin isääni varten. Ei siihen tarvinnut mennä, koska
isä ikävä kyllä lähti tästä maailmasta pois.

Kutsuin tänne eduskuntaan jopa laatupäällikön tästä yhteisöstä, ja hän oli hyvin tietoi-
nen omasta arvovallastaan, mutta totesin, että minä olen aika monta ISO 9000 -järjestel-
mää eri yrityksissä vienyt läpi ja todennut ne hyväksi, ja ehdotin hänelle, että tehkää nyt
laatujärjestelmä ja alkakaa valvomaan sitä. Hän oli sitä mieltä, että meillä on niin sanottu
omavalvonta ja emme tarvitse tässä asiassa ulkopuolista valvontaa. Laissa todella sano-
taan, että on omavalvonta, mutta oma vakaa käsitykseni on, että laatujärjestelmän pitäisi
olla ostajan vaatimus ja ostajalla myös pitäisi olla mahdollisuus katsoa, että laatujärjestel-
mää noudatetaan, ja poikkeamiin pitää voida puuttua myös siten, että laskuista otetaan pois
ne hoitopalvelut, joita ei käytännössä ole suoritettu.

Se, että on joku hoitajamitoitus, on tietysti välttämätön suhteessa siihen asiakaskuntaan
ja heidän senhetkiseen tilanteeseensa, joka on varmaan pääsääntöisesti yksilökohtaisesti
aina heikentyvä pitkän ajan kuluessa, mutta 0,7 käytännössä tarkoittaa aikamoista lisäre-
surssia, ja jos ei sitä kohdisteta oikein, ei siitä paljon hyötyä ole. Mutta ei sitä missään ta-
pauksessa nopeasti saada markkinoille, koska tämä puutemäärä on ehkä 5 000:sta plus mii-
nus 1 000 hoitajaa sinne tai tänne ja heidän kouluttamisensakin vie aikaa. Nämä henkilöt,
jotka ovat hoitotehtävissä, eivät voi olla keitä tahansa. Heillä pitää olla tietty peruskoulu-
tus, minkä johdosta ulkolaisetkaan ihmiset eivät ennen kaikkea kielitaitonsa johdosta aina
sovellu ainakaan heti tähän tilanteeseen.

Laatujärjestelmien vaatiminen on minun mielestäni kaiken a ja o. Käytännössä se voi-
daan toteuttaa niin, että jokaisen hoidettavan henkilön huoneessa on päiväkirja, johon mer-
kitään, mitä kyseinen potilas tarvitsee, milloin tarvitsee ja kuka sen toteuttaa, ja toteuttajan
kohdalla siellä on päiväys, kellonaika ja toteuttajahenkilö. Tällä lailla myös jälkeenpäin on
mahdollista valvoa sitä, että asianmukainen hoito on viety loppuun, ja myös ulkopuolisten,
lähinnä varmaankin omaisten kohdalla, on mahdollista katsoa, että ne rahat, jotka he ovat
olleet maksamassa, ovat menneet oikealla tavalla siihen tarkoitukseen, johon ne on tarkoi-
tettu.

16.02 Joakim Strand r: Arvoisa puhemies, värderade talman! Tässä on käyty hyvää kes-
kustelua työllisyydestä. Ollaan tosiaan päästy nyt lähes 73 prosenttiin, mikä on hieno asia.
Osissa maata, pohjalaismaakunnissa, ollaan 75:ssä, ja tavoitteena on tosiaan 80 prosenttia,
varmaan kaikilla vähintään 75, ensi vaalikaudella.
29



Pöytäkirjan asiakohta PTK 165/2018 vp
Mutta pyysin tämän puheenvuoron, koska olisin halunnut kiittää vielä kerran ministerei-
tä Berner, Orpo ja Lintilä hyvästä työstä ja yhteistyöstä. Nyt on tämä viimeinen 5 miljoo-
naa tuohon Merenkurkun yhteyshankkeeseen. Se on hieno asia koko Suomen meri- ja ener-
giateknologialle, ja teollisuudelle se tulee olemaan näyteikkuna.

Så ett varmt tack för ministrarna till den delen.

16.03 Sinuhe Wallinheimo kok: Arvoisa puhemies! Tästä hallituksen lisätalousarviosta
on syytä nostaa esille kolme hyvää kohtaa:

Ensinnäkin on hyvä, että lisää resursseja saadaan sosiaali- ja terveydenhuollon sekä var-
haiskasvatuksen valvontaan. Samaten panostukset sisäiseen turvallisuuteen erityisesti näi-
den seksuaalirikosten osalta ovat paikallaan. On toki myönnettävä se, että molemmissa ko-
konaisuuksissa näillä panostuksilla päästään vain hyvään alkuun, sillä esimerkiksi vanhus-
tenhoivaan liittyvien ongelmien ratkaisemisessa tarvitaan isompi ohjelma, joka aikatau-
lusyistä jäänee vaalien jälkeen aloittavan uuden hallituksen tehtäväksi.

Arvoisa puhemies! Oikeastaan se päätarkoitus tälle puheenvuorolle oli nostaa esille tä-
hän lisätalousarvioon sisältyvä merkittävä uutinen suomalaiselle huippu-urheilulle. Kyse
on Suomen Olympiakomitean yhteyteen suunnitellusta olympiarahastosta, johon esitetään
valtion siirtävän omistamaansa osakevarallisuutta enintään 20 miljoonan euron arvosta
edellyttäen, että vastaava yksityinen rahoitus on ennen luovutusta toteutunut.

Toteutuessaan rahasto on tervetullut lisä eri vaiheissa urheilijan polkua olevien tukemi-
seen, ja alustavien suunnitelmien mukaan rahaston tuottoa voitaisiin käyttää esimerkiksi
päivittäisharjoittelun toimintaympäristöjen kehittämiseen sekä urheilijoiden sosioekono-
misen aseman parantamiseen. Ammattiurheilijan ura olisi tämän myötä entistä houkuttele-
vampi erityisesti monille pienempien yksilölajien urheilijoille. Se myös mahdollistaisi yk-
sityisen rahoituksen paremman hyödyntämisen suomalaisen huippu-urheilun hyväksi. Ra-
haston myötä Suomen huippu-urheilun tukemisessa oleva takamatka kaventuisi. Kun
vuonna 2016 Norja käytti huippu-urheiluun noin 19 miljoonaa euroa tai asukaskohtaisesti
laskettuna 3,64 euroa, olivat vastaavat summat Suomen osalta 11,6 miljoonaa ja 2,11 eu-
roa per asukas. Siksi hallitusta onkin paikallaan kiittää tästä hyvästä esityksestä.

16.06 Sari Multala kok: Arvoisa puhemies! Tästä on hyvä jatkaa. Itsekin haluan vielä
kiittää tästä olympiarahaston perustamisen mahdollistavasta päätöksestä lisätalousarvion
yhteydessä. Yhtään valtion osakepääomaa tosin ei olympiarahastoon siirretä ennen kuin
vastinrahaa on yksityiseltä sektorilta sinne kerätty. Ja se on hyvä kannustin siis myös vauh-
dittamaan tätä yksityisen rahoituksen tulemista mukaan huippu-urheiluun, sillä erityisesti
sillä puolella olemme jäljessä kilpailijamaitamme. Olympiarahastolla on nimenomaisesti
tarkoitus mahdollistaa pitkäjänteisempi huippu-urheilun tukeminen, erityisesti nuorten
nousevien huippu-urheilijoiden toimintaympäristössä, mahdollistamalla esimerkiksi val-
mennusta ja muuta urheilu-uran mahdollistavaa, johon yleensä urheilijoilla itsellään ei ole
mahdollisuutta varoja laittaa, ja myöskin totta kai antamalla suoraa tukea urheilijoille.

Haluan vielä erikseen nostaa esiin myös valvontaresurssien parantamisen, paitsi vanhus-
tenhuoltoon, josta tässä on paljon puhuttu, myös varhaiskasvatukseen. Päätin edellisen pu-
heenvuoroni siihen, että totesin, että sivistysvaliokunnassa tosiaan mahdollistettiin silloin
varhaiskasvatuslain uudistuksen yhteydessä se, että aluehallintovirastot voivat tehdä myös
itse ennalta määrittämättömiä tarkastuksia tai mihinkään kanteluun perustumattomia tar-
kastuksia eli omaehtoisia tarkastuksia varhaiskasvatukseen. Toivon, että nyt näiden lisään-
30



Pöytäkirjan asiakohta PTK 165/2018 vp
tyneiden resurssien myötä siihen on entistä enemmän mahdollisuus. Ei nimittäin voi olla
niin, että meillä lain mahdollistamaa tilapäistä poikkeamaa käytetään jatkuvasti siihen, että
meillä on liian suuret ryhmäkoot varhaiskasvatuksessa, ja nekin kasvattajat, jotka siellä hy-
vää työtään yrittävät parhaansa mukaan tehdä, uupuvat, kun sijaisia ei ole tai ei saa. Tässä
on toinen asia, johon onneksi hallitus on jo aiemmissa päätöksissään tarttunut, eli varhais-
kasvatuksen opettajien, entiseltä nimikkeeltään lastentarhanopettajien, koulutusmääriä on
lisätty. Ja sitä työtä tulee jatkaa, jotta varmistamme tämän osaavan työvoiman saatavuuden
jatkossakin.

Vielä asia, jonka haluaisin tähän loppuun todeta: Täällä on kiistelty oikeastaan siitä,
onko tämä pääomittaminen Suomen Rataan tehty oikealla tavalla. Kaikki tuntuvat olevan
aika yksimielisiä siitä, että asian edistäminen on hyvä asia. Haluan nostaa vielä esiin sen,
että tarkastusvaliokunta, josta tässä on paljon puhuttu, on tilannut asiantuntijaraportin, jos-
sa on todettu muun muassa seuraavaa: ”ARA-varallisuutta tulee ohjata kaupunkirakenteen
ja asumista edistävän infrastruktuurin kehittämiseen.” Sehän on se, mistä tässä on juurikin
kyse.

Toinen varapuhemies Tuula Haatainen: Tähän varattu aika alkaa olla täynnä. Annan
puheenvuoron edustaja Juvoselle, ja sen jälkeen siirrymme muihin asioihin.

16.09 Arja Juvonen ps: Kiitos, arvoisa rouva puhemies! On erittäin hyvä asia, että sisäi-
nen turvallisuus ja vanhusten ja vammaisten valvontatehtävät saavat lisää resursseja. Sitä
todellakaan ei ole kieltäminen. Mutta on hyvä muistuttaa, että tämä on ensiapua, ei mikään
lopullinen ratkaisu.

Edustaja Eero Lehti, puhuitte äsken puheenvuorossanne hyvin tärkeistä asioista. Mainit-
sitte laadunvalvonnan ja -tarkkailun. Olen tehnyt toimenpidealoitteen siitä, että Suomeen
perustettaisiin erityinen auditointiyksikkö, joka keskittyisi ihan vallan siihen tärkeään teh-
tävänkuvaan ja jossa auditoijat olisivat todella ammattitaitoisia ja tietäisivät, miten se hom-
ma hoidetaan — ei niin, että kaveri auditoi kaveria, vaan oikeasti ulkopuoliset auditoijat
näihin yksiköihin. Sillä tavalla me saamme myös kartoitusta siitä, millaista on laatu kaiken
kaikkiaan ja kattavasti Suomessa.

Mainitsitte myös esimiestehtävän. Vanhuslain 21 §:ssä on kerrottu, että toimintayksi-
kössä — ja nyt puhutaan vanhustenhoivasta — on oltava johtaja, joka vastaa siitä, että asia-
kastyössä noudatetaan tiettyjä hyviä periaatteita ja että palvelut täyttävät muutkin niille
asetetut vaatimukset. Eli lakiin on kirjattu, että pitää kiinnittää huomiota johtamiseen, esi-
miestyöhön. Se esimiestyö on ihan oikeasti kaiken a ja o ja avain vanhustenhoivassa — että
joku huomaa, joku vahtii, joku vartioi.

Mutta entä sitten, jos ei ole niitä hoitavia käsiä? Edellisessä puheenvuorossa nostin esiin
sen, minkä itse koen olevan syynä siihen, että vanhustenhoito on romahtanut Suomessa.
Koen, että laatusuositusten heikentäminen vuoden 2008 laatusuosituksesta — jolloin hyvä
henkilöstömitoitus oli 0,7—0,8, mitä heikennettiin ja pudotettiin sinne 0,5:een — on se
syy, koska 0,5 on niin minimaalinen hoitajamitoitus, että sillä tehdään vain välttämätön.
Tiedän sen kyllä, kun olen siellä itse työskennellyt. Vielä vetoan siihen, että kyllä se silloi-
nen laatusuositus oli äärettömän arvokas paperi ja sillä oli myös painoarvoa työkentällä,
kun luottamusmiehenä sen paperin kanssa lähti neuvottelemaan lisähenkilöstöstä ja -re-
surssista työpaikalle. Vaikka se oli informatiivista ohjausta ja suositus, sitä silti noudatet-
31



Pöytäkirjan asiakohta PTK 165/2018 vp
tiin, mutta nyt vaikuttaa siltä, että me tarvitsemme kovemmat kirjaukset, ja sinne lakiin.
Hoitajamitoitus on saatava sinne lakiin, jotta asiat saadaan hoitumaan.

No, mitä muuta siellä hoitoalalla on kehitettävää? Eihän ainoastaan se, että meillä on kir-
jaus siellä laissa, yksinään auta. Työolosuhteita kaikella tavalla, henkilöstön hyvinvointia
ja alan vetovoimaisuutta on parannettava, jotta hoitajat haluavat tehdä työtä kentällä, jotta
he haluavat tulla takaisin työskentelemään sieltä, minne ovat lähteneet. Ja kyllä minä yh-
tenä äärettömän tärkeänä tekijänä näen palkkatekijät mutta myös koulutuspolitiikan: että
me koulutamme lisää hoitajia, että me annamme hoitajille mahdollisuuden myös edetä
omalla urallaan, että he pystyvät jatkokouluttautumaan korkeammalle, ja että arvostetaan
vanhaa ja viisasta tietoa ja autetaan myös työyhteisössä siten, että mahdollistetaan opinto-
vapaita ja annetaan näin toimintaedellytyksiä.

Saattohoitoasian näen erittäin huolestuttavana asiana. Viestejä on tullut paljon. Siitäkin
on kirjattuna vanhuslakiin, että tietyssä tilanteessa on lisättävä henkilöstön määrää. Kyllä
meidän vanhuslakimme sen mahdollistaa, mutta ikävä kyllä se ei toteudu. Pidän äärettö-
män tärkeänä, että meille säädetään saattohoitoon erityinen laki. Olen tehnyt siitä lakialoit-
teen, kirjoittanut pykälineen päivineen, ja toivoisin, että seuraavan kauden eduskunta veisi
asiaa eteenpäin. Jokaisella ihmisellä tulee olla subjektiivinen oikeus saattohoitoon, ja niin
kauan kuin sitäkään ei ole lailla määritetty, se asia ei tule olemaan hyvässä hallussa Suo-
messa. Minä ihmettelen sitä, miten näinkin tärkeä asia voi olla vielä tavallaan ilmaan piir-
retty viiva. Kodinomaisia hoivayksiköitä on valtavasti meillä Suomessa, ja niin kauan kuin
me puhumme kodinomaisista hoivayksiköistä, niillä ei välttämättä ole valmiutta esimer-
kiksi vaativan saattohoidon järjestämiseen: puuttuu hoivatarvikkeita, puuttuu lääkkeitä,
puuttuu lääkkeidenantaja eli koulutettua henkilöstöä — ja tämä on sellainen yhtälö, että
yleensä siihen törmää vasta siinä vaiheessa, kun itse joutuu sen kokemaan.

Mutta kiitän minä kuitenkin hallitusta siitä, että ensiapua annatte, mutta se ei ole kuiten-
kaan lopullinen ratkaisu, elikkä kyllä me tarvitsemme vahvoja, kovia toimenpiteitä. Ja sek-
suaalirikollisuuden kitkemiseksi myös kaksi lakialoitetta olen tehnyt ja pidän hyvänä, että
kohdistetaan resursseja sinne Ouluun, joka nyt tällä hetkellä on hädän keskellä.

Keskustelu päättyi. 

Asia lähetettiin valtiovarainvaliokuntaan.
32


