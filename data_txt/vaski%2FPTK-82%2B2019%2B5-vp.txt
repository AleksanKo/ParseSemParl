















































DEMDFAD.tmp.xml


Pöytäkirjan asiakohta PTK 82/2019 vp
Pöytäkirjan asiakohta 

PTK 82/2019 vp

Täysistunto

Perjantai 13.12.2019 klo 13.01—13.32

5. Lakialoite laeiksi rintamasotilaseläkelain 9 §:n ja ulkomaille maksettavasta rintamali-
sästä annetun lain 3 §:n muuttamisesta

Lakialoite LA 36/2019 vp
Valiokunnan mietintö StVM 16/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.06 Timo Heinonen kok: Arvoisa herra puhemies! Hyvät edustajakollegat ja muut pai-
kallaolijat! Eduskuntaryhmät yhteisellä, hienolla, arvokkaalla päätöksellä päättivät, että
sotiemme veteraanien rintamalisää korotetaan 50 eurosta 125 euroon. Tämä on siis histo-
rian suurin korotus, suurin mitä rintamalisään on koskaan aiemmin tehty, ja kiitos siitä kai-
kille eduskuntaryhmille ja vahvalle yhteiselle tahdolle maksaa ja kantaa tätä kunniavelkaa.

Tämä korotus tuo monille hyvin vanhoille miehille ja naisille helpotusta. He ovat ehti-
neet korkeaan ikään, he ovat tulleet valtaosa toimeen hyvin pienillä tuloilla, ja tämä koro-
tus on heidän arkensa helpottamiseen äärimmäisen tärkeä, kuten asumis- ja lääkekuluihin
ja muihin elämisen tarpeisiin.

Tämän vuoden marraskuussa toimeenpantiin toinen arvokas päätös. Silloin kaikille ve-
teraaneille turvattiin samantasoiset kotiinvietävät palvelut 1. marraskuuta 2019 alkaen.
Palvelut tulivat lakisääteisiksi, eli valtion on tuosta päivästä eteenpäin ollut osoitettava nii-
hin tarvittava rahoitus, eli hoito ja hoiva eivät enää marraskuun alusta ole jääneet kiinni ra-
hasta, eivätkä voi jäädä kiinni rahasta, eivätkä myöskään kunniakansalaisen asuinpaikasta.
Vastuu siitä, että palvelut myös toteutuvat asianmukaisella tavalla, on siis järjestävillä kun-
nilla.

Arvoisa puhemies! Tämän vuoden alussa Suomessa oli elossa veteraaneja 10 582, ja
tänä vuonna heistä on viimeisen iltahuudon kuullut jo yli 2 000. Vuosittain tämä veteraa-
nien joukko vähenee siis noin 2 500 veteraanilla, mikä tarkoittaa itse asiassa sitä, että seit-
semän veteraania jokaisena päivänä kuulee viimeisen iltahuudon. Joukko siis harvenee
erittäin nopealla tahdilla. Sotaveteraaniliiton arvion mukaan ensi vuoden eli vuoden 20 lo-
pussa veteraaneja on elossa enää noin 6 500 ja vuoden 25 lopussa enää 1 200. Tämän vuo-
den alussa yli kymmenessä Suomen kunnassa ei ollut enää elossa ainuttakaan veteraania, ja
monen kunnan kohdalla iltahuuto on kuultu tänä vuonna viimeistä kertaa. Tämän vuoden
alussa yhdessätoista kunnassa oli elossa enää yksi ainoa kunniakansalaisemme, sotiemme
 Tarkistettu
4.0



Pöytäkirjan asiakohta PTK 82/2019 vp
veteraani. Vuosi vuodelta meillä on siis yhä vähemmän näitä sotiemme veteraaneja ja lot-
tia keskuudessamme, ja sen takia on viimeinen hetki maksaa tätä kunniavelkaa.

Tämä vuosi 2019 oli myös historiallinen näiden henkilöidenkin näkökulmasta. Tänä
vuonna suhde muuttui nimittäin ensimmäistä kertaa niin, että naispuolisia veteraaneja on
maassamme miehiä enemmän. Syy tähän on siinä, että naisveteraanit ovat keski-iältään
jonkin verran meidän miesveteraanejamme nuorempia ja myös elävät tilastollisesti hie-
man pidempään. Naisille myönnettäviä rintamapalvelutunnuksia on myönnetty muun
muassa siis lottina ja sotilaskotisisarina mutta myös ilmatorjunta- ja evakuointitehtävissä
sotien aikana toimineille naisille.

Arvoisa puhemies! Meillä on kuitenkin joukko miehiä ja naisia, jotka ovat olleet muka-
na näissä edellä kuvatuissa sotatehtävissä mutta joilla ei ole rintamatunnusta, ja oli hieno
hetki eilen kyselytunnilla, kun kristillisdemokraattinen eduskuntaryhmä puheenjohtaja
Päivi Räsäsen johdolla nosti esille nämä kunniakansalaiset, jotka ovat ilman rintamatun-
nusta. Hän puhui sotamiesveteraani Sakari Räsäsestä, jolla ei siis ole tammenlehvää rin-
nassa mutta joka on oman tehtävänsä aikanaan hoitanut. Tämä kysymys oli hieno ja tämä
kysymys oli arvokas, mutta niin oli myös ministeriaitiosta kuultu vastaus sosiaaliministeri
Aino-Kaisa Pekoselta. Hän totesi, että hän ottaa tämän huolen nyt pöydälleen ja pyytää so-
siaali- ja terveysministeriön käymään läpi vielä kertaalleen ne kaikki naiset ja miehet, jot-
ka elossa ovat mutta eivät ole muistaakseni vuoden 94 määräaikaan mennessä tuota rinta-
matunnusta hakeneet, eli katsotaan vielä kerran, paljonko heitä on, ja tehdään vielä heidän-
kin osaltaan tämä arvokas päätös ja maksetaan kunniavelka heidänkin osaltaan. Iso kiitos
siis kansanedustaja Päivi Räsäselle ja ministeri Aino-Kaisa Pekoselle — tämä on yksi tä-
män syksyn hienoimpia tietoja ja päätöksiä, joita eduskunnassa on julki kerrottu.

Mutta, arvoisa puhemies, meillä on myös iso joukko sotaorpoja, jotka ovat vielä ilman
sen lupauksen maksamista, joka itse asiassa heidän isilleen ja äideilleen annettiin, kun he
lähtivät sotaan. Silloin luvattiin, että kun te lähdette sotaan, niin pahimmallakin hetkellä
me kannamme teidän lapsistanne huolen viimeiseen asti. Tätä itse asiassa ei ole Suomi hy-
vinvointiyhteiskuntana kantanut ja pystynyt pitämään, ja tässä taasen edellinen puhemies,
kansanedustaja Paula Risikko on ollut aktiivinen, ja itse toivon, että tämä voi nousta myös
sinne ministeri Pekosen pöydälle pohdittavaksi, että nämä sotaorvot saisivat myös sen,
mitä aikanaan heidän isilleen ja äideilleen luvattiin, että kun pahin tapahtuu, niin lapsia ei
jätetä.

Arvoisa puhemies! Tämä eduskuntaryhmien yhteinen päätös rintamalisän korotuksesta
125 euroon on arvokas. Se tulee kuitenkin aivan viimeisellä hetkellä.

13.14 Arja Juvonen ps: Arvoisa herra puhemies! Hyvät kansanedustajat! Käsittelyssä on
kaikkien eduskuntaryhmien yhdessä jättämä lakialoite rintamasotilaseläkelain ja ulkomail-
le maksettavasta rintamalisästä annetun lain muuttamisesta. Kiitos siitä, että voimme yksi-
mielisesti tänä jouluna myöntää lisäresursseja sotiemme veteraaneille.

Tämän aloitteen tarkoituksena on rintamasotilaseläkelain ja ulkomaille maksettavasta
rintamalisästä annetun lain mukaisen rintamalisän korottaminen. Etuuksia korotetaan si-
ten, että rintamasotilaseläkelain mukainen rintamalisä sekä ulkomaille maksettavasta rin-
tamalisästä annetun lain mukainen rintamalisä nousisivat 50 eurosta 125 euroon kuukau-
dessa. Tämä korotus on jo tuntuva, ja on hieno asia, että voimme näin tukea meidän kun-
niakansalaisiamme, meidän sotiemme veteraaneja, jotka ovat odottaneet kauan ja pitkään
mutta jotka nyt saavat tämän ansaitun korotuksen.
2



Pöytäkirjan asiakohta PTK 82/2019 vp
Marraskuun 2019 alusta astui voimaan rintamaveteraanien kuntoutuksesta annettu laki.
Se tarkoittaa sitä, että rintamaveteraanien kotona asumista tukevat palvelut tulivat lakisää-
teisiksi. Lakimuutoksen jälkeen rintamaveteraanien ja sotainvalidien kotipalvelut ovat si-
sällöltään ja laajuudeltaan samanlaiset. Veteraanijärjestöt ovat todenneet, että osa elämi-
seen liittyvistä maksuista jää lakimuutoksen jälkeen edelleen veteraanien maksettavaksi, ja
juuri näihin kustannuksiin muun muassa tämä nyt voimaan tuleva laki tähtää.

Arvoisa herra puhemies! Mielestäni kaikki sodan kokeneet ovat jollakin tavalla veteraa-
neja. Me olemme puhuneet täällä usein sotaorvoista, sotaleskistä, jopa pikkulotista. Äl-
käämme unohtako heistä yhtä ainuttakaan. On murheellista todeta se, että meillä on edel-
leen Suomessa tilanne, että muun muassa sotalesket eivät ole oikeutettuja lakisääteisiin ko-
tipalveluihin. Tehkäämme kaikkemme niin täällä kuin siellä kotikunnissa, jotta veteraani-
järjestöt pystyvät toimimaan, jotta kuntien palvelut toimivat niin, että kaikille ikäihmisille,
myös heille, jotka olivat sodan aikana lapsia — he ovat juuri nyt niitä, joita me hoidamme
vanhustenhoidossa ja kotipalveluissa — riittää auttavaa kättä ja riittää apua silloin kun sen
aika on. Tehkäämme kaikkemme, että meillä on riittävästi laitoshoivapaikkoja, sillä koti,
varsinkin jos ihminen on siellä yksin, ei ole paras paikka asua, vaikka me usein niin kuvit-
telemme.

Arvoisa herra puhemies! Tämän lakialoitteen myötä haluan toivottaa kaikille sotiemme
veteraaneille kuin myös ikäihmisille hyvän ja rauhallisen joulun toivotuksen.

13.17 Päivi Räsänen kd: Arvoisa herra puhemies! Poliittisen turbulenssin oloissa ja aika-
moisten jännitteidenkin keskellä, joita olemme täällä salissa kokeneet, on hienoa käsitellä
kaikkien eduskuntaryhmien yksimielisesti tekemää esitystä, joka on vielä nopeasti ja asi-
allisesti sosiaali- ja terveysministeriössä käsitelty ja jolla on käytännön merkitystä sotiem-
me veteraanien toimeentulon ja elämän mahdollisuuksien kannalta, mutta ennen muuta se
on kunnioituksenosoitus näitä kunniakansalaisia kohtaan.

Edustaja Heinonen nosti esiin tämän rintamatunnusasian, josta eilen kyselytunnilla käy-
tiin keskustelua. Olen todellakin kiitollinen siitä, että ministeri Pekonen niin myönteisessä
hengessä suhtautui tämän asian selvittämiseen. Ja todellakin tämä selvitystyö tulee tehdä
pikaisesti, koska näidenkin henkilöiden, jotka ovat rintamapalvelusta suorittaneet mutta
joilla ei ole tätä rintamatunnusta, joukko vähenee jatkuvasti.

Tässähän on kysymys sellaisesta väliinputoamistilanteesta, että kun vuonna 74 lopetet-
tiin näitten tunnusten myöntäminen, niin sen jälkeen he eivät enää ole tätä voineet saada,
jos eivät ole ajoissa itse sitä silloin hakeneet — eivät ehkä ymmärtäneet sen arvoa ja mer-
kitystä, mikä sillä on. Tässä ei ole, arvoisa puhemies, kysymys pelkästään taloudellisesta
etuudesta, vaikka toki siitäkin, vaan tässä on kysymys näiden iäkkäiden veteraanien koh-
dalla myös siitä, saavatko he aidosti kokea olevansa kunnioitettuja sotiemme veteraaneja.
Esimerkiksi heidän omaisensa ovat tuoneet esiin sitä, että välillä tuntuu siltä, että saamme-
ko kohdella tätä isäämme ihan oikeana veteraanina, joka kuitenkin on ollut siellä Lapin so-
dassa ja Syvärillä palvelemassa rinta rinnan niiden miesten kanssa, jotka ovat sotiemme
veteraaneja. Siksi toivon, että tämäkin asia ratkaistaan tässä samassa hyvässä hengessä,
jossa tätä rintamalisän korotusta on viety eteenpäin.

13.20 Jaana Pelkonen kok: Arvoisa herra puhemies! Edustaja Heinonen käytti jo edellä
erittäin hyvän puheenvuoron, kattavan puheenvuoron, johon on hyvin helppo yhtyä. Mil-
lään rahalla emme pysty näyttämään sitä arvostusta, mitä veteraaneja kohtaan tunnemme,
3



Pöytäkirjan asiakohta PTK 82/2019 vp
tai maksamaan heille koskaan sitä velkaa, jonka olemme heille tuhoutuneesta nuoruudesta
ja usein myös terveydestä velkaa. Jos pienellä korotuksella rintamasotilaseläkkeeseen
voimme antaa edes pienen signaalin arvostuksestamme, se meidän tulee ehdottomasti teh-
dä. Näinä levottomina aikoina tulisi muutenkin mielestäni kuunnella veteraanien koke-
musta turvata rauha vaalimalla malttia ja ennen kaikkea kunnioittavaa, arvostavaa keskus-
telua.

13.21 Heikki Autto kok: Arvoisa herra puhemies! Edellä jo edustaja Heinonen käytti erit-
täin hyvän puheenvuoron tästä asiasta, ja voimme varmasti kaikki ilolla yhtyä tähän kaik-
kien eduskuntaryhmien tekemään yhteiseen aloitteeseen rintamalisän korottamisesta
50:stä 125:een euroon. Edellä muun muassa edustajat Räsänen ja Pelkonen tästä hyvin pu-
huivat.

Arvoisa puhemies! Emme voi kyllin kiittää veteraanisukupolvea siitä työstä, jonka he
ovat tehneet tämän maan vapauden lunastamiseksi mutta myös tämän maan jälleenraken-
tamiseksi ja sen hyvinvointiyhteiskunnan luomiseksi, joka on tehnyt Suomesta maailman
parhaan maan. Joten on hienoa, että tällä pienellä mutta varmasti siellä veteraanien arjessa
tärkeällä taloudellisella panostuksella voimme olla sitä arvostusta osoittamassa.

Olen samaa mieltä edellä puhuneiden kanssa siitä, että meidän on myös otettava parem-
min huomioon esimerkiksi sotaorpojen tilanne, ja edustaja Juvosen omassa puheenvuoros-
saan esiin nostamat muut näkökulmat, joten tämä työ toivottavasti jatkuu näin hyvässä yh-
teisymmärryksessä kuin mitä tänä vuonna eduskunta on pystynyt tekemään.

13.22 Kimmo Kiljunen sd: Arvoisa puhemies! Tämä rintamasotilaseläkkeen korotus on
meidän kaikkien yhteinen tahtotila, ja siinä kaikki eduskuntaryhmät ovat myöskin yhdessä
takana.

30. päivä marraskuuta 1939 alkoi talvisota, se kesti 105 päivää, ja uskomatonta, kaksi-
kymmentä vuotta aiemmin rajun sisällissodan ja julkeat vankileirit kokenut maa ei ollut-
kaan jakautunut. Maahantunkeutujat kohtasivat talvisodan ihmeen. Sekä valkoinen että pu-
nainen Suomi nousi yhdessä häkellyttävän yksituumaisesti suureen isänmaalliseen sotaan-
sa. Ensimmäisen kerran Suomen historiassa suomalaiset kansakuntana eivät taistelleet
muiden sotia vaan omaansa. Kyse oli aidosti kansakunnan olemassaolon perustasta, se oli
Suomen vapaussota. Talvisota yhdisti koko kansan yhteisen lipunkin taakse. Ensimmäisen
kerran Suomen siniristilippu oli tämän kansakunnan yhteinen tunnus.

Nämä symbolit kuvaavat sitä veteraanien antamaa panosta Suomen itsenäisyydelle. Sii-
nä suhteessa on erittäin arvokasta, että me turvaamme tämän eläketurvan riittävällä tasolla,
ja on tässä myöskin viitattu siihen, että nämä palvelut on meidän veteraaneillemme turvat-
tava. Tämä on hieno, yhteinen, arvokas päätöksemme.

13.24 Jari Myllykoski vas: Arvoisa herra puhemies! Ei tässä voi muuta kuin kiitellä käy-
tettyjä puheenvuoroja ja todeta, että — nyt kun edustaja Räsänen kyselytunnilla otti tämän
asian esille, että meillä on myös niitä, jotka eivät tämän korotuksen piirissä ole syystä, että
eivät ole tunnusta saaneet — toivoisin, että ministeri Pekonen voisi laajentaa asian selvit-
tämistä myös niiden henkilöiden kohdalle, jotka sodan yhteydessä ja sotatoimista johtuen
menettivät mielenterveytensä. Heille, osalle, varmasti siinä hetkessä luotiin rintamakarku-
rin maine, ja he eivät näin ollen ole olleet tässä tarkastelussa mukana. Mielestäni meillä pi-
tää olla sydäntä nähdä sitä asiaa näin: jos ihmisiä, jotka ovat siinä hetkessä niissä kauhuis-
4



Pöytäkirjan asiakohta PTK 82/2019 vp
sa menettäneet mielenterveytensä, on tästä joukosta pois, niin me voisimme nyt tämänkin
asian tutkia, niin että emme pitäisi heitä enää syrjässä. He ovat omien kykyjensä mukaan
panoksensa antaneet, mutta heidän oma mielenterveytensä esti sen, mistä nyt olemme
myöntämässä tätä tarvittavaa korotusta, mitä näille rintamamiehille ja -veteraaneille nyt
tällä päätöksellä ollaan tekemässä.

13.26 Anu Vehviläinen kesk: Arvoisa puhemies! Ensinnäkin täytyy todeta, että tässä on
toimittu taas eduskuntaryhminä hyvin yhdessä, saatu tämä rintamalisän korotus.

Mutta mitä tulee sitten näihin jatkoehdotuksiin, parannuksiin, niin haluan siitä ehkä
muistuttaa, että tällä viikolla juuri rintamaveteraaniasiain neuvottelukunta, joka on yhdy-
selin nimenomaan eduskuntaryhmien, valtakunnallisten veteraanijärjestöjen ja virkakun-
nan välillä, täytti 40 vuotta. Itse ajattelen sillä tavalla — olen seurannut viime vuosien ai-
kana, miten näitä parannuksia on tehty, ja niistä erittäin monet ovat tulleet sieltä rintama-
veteraaniasiain neuvottelukunnan kautta — että on ehkä hyvä, että kun täällä nyt on tullut
yksittäisissä puheenvuoroissa esille näitä parannuskohteita tämän tunnuksen osalta, ja mi-
nisteri eilen lupasi, että sitä selvitetään, ja myös Kaatuneitten Omaisten Liiton edustajat
ovat käyneet meitä monia tapaamassa tässä asiassa, niin me myös yhdessä voimme katsoa,
onko joitakin parannuksia tehtävissä.

Mutta tämä lakialoite tässä tultaneen hyväksymään.

Puhemies Matti Vanhanen: Nyt keskustelu jatkuu sillä tavalla, että kohta istunto pitää
keskeyttää ja kello 15 jatkaa, ellei edustaja Hoskonen onnistu hyvin nopeaan puheenvuo-
roon.

13.27 Hannu Hoskonen kesk: Arvoisa herra puhemies! Todella suurella tyydytyksellä
totean, että asia on edennyt näin ripeästi. Tässä oikeastaan voisi sanoa sen vielä, että nyt
kun sotiemme veteraanien asemaan saadaan koko ajan parannusta, niin vastuu siirtyy kun-
nissa oleville veteraanitoimijoille, niin että saadaan ne palvelut aidosti järjestymään. Se on
tässä tärkeä asia.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, lakialoitteeseen LA
36/2019 vp sisältyvät 1. ja 2. lakiehdotuksen. Lakiehdotusten toinen käsittely päättyi.
Asian käsittely päättyi.
5


