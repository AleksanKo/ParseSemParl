















































DEM4918.tmp.xml


Pöytäkirjan asiakohta PTK 73/2016 vp
Pöytäkirjan asiakohta 

PTK 73/2016 vp

Täysistunto

Tiistai 21.6.2016 klo 14.00—0.59

30. Hallituksen vuosikertomus 2015 
Valtiontalouden tarkastusviraston erilliskertomus eduskunnalle valtion vuoden 2015 tilin-
päätöksen ja hallituksen vuosikertomuksen tarkastuksesta 

Kertomus K 10/2016 vp
Kertomus K 15/2016 vp
Valiokunnan mietintö TrVM 2/2016 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 30. asia. Käsittelyn pohjana on tarkastusvaliokunnan mietintö TrVM 2/2016
vp. Asian käsittely keskeytettiin perjantaina 17.6.2016 pidetyssä täysistunnossa.

Keskustelu

0.50 Olavi Ala-Nissilä kesk: Arvoisa herra puhemies! Todellakin tätä mietintöä käsitel-
tiin lyhyesti viime viikolla. Ehkä tämä olisi ansainnut paremman ajankohdan käsittelylle,
mutta näin nyt tällä kertaa. Eduskunta viime vuonna edellytti, että hallituksen kertomusta
kehitetään siten, että se paremmin kertoisi, ettei se vain kuvailisi erilaisia toimintoja, vaan
siitä paremmin selviäisi erilaisten politiikkojen toiminnan vaikuttavuus. Nyt varsinkin, kun
meillä on hallituksen strateginen ohjelma ja kärkihankkeet, olisi luontevaa, että kertomus-
ta nimenomaan tähän suuntaan edelleen kehitetään. Siinä on tapahtunut edistystä mutta
mielestäni ei läheskään riittävästi.

Siinä mietinnössä on otettu moneen asiaan kantaa. Nostan vain yhden esille: Tuossa Sa-
vonlinnan opettajakorkeakoulun yhteydessä nousi esille myöskin seutukuntien rooli siinä,
että monet toimet saattavat vaikuttaa — myöskin toimintojen lakkauttaminen saattaa vai-
kuttaa — seutukaupunkeihin, niiden kehitysmahdollisuuksiin. Toisaalta ne ovat muuten-
kin haasteessa, kun väki pakkautuu pääkaupunkiseudulle lisääntyvästi. Myöskin sitä, että
erityisesti seurattaisiin seutukaupunkien kehitystä ja siitä voitaisiin eduskunnalle raportoi-
da, pidän tärkeänä linjauksena muiden tärkeiden linjausten ohella.

0.51 Krista Mikkonen vihr: Arvoisa puheenjohtaja! Tämän tarkastusvaliokunnan kerto-
muksen osalta nyt tietysti harmillisesti kävi näin, että perjantaina, kun oli paljon puheha-
luja, istunto keskeytettiin, kun suuri valiokunta kokoontui, ja nyt tällä kertaa kello yksi yöl-
lä on ehkä kohtuutonta odottaa, että täällä enää kenelläkään kovin suuria puhehaluja olisi
niin, että tätä kertomusta olisi jäänyt päivystämään. Itse olen tarkastusvaliokunnan jäsen, ja
sen takia muutama sana tästä. On ollut miellyttävää työskennellä tarkastusvaliokunnassa,
ja olemme pystyneet siellä hyvin unohtamaan päivänpolitiikan hallitus—oppositio-asetel-
 Tarkistettu
4.0



Pöytäkirjan asiakohta PTK 73/2016 vp
man, keskittymään näihin yhteisiin asioihin ja miettimään ja tarkastelemaan sitä, miten hy-
vin eduskunta on toteuttanut niitä päätöksiä, mitä se on itse itselleen linjannut ja päättänyt.

Tässä tarkastuskertomuksessa, niin kuin valiokunnan varapuheenjohtaja, edustaja Ala-
Nissilä tuossa totesi, nousi esille tämä seutukaupunkien asema, joka tuli oikeastaan esille
siitä, kun me tutkailimme sitä, miten Savonlinnan opettajakoulutus on käyttänyt ne ylimää-
räiset lisärahat, mitä sinne edellinen hallitus oli antanut sen koulutuksen säilymiseksi paik-
kakunnalla. On totta, että meillä on paljon nyt tapahtunut semmoista keskittämispolitiik-
kaa ja erilaisten toimiverkostojen harventamista, jossa on usein siitä samasta kaupungista,
yleensä seutukaupungista, lopetettu ja lakkautettu jokin osio, ja oikeastaan kukaan ei ole
koordinoidusti katsonut, osuuko se aina sinne samaan kaupunkiin, mutta aika usein se on
osunut, ja sen takia tarkastusvaliokunta piti tärkeänä, että nämä seutukaupungit ja niiden
elinvoiman kehittäminen ja mahdollisuudet otettaisiin tarkempaan tarkasteluun (Puhemies
koputtaa) ja tästä laadittaisiin oma raporttinsa, ja tämä on erittäin kannatettavaa.

Keskustelu päättyi.

Eduskunta hyväksyi valiokunnan ehdotuksen kannanotoksi kertomusten K 10/2016 vp ja
K 15/2016 vp johdosta. Asian käsittely päättyi.
2


