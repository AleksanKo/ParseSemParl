















































DEM4E11.tmp.xml


Pöytäkirjan asiakohta PTK 117/2017 vp
Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

7. Hallituksen esitys eduskunnalle laeiksi kolmansien maiden kansalaisten maahantulon ja 
oleskelun edellytyksistä kausityöntekijöinä työskentelyä varten sekä kolmansien maiden 
kansalaisten  maahantulon ja oleskelun edellytyksistä yrityksen sisäisen siirron yhteydessä 
ja eräiksi niihin liittyviksi laeiksi

Hallituksen esitys HE 80/2017 vp
Valiokunnan mietintö HaVM 19/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

17.29 Sami Savio ps: Arvoisa puhemies! Toisessa käsittelyssä on hallituksen esitys HE
80 näiltä valtiopäiviltä ja siihen liittyvä hallintovaliokunnan mietintö laeiksi kolmansien
maiden kansalaisten maahantulon ja oleskelun edellytyksistä kausityöntekijöinä työsken-
telyä varten sekä kolmansien maiden kansalaisten maahantulon ja oleskelun edellytyksistä
yrityksen sisäisen siirron yhteydessä ja eräiksi niihin liittyviksi laeiksi.

Perussuomalaisten eduskuntaryhmän näkemyksen mukaan tämä hallituksen esitys olisi
toteutuessaan riskialtis, koska se avaisi väylän työvoiman tarveharkinnan poistamiseen ai-
nakin tietyillä ammattialoilla. Eduskuntaryhmämme katsoo, ettei ole toivottavaa kehitys-
tä, että esityksen myötä TE-toimistot osin ohitettaisiin työvoiman saatavuuden harkinnas-
sa. Muun muassa hallitusohjelmassa on linjattu, että työvoiman tarveharkinnassa pääsään-
tö on jatkossakin nykyisten käytäntöjen jatkuminen.

Perussuomalaiset ovat esityksen laajan valiokuntakäsittelyn aikana kiinnittäneet huo-
miota myös siihen, että EU-jäsenmaiden on pääsääntöisesti kohdeltava direktiivin tarkoit-
tamia kolmansien maiden kansalaisia yhdenvertaisesti oman maan kansalaisten kanssa so-
siaaliturvan alalla, mikä aiheuttaa useiden miljoonien eurojen lisäkustannukset. Tilapäises-
ti maassa oleskelevilla työntekijöillä olisi siis oikeus muun muassa julkisiin terveys- ja eri-
koissairaanhoidon palveluihin.

Periaatteellisesti tärkein seikka lienee kuitenkin se, että lakiehdotuksen myötä työvoi-
man saatavuusharkinnan soveltumisala murenisi nykyiseen verrattuna. Perussuomalaisten
mielestä jatkossakin on ehdottomasti syytä ensin varmistua, onko suomalaisia työttömiä
mahdollista työllistää. Tämän perusteella esitän mietinnön vastalauseessa ehdotetun mu-
kaisesti, että lakiehdotukset 1—13 hylätään.
 Tarkistettu
4.1



Pöytäkirjan asiakohta PTK 117/2017 vp
17.31 Leena Meri ps: Arvoisa puhemies! Kuten perussuomalaisten edustaja Savio tuossa
hyvin perustellusti toikin ryhmämme kannan, niin ilmoitan tässä, että kannatan edustaja
Savion vastalausetta. Se on koko perussuomalaisen ryhmän toivomus. Ratkaisuna näissä
on aina se, että voimme nopeuttaa prosesseja ja vapauttaa tiettyjä aloja, mutta juuri nämä
perusteet, joita edustaja Savio toi esille, ovat meidän ryhmämme mielestä niitä, joiden
vuoksi nämä esitykset tulisi hylätä.

Keskustelu päättyi ja asian käsittely keskeytettiin.
2


