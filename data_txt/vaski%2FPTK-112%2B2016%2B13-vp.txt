















































DEMCD2E.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

13. Hallituksen esitys eduskunnalle laiksi työttömyysturvalain muuttamisesta
Hallituksen esitys HE 113/2016 vp
Lakialoite LA 39/2015 vp
Valiokunnan mietintö StVM 23/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 13. asia. Käsittelyn pohjana on sosiaali- ja terveysvaliokunnan mietintö StVM 23/
2016 vp. Nyt päätetään lakiehdotusten sisällöstä.

Yleiskeskustelu asiasta alkaa. Edustaja, valiokunnan puheenjohtaja Haatainen.

Keskustelu

20.10 Tuula Haatainen sd (esittelypuheenvuoro): Arvoisa herra puhemies! Käsittelyssä
on hallituksen esitys eduskunnalle laiksi työttömyysturvalain muuttamisesta eli hallituk-
sen esitys 113/2016. Tässä esityksessä ehdotetaan muutettavaksi siis työttömyysturvala-
kia, ja ehdotus koskee enimmäiskeston lyhentämistä 500 päivästä 400 päivään. Niillä hen-
kilöillä, joilla on vähemmän kuin 3 vuotta työhistoriaa, enimmäiskesto lyhenisi 300 päi-
vään, ja sitten enimmäiskesto säilyisi 500 päivänä niillä työttömillä, jotka täyttävät työssä-
oloehdon 58 vuotta täytettyään. Lisäksi tässä ehdotetaan, että omavastuuaikaa pidenne-
tään 5 päivästä 7 päivään, työllistymistä edistävien palvelujen ajalta maksettavaa korotet-
tua ansio-osaa alennetaan ja pitkän työuran jälkeen maksettavista korotusosasta ja
korotetusta ansio-osasta luovutaan. Tämä esitys liittyy siis vuoden 2017 talousarvioesityk-
seen. Valiokunta on käsitellyt samassa yhteydessä myös eduskunta-aloitteen lakialoite 39/
2015, jossa esitetään, että työttömyyspäivärahakauden enimmäiskesto lyhennetään 350
päivään.

Arvoisa puhemies! Tämä esitys on hallitusohjelman yksi kärkihanke, ja sen tavoitteeksi
on asetettu uudistaa työttömyys- ja sosiaaliturvaa siten, että se kannustaa työn nopeaan
vastaanottamiseen, lyhentää työttömyysjaksoja, alentaa rakenteellista työttömyyttä ja sääs-
tää julkisia voimavaroja. Näillä ehdotetuilla muutoksilla tavoitellaan 200 miljoonan euron
vuosittaista säästöä työttömyysturvan ansioturvamenoissa. Ansioturvaan tehtävillä sääs-
töillä pyritään välttämään työttömyysvakuutusmaksujen korotukset ja siten turvaamaan
suomalaisen työn kilpailukykyä. Valiokunta on asiantuntijakuulemisissa käynyt tätä läpi ja
saanut tästä myös työelämä- ja tasa-arvovaliokunnan lausunnon.

Tämän esityksen perusteluissa arvioidaan, että työttömyysturvan enimmäiskeston esi-
tetty lyhentäminen saa aikaan työttömyysjaksojen lyhentymisen 2 viikolla ja lisää työlli-
syyttä noin 7 500 henkilötyövuodella. Tässä esityksessä viitataan valtiovarainministeriön
selvitykseen, jonka mukaan työttömyysturvan enimmäiskeston lyhentäminen nostaa työl-
 Tarkistettu
4.1



Pöytäkirjan asiakohta PTK 112/2016 vp
listymistodennäköisyyttä jo ennen enimmäiskestoajan täyttymistä. Keston lyhentämisen ja
ansioturvan tasoon ehdotettujen muutosten yhteisvaikutuksesta työllisyyden arvioidaan
tällä esityksellä lisääntyvän noin 9 000 henkilötyövuodella.

Työelämä- ja tasa-arvovaliokunta arvioi lausunnossaan, että vaikka uudistuksen työlli-
syysvaikutus voisi noususuhdanteessa olla suurempi, niin se kuitenkin vaikuttaa työllisyy-
teen myönteisesti myös laskusuhdanteessa. Esityksen mukaisen muutoksen ensimmäiset
vaikutukset näkyvät todennäköisesti vasta vuonna 2018, jolloin myös työllisyystilanteen
ennustetaan olevan jonkin verran nykyistä parempi. Työelämä- ja tasa-arvovaliokunta
puoltaa siis taloustilanteesta huolimatta uudistuksen pikaista toteuttamista ja korostaa uu-
distuksen pitkän aikavälin vaikutusta.

Valiokunta myös käsitteli esitystä suhteessa muuhun sosiaaliturvaan, ja mietinnössä to-
detaan, että mikäli tämä ansioihin perustuvaa päivärahaa saava työtön työnhakija ei työl-
listy ennen päivärahakauden päättymistä, hän siirtyy työmarkkinatuen saajaksi nykyistä ai-
kaisemmin. Näin ollen on oletettavaa, että toimeentulotuen käyttö uudistuksen johdosta li-
sääntyy. Myös omavastuuajan pidentäminen 7 päivään lisää työttömyyden alkuaikana tar-
vetta hakea toimeentulotukea.

Valiokunta käsitteli tässä yhteydessä tehdyn eduskunta-aloitteen, ja koska valiokunta
hyväksyy tässä työttömyyspäivärahakauden enimmäiskeston lyhennettäväksi, niin tämän
vuoksi tämä lakialoite, joka koskee samaa asiaa, hylätään.

Tästä lakiesityksestä äänestettiin: äänestettiin hylkäysesityksestä ja äänestettiin myös
lausumasta. Päädyttiin hallituksen esityksen voimassa pitämiseen. Sitten tähän on jätetty
kaksi vastalausetta. Valiokunnan päätösehdotus on, että eduskunta hyväksyy muuttamat-
tomana hallituksen esitykseen 113/2016 sisältyvän lakiehdotuksen ja samalla hylkää laki-
aloitteeseen 39/2015 sisältyvän lakiehdotuksen.

20.16 Anneli Kiljunen sd: Arvoisa herra puhemies! Sosialidemokraatit eivät hyväksy
hallituksen tekemää esitystä, ja näemme, että tämän esityksen perustelut ovat hatarat ja to-
dellista työllisyysvaikutusta ja kehittymistä näillä perusteilla ei synny.

Arvoisa puhemies! Asiantuntija-arvioiden mukaan esityksen työllisyysvaikutukset jää-
vät vähäisiksi. Ehdotetut muutokset voisivat lisätä työllisyyttä 9 000 henkilötyövuodella,
näin on arvioitu, mutta todellista perustetta ja selvitystä tästä ei kuitenkaan valiokunnalle
pystytty osoittamaan. Selvää näyttöä siitä, että työttömyysturvan heikentäminen parantaisi
työllistymistä, ei siis ole. Sen sijaan on olemassa näyttöä siitä, että ensisijaisten etuuksien
heikentäminen ajaa ihmisiä pienituloisuuteen ja köyhyyteen ja tämän seurauksena myös
toimeentulotukiasiakkuuksiin. Työttömyysturvan leikkaaminen ei luo työpaikkoja vaan li-
sää pienituloisuutta. Työttömyysturvan heikennykset eivät ole tässä tilanteessa oikea kei-
no vaikuttaa työllisyyteen. Työmarkkinoiden suurin ongelma on tällä hetkellä työn kysyn-
nän puute, minkä seurauksena työttömyys on kasvanut ja pitkittynyt. Tällöin työttömien ta-
loudellisen aseman heikentäminen tai ylimääräinen töihin patistelu ovat vääriä toimenpi-
teitä, sillä työttömyys ei johdu työttömien työhaluttomuudesta. Työttömyysetuuksien alen-
taminen johtaa ihmisten taloudellisen tilanteen heikkenemiseen ja eriarvoisuuden kasvuun.

Työttömyyspäivärahan enimmäiskeston lyhentämisen vaikutus ihmiselle riippuu hänen
päivärahansa suuruudesta ja työttömyytensä pituudesta. Esimerkiksi 3 000 euron palkka-
tuloilla ennen työttömyyttä ansiosidonnaisen lyhentäminen 100 päivällä tarkoittaa 4 500
euron leikkausta, mikäli henkilö ei työllisty vaan saa peruspäivärahaa. Omavastuuajan pi-
dentäminen kahdella päivällä vähentää työttömyyden alussa maksettavan työttömyysetuu-
2



Pöytäkirjan asiakohta PTK 112/2016 vp
den määrää. Vaikutus riippuu maksettavan etuuden määrästä. Perustasolla kahden päivän
etuus ilman lapsikorotuksia on 65 euroa 36 senttiä. Korotetun ansio-osan määrä alenee
3 000 euron palkasta 65 euroa. Pitkän työuran jälkeen maksettavan korotusosan lakkautta-
misen vaikutukset riippuvat paitsi päivärahan määrästä myös siitä, miten pitkään päivära-
haa on maksettu. Vähennys olisi 3 000 euron kuukausituloilla 1 110 euroa 90 päivän ajalta.

Leikkaukset ovat merkittäviä. Ne tulevat näkymään sekä kotimaisessa kulutuskysynnäs-
sä että työttömien arjen vaikeutumisessa. Pahimmillaan leikkaukset ajavat ihmisiä pienitu-
loisuuteen ja pitkäaikaisesti toimeentulotuen asiakkaiksi, mikä käytännössä sitä kautta vai-
keuttaa entisestään jälleen työllistymistä. Me tarvitsemme vaikuttavampia keinoja työllis-
tymisen tueksi. Me tarvitsemme toimenpiteitä, joilla työttömyysturvaa voidaan nykyistä
paremmin käyttää työllistymiseen ja kouluttautumiseen. Työttömyysturvan varassa tapah-
tuvaan omaehtoiseen koulutukseen pääsyn kriteereitä tulee helpottaa ja työttömyysturvaa
pitää voida käyttää automaattisena työllistämissetelinä. Tästä meillä on myös malleja.

Työttömyysturvan kehittäminen on välttämätöntä. Kehittämistä ei saa kuitenkaan tehdä
työttömyysturvaa leikkaamalla eikä työttömien toimeentuloa heikentämällä. Tästä syystä
tulemme jättämään lakiehdotuksesta hylkäävän esityksen toisessa käsittelyssä.

20.20 Merja Mäkisalo-Ropponen sd: Arvoisa puhemies! Työelämä- ja tasa-arvovalio-
kunnan sd-ryhmä sekä vihreiden ja vasemmistoliiton edustajat esitimme valiokunnassa tä-
män esityksen hylkäämistä, koska esityksen työllisyysvaikutukset jäävät vähäisiksi eivät-
kä esityksen työllisyys- ja säästötavoitteet ole tasapainossa muutosten todennäköisten hait-
tojen kanssa. Hallituksen esitys tulee lisäämään kansalaisten toimeentulovaikeuksia, ja yh-
teiskunnan eriarvoisuus kasvaa.

Erityisen huolestuttavaa tässä prosessissa oli tämän lakiesityksen huono valmistelu. Osa
lakiesityksen perusteluista oli ulkoistettu virheellisen linkin takaa löytyvään VM:n muis-
tioon, joka puolestaan perustui yhteen maksumuurin taakse jäävään artikkeliin. Mielestäni
tämä on sekä eduskunnan että myös kansanedustajien aliarvioimista, eikä tällaista todella-
kaan saisi koskaan lainsäädännön valmistelussa tapahtua. Vastuullinen kansanedustaja tar-
kistaa lakiesityksen taustat, ja tässä lakiesityksessä se oli tehty miltei mahdottomaksi. La-
kiesityksestä puuttuvat myös vaikutusten arvioinnit, ja se vaikeuttaa myös esityksen arvi-
ointia suhteessa muihin käynnissä oleviin muutoksiin.

Arvoisa puhemies! Hallitus hakee 200 miljoonan euron leikkauksia mutta ei ota lain-
kaan huomioon kokonaistaloudellisia seurauksia. Työelämä- ja tasa-arvovaliokunnassa
kuultavina olleet asiantuntijat totesivat, että leikkauksilla on todennäköisesti negatiivisia
kompensoimattomia vaikutuksia kuntatalouteen, ne luovat uusia toimeentuloloukkuja ja li-
säävät köyhyyttä ja syrjäytymistä sekä toimeentulotukiriippuvuutta. Hallitus ei siis tässä-
kään lakiesityksessä ole laskenut vaihtoehtoiskustannuksia eli sitä, mitä kustannuksia
nämä oletetut säästöt tulevat aiheuttamaan toisaalle.

20.23 Hannakaisa Heikkinen kesk: Arvoisa herra puhemies! Sosiaali- ja terveysvalio-
kunnan puheenjohtaja Haatainen esitteli tämän meidän mietintömme ansiokkaasti, ja ha-
luan omassakin puheenvuorossa toistaa sen, että tämä esitys on osa hallitusohjelman kär-
kihanketta, jolla todella on tavoitteena työttömyys- ja sosiaaliturvaa uudistamalla kannus-
taa ihmisiä työn nykyistä nopeampaan vastaanottamiseen, lyhentää työttömyysjaksoja,
alentaa rakenteellista työttömyyttä ja säästää julkisia voimavaroja. Tällä on myös tarkoitus
saavuttaa 200 miljoonan euron vuosittaiset säästöt työttömyysturvan ansioturvamenoissa.
3



Pöytäkirjan asiakohta PTK 112/2016 vp
Annoimme mietinnön siitä, miten tässä lakiesityksessä työttömyysturvan kestoon ja
myös työttömyysturvan tasoon kajoamalla pyritään kannustamaan ihmisiä nopeampaan
työn vastaanottamiseen. Kuten valiokunnassa kuulimme ja kuten tässä tätä hallituksen esi-
tystä perustellaankin, on myös näyttöjä, että tämänsuuntaisilla toimenpiteillä työttömyys-
jaksot lyhenevät, mutta on myös todettava se, että sosiaali- ja terveysvaliokunnassa kes-
kustelimme ja toimme myös tässä mietinnössä esille sen, että osa näistä odotetuista sääs-
töistä menetetään sillä, että arvioidaan toimeentulotukimenojen kasvavan. Me sosiaali- ja
terveysvaliokunnassa myös yhdyimme työelämä- ja tasa-arvovaliokunnassa esiin tuotuun
näkemykseen, että joissakin tilanteissa etuuksiin liittyvät byrokratialoukut voivat olla
myös hyvin merkittävä este työn vastaanottamiselle, ja sen takia myös byrokratialoukku-
jen vähentämisen tulee olla keskeinen keino työllisyyden lisäämisen keinovalikoimassa.

Myös tähän valiokunnan mietintöön halusimme sosiaali- ja terveysvaliokunnassa kirjat-
tavan: "Valiokunta korostaa, että työttömyysturvaan nyt esitettyjen muutosten työllisyys-
tavoitteiden toteuttamista on syytä tukea panostamalla työllistymistä edistävän palvelujär-
jestelmän kehittämiseen ja uudistamiseen sekä uusien työpaikkojen luomiseen, jotta voi-
daan tehokkaasti ehkäistä köyhyyden ja syrjäytymisen lisääntymistä ja pitkäaikaistyöttö-
myyden syntyä. Työttömän työnhakijan pitäisi päästä palvelujen piiriin heti työttömyyden
alussa, koska työttömyyden venyessä yli puolen vuoden mittaiseksi työllistymisen toden-
näköisyys hyvinkin nopeasti vähenee". Valiokunnan mietinnössä, toteamme myös, että an-
siotuloihin perustuviin etuuksiin, samoin kuin perusturvaetuuksiin, on esitetty samanaikai-
sesti useita muutoksia, ja tämän vuoksi olisi tarpeen tehdä kokonaisarviointi muutosten
vaikutuksista eri väestöryhmien toimeentuloon.

20.27 Tarja Filatov sd: Arvoisa puhemies! Tahdon yhtyä siihen materiaalikritiikkiin, jota
edustaja Mäkisalo-Ropponen täällä esitteli, koska kyllä me oikeasti työelämä- ja tasa-ar-
vovaliokunnassa olimme varsin hämmentyneitä, kun perehdyimme tähän hallituksen laki-
esitykseen ja oikeastaan mitään perusteluja tekstissä ei varsinaisesti ollut. Ne löytyivät lin-
kin takaa, linkki ei auennut, ja sen jälkeen kun asiaa pengottiin lisää, niin maksumuurin ta-
kaa olisi löytynyt tutkimus. Toki saimme sen, mutta omin tein, emme siis normaalin virka-
valmistelun tai esittelyn kautta, vaan tiedot tulivat sieltä monimutkaisesti, jolloin on aika
vaikea arvioida sitä, mikä on jonkun lain vaikutus, varsinkin kun näitä joudutaan aika tiu-
kalla aikataululla tällä lailla syksyllä viemään eteenpäin.

Mutta jos mennään itse asiaan, niin Suomessa istuu varsin sitkeästi käsitys siitä, että a)
meidän ansiosidonnainen työttömyysturvamme on jotenkin poikkeuksellisen korkea, ja b)
että se on myös poikkeuksellisen pitkäkestoinen. Kolmas käsitys on se, että silloin, kun an-
siosidonnainen työttömyysturva uhkaa loppua, ollaan niissä viimeisissä päivissä, niin ih-
miset voimakkaasti työllistyvät. Mutta kun analysoi hiukan tarkempaan sitä, mitä tapahtuu
tässä niin sanotussa työllistymisessä silloin, kun ansiosidonnaisen päivät alkavat loppua,
niin isompi osa ihmisistä poistuu työmarkkinoilta kuin uuteen avoimeen työpaikkaan. Siis
isompi osa ihmisistä poistuu työmarkkinoilta kokonaan kuin löytää itselleen uuden työpai-
kan, ja tämä on VATTin tutkimuksen tulosta tai analyysien ja aineistojen tulosta. 

Osa ihmisistä työllistyy takaisin vanhaan työpaikkaansa, ja osa ihmisistä työllistyy itse
asiassa tukitoimien ansiosta, yleensä palkkatuella, ja nyt kun palkkatukirahoja on leikattu
hyvin voimakkaasti ja niiden saatavuus on heikkoa, on selvää, että palkkatuella työllistyy
ihmisiä vähemmän. Ja kun työmarkkinat eivät vedä, niin todennäköisesti käy niin, että nii-
den ihmisten joukko, jotka poistuvat työmarkkinoilta kokonaan, kasvaa suuremmaksi. Sil-
4



Pöytäkirjan asiakohta PTK 112/2016 vp
loin kun ansiosidonnaisen lyhentämisellä on ollut vaikutusta työllisyyteen, niin se vaiku-
tus on tapahtunut useimmiten noususuhdanteen aikana, jolloin työpaikkoja on ollut tarjol-
la. En väitä, etteikö tällä ansiosidonnaisen lyhentämisellä olisi jotakin vaikutusta ihmisten
työllistymiseen, varmasti on, koska se pakottaa, mutta suurempi vaikutus sillä on ihmisten
köyhtymiseen, ja saattaa olla, että me menetämme isomman joukon työvoimaa kuin
osaamme kuvitellakaan näiden ratkaisujen jälkeen.

Toinen sitkeä uskomus on, että meidän työttömyysturvamme enimmäiskesto on joten-
kin erityisen pitkä. Tanskassa työttömyysturva kestää 520 päivää. Norjassa se kestää 520
päivää. Suomessa se kestää 500 päivää ja tämän esityksen jälkeen vähemmän. Elikkä täs-
säkin ne verrokkimaat, joiden kanssa me olemme tottuneet asioimaan, eivät ole meitä ikään
kuin joustavammalla puolella, niin kuin nykyinen termi kuuluu. Ruotsissa kesto on 450
päivää, mutta siellä on erityisiä rakenteita, jos on alle 18-vuotiaita lapsia tai riippuen siitä,
mikä elämäntilanne muutoin on.

Sitten jos ajattelemme niitä työllisyysvaikutuksia, mitä tällä kokonaisuudella on, niin
asiantuntijakuulemisessa kävi selvästi ilmi, että sillä, että luovumme tästä pitkään työssä
olleiden tai pitkän työuran tehneiden korotusosasta, ei juurikaan ole työllisyysvaikutusta.
Sillä, että omavastuupäivät kasvavat, ei ole ollenkaan työllisyysvaikutusta. Ainoa työlli-
syysvaikutus, jonka oletetaan tulevan, on tämä keston lyhentäminen, jonka hallitus arvioi
9 000:ksi, mutta josta saatiin myös hyvin erilaisia arvioita valiokunnan kuulemisessa. 

Tämän vuoksi olisi syytä miettiä, että kun puhutaan byrokratialoukkujen purkamisesta,
niin itse asiassa tämä ratkaisu ajaa monta ihmistä suurempaan byrokratialoukkuun, koska
sen jälkeen, kun ihminen siirtyy toimeentulotukiasiakkaaksi, niin hän on enemmän teke-
misessä sekä asumistuen kanssa, toimeentulotuen kanssa että sen peruspäivärahan kanssa
ja joutuu asioimaan monella luukulla. Mutta silloin kun ihmiset ovat ansiosidonnaisen
työttömyysturvan piirissä, he pärjäävät usein tällä ensisijaisella toimeentulotuen muodol-
la, ja me ikään kuin säästämme monta työpanosta julkisissa tehtävissä, olipa sitten kyse
Kelasta tai sosiaalitoimistosta tai asumistukipäätöksistä. Nyt me lisäämme sitä julkista työ-
tä, julkisin varoin rahoitettua työtä, yksinkertaisesti vain näiden ihmisten toimeentulon tur-
vaamiseksi. Jos ajatellaan vaikkapa perheellisiä työttömiä, niin silloin näiden leikkausten
merkitys on aika dramaattinen, koska silloin todennäköisemmin tullaan toimeentulotuki-
asiakkaiksi, jotta ne lapset voidaan elättää ja asunto maksaa, ja siinäkin mielessä voisi aja-
tella myös vähän perhepoliittisesti sitä, mikä tämän esityksen vaikutus on. 

Edellisellä eduskuntakaudella leikattiin ansiosidonnaista työttömyysturvaa, ja silloin-
kin tuo leikkaus oli mielestäni hyvin väärää politiikkaa ja se kohdistui jo hyvin pienellä
päivärahalla oleviin ihmisiin. Nyt kun tehdään uudelleen samansuuruinen leikkaus, niin
itse asiassa leikataan sitä leikattua työttömyysturvaa, ja tämän lisäksi meillä on tässä edus-
kuntasalissa tänä syksynä kaksi muuta työttömyysturvan leikkausesitystä tulossa esiin. Sa-
nonpa vain, että luulen, että niillä ihmisillä, jotka joutuvat toimeenpanemaan näitä esityk-
siä tai vaikkapa siellä työkkärissä kertomaan työttömälle, mikä sinun turvasi taso on riip-
puen siitä, kuinka kauan olet ollut töissä, minkä ikäinen olet, mitkä erilaiset järjestelmät si-
nuun tällä kerralla purevat, nuo vastaukset tulevat vaihtelemaan aika paljon ensi vuoden
puolella, koska yksinkertaisesti kukaan ei pysy tässä hullunmyllyssä enää perässä. 

Tämä on ensimmäinen esitys. Sitten meille on tullut työvoimapalvelulain mukaisia uu-
sia leikkausesityksiä, jotka tietyissä tilanteissa leikkaavat työttömyysturvaa, ja me odotam-
me vielä niitä leikkauksia, jotka liittyvät tähän kolmen kuukauden haastattelumekanis-
miin. Toivottavasti hallitus ymmärtää perua edes ne. 
5



Pöytäkirjan asiakohta PTK 112/2016 vp
20.33 Anneli Kiljunen sd: Arvoisa herra puhemies! Työelämä- ja tasa-arvovaliokunnan
puheenjohtajan puheenvuoron jälkeen on hyvä jatkaa kahdesta eri asiasta, joita olen häm-
mästellyt.

Meillä on muun muassa meidän ministeri Lindström todennut siten, että työtöntä palki-
taan aktiivisuudesta, ja nyt tässä on yksi esimerkki siitä, että kun hallitus kuitenkin leikkaa
korotettua ansio-osaa ja korotusosaa eikä tue nimenomaan aktiivista toimintaa, niin on to-
della vaikea ymmärtää, miten nämä leikkaukset muun muassa kannustaisivat ihmistä työ-
elämään. 

Toinen asia oikeastaan viitaten Tarja Filatovin puheenvuoroon äsken: Meillä ei ole min-
käänlaista kokonaisarviota siitä, mitenkä tämä lainsäädäntö tai muut lainsäädännöt vaikut-
tavat työllisyyden parantamiseen tai työttömien ja heidän perheittensä toimeentuloon ja
erilaisiin tilanteisiin ja mitä tämä vaikuttaa myös meidän talouteemme. Aivan kuten täällä
on todettu, kun esimerkiksi ansiopäivärahaa leikataan ja ihminen siirtyy sen jälkeen työt-
tömyyspäivärahalle, asumistukea tulee, toimeentulotukea tulee ja sitten mitä muita erilai-
sia epäinhimillisiä asioita perheessä voi syntyä näiden asioiden seurauksena, niin käytän-
nössä näiden leikkausten seurauksena tämä voi tulla yhteiskunnalle jopa kalliimmaksi. Sen
takia, kun näitä esityksiä tehdään, niiden pitäisi olla hyvin valmisteltuja, meillä pitäisi olla
myös kokonaisvaikutusarviointi siitä, mitä tähän asiaan liittyen eri lainsäädäntöesitykset
vaikuttavat niin yksittäisen ihmisen, perheen kuin myös koko yhteiskunnan kannalta.

Yleiskeskustelu päättyi.

Eduskunta hyväksyi hallituksen esitykseen HE 113/2016 vp sisältyvän lakiehdotuksen si-
sällön mietinnön mukaisena. Eduskunta yhtyi valiokunnan ehdotukseen lakialoitteeseen
LA 39/2015 vp sisältyvän lakiehdotuksen hylkäämisestä. Lakiehdotusten ensimmäinen kä-
sittely päättyi.
6


