















































DEM66E.tmp.xml


Pöytäkirjan asiakohta PTK 32/2018 vp

 Tarkistettu
4.0

Pöytäkirjan asiakohta 

PTK 32/2018 vp

Täysistunto

Tiistai 10.4.2018 klo 14.00—17.17

15. Lakialoite laiksi työttömyysturvalain 1 luvun 6 §:n muuttamisesta
Lakialoite LA 2/2018 vp Kaj Turunen sin ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 15. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan. Asian käsittely keskeytettiin 6.4.2018 pidetyssä täysistunnossa. Kes-
kustelua siis jatketaan.

Edustaja Kivelä, edustaja Skinnari, edustaja Ala-Nissilä — kaikki nämä siis poissa.
Edustaja Mika Kari, hänkin poissa, edustaja Heinonen, poissa, edustaja Rossi, poissa,
edustaja Filatov ei ole poissa. — Edustaja Filatov, teillä on puheenvuoro.

Keskustelu

17.15 Tarja Filatov sd: Arvoisa puhemies! Ettei kukaan kirjoita, että kaikki edustajat oli-
vat asian käsittelystä poissa, niin ajattelin, että lyhyesti tuen tätä ajatusta, mikä tässä lain-
säädännössä on, eli sitä, että meillä yrittäjän perheenjäsen voisi helpommin päästä työttö-
myysturvan piiriin. Me tiedämme kaikki, että tätä asiaa on yritetty ratkaista moneen ker-
taan ja siinä on niitä rajanvetotilanteita, mutta joskus tuntuu siltä, että mieluummin mak-
saisi vaikka turhasta sitä työttömyysturvaa kuin niinpäin, että ihminen, joka joutuu per-
heensä yrittäjyyden takia kohtuuttomaan asemaan, ei voi työttömyysturvaa saada. Useim-
mitenhan ne tilanteet tulevat siitä, että tämä kyseinen perheenjäsen on työskennellyt siellä
yrityksessä aikaisemmin, ja sitten kun yrityksellä on mennyt huonosti, hän on joutunut siel-
tä pois, ja sen jälkeen työttömyysturvan kanssa tulee ongelmia. Kyllä meidän ylipäätään pi-
tää etsiä niitä ratkaisuja, että yrittäjyys ja työttömyyskin on vuorotellen ja osa-aikaisesti ja
toisiinsa risteävästi mahdollista. 

Keskustelu päättyi.

Asia lähetettiin sosiaali- ja terveysvaliokuntaan.


