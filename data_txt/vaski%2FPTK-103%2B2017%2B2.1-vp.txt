















































DEM4D44.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

2.1. Suullinen kysymys hankintalain soveltamisesta vammaispalveluiden tuottamisessa 
(Kristiina Salonen sd)

Suullinen kysymys SKT 136/2017 vp

Suullinen kyselytunti

Toinen varapuhemies Arto Satonen: Edustaja Salonen.

Keskustelu

16.00 Kristiina Salonen sd: Arvoisa puhemies! Kuvitelkaa tilanne, jossa aistit kotisi
tuoksut vahvasti, tunnistat tutun äänen ja uskallat liikkua omasta huoneestasi olohuonee-
seen muiden seuraan. Tuttuus tuo elämääsi turvaa. Arki on helpompaa, kun tiedät, missä
olet. Tällainen on vaikeavammaisen arkitodellisuus parhaimmillaan. Pahimmillaan vam-
mainen ihminen kohtaa jopa kahden vuoden välein kilpailutuksen takia uudet hoitajat ja
uuden asuinympäristön, vain siis siksi, että me, ei-vammaiset ihmiset, sanomme, että han-
kintalaki määrää niin. Minusta koti kuuluu kaikille. Arvoisa pääministeri, oletteko te ja
hallituksenne samaa mieltä: onko Suomessa myös vammaisella oikeus pysyvään kotiin?

16.02 Pääministeri Juha Sipilä (vastauspuheenvuoro): Arvoisa herra puhemies! Käsit-
tääkseni kilpailutuslaki, ja samoiten hankintalaki, nimenomaan sallii sen, että jokaisessa
kunnassa voidaan tehdä sellainen harkinta, joka on vammaisen edun mukainen. Jos esimer-
kiksi asunto kilpailutettaisiin tiheästi, on selvä asia, että jos joutuu sitä tuttua ja turvallista
ympäristöä vaihtamaan nopeasti — ja varsinkin kun vammaisella se tuttuus ja turvallisuus
on tärkeää — niin se ei ole oikein. Varmasti ministeri, joka vastaa tästä hankintalaista, mi-
nisteri Lindström, pystyy paremmin vielä selittämään, mutta tämä on käsitykseni, että ny-
kylainsäädäntö sallii kunnille juuri sen, mitä esititte.

16.02 Työministeri Jari Lindström (vastauspuheenvuoro):  Arvoisa herra puhemies!
Joo, pelkistäen sanottuna tässä on kyse täysin hankintayksikön eli suomeksi sanottuna kun-
nan tekemästä valinnasta. Vammaisten palvelujen tuottamiseen ei sovelleta hankintalakia,
jos kunta antaa loppukäyttäjän itse tehdä valinnan hänelle sopivasta palveluntarjoajasta.
Tällöin kunta ei käytä harkintavaltaa ja kyse ei ole julkisesta hankinnasta. No, jos taas kun-
ta haluaa tehdä päätöksen siitä, kuka vammaisten palveluja saa tuottaa, ja valitsee sopivim-
maksi katsomansa palveluntuottajan, silloin on kyse julkisesta hankinnasta, ja jos kunta va-
litsee tosiaan tämän vaihtoehdon, kunta ei voi valita palveluntuottajaksi kaveria, vaan
homma täytyy kilpailuttaa hankintalain mukaan. Ei ole kenenkään, ei edes vammaisen
henkilön, etu se, että kunta voisi valita palveluntuottajan ilman kilpailutusta, ja tältä osin ei
 Tarkistettu
4.2



Pöytäkirjan asiakohta PTK 103/2017 vp
direktiivin sääntelystä ole edes mahdollista kansallisesti poiketa. Näin minulle on kerrottu
meidän virkamiestemme taholta.

Toinen varapuhemies Arto Satonen:  Nyt on mahdollisuus pyytää lisäkysymyksiä V-
painiketta painaen ja seisomaan nousten. 

16.04 Kristiina Salonen sd (vastauspuheenvuoro): Arvoisa puhemies! Todellisuus on
paljon julmempaa kuin mitä te nyt sieltä kerrotte tai haluatte myöntää. Esimerkiksi rova-
niemeläinen nuorimies Petteri on taistellut perheensä kanssa vuosia saadakseen asua ryh-
mäkodissa, jonne hän lapsuudenkodistaan muutti. Petterin tarina kertoo, että todellisuudes-
sa on aivan eri asia kilpailuttaa kopiopapereita kuin ihmisen koko elämän mittaista asumis-
ta. 

Arvoisa pääministeri, eilen illalla toiveeni heräsi. Luin haastattelun, jossa nostitte esille
vammaisten asumispalveluiden kilpailuttamisen. Teidän sydäntänne on koskettanut vam-
maisten asia. Vielä viime jouluna hallituspuolueiden kaikki kansanedustajat, te, arvoisa
pääministeri, mukaan lukien, äänestitte sen puolesta, että vammaisten koti kuuluu kilpai-
luttaa. Arvoisa pääministeri, oliko jouluna tehty päätös oikea?

16.05 Työministeri Jari Lindström (vastauspuheenvuoro): Arvoisa puhemies! Tosiaan,
kuten äsken tuossa sanoin, en minä eikä hallitus tietenkään yhtään väheksy vammaisten
asiaa emmekä tilaa.

Minä olen tänään laittanut meidän virkakoneistollemme sellaisen määräyksen, että kai-
kille kunnille laitetaan vielä kerran rautalankaohjeistus, miten tätä hankintalakia voidaan
käyttää. Se on ensimmäinen toimenpide.

Toinen toimenpide on se, että me käynnistämme yhdessä STM:n vastaavan ministerin
kanssa keskustelun tästä asiasta ja vielä kerran perkaamme, mitä tälle asialle on tehtävissä.
Me emme tätä ongelmaa väheksy. 

Ja eilinen ohjelma oli koskettava.

16.05 Merja Mäkisalo-Ropponen sd (vastauspuheenvuoro): Arvoisa puhemies! Asiaa
koskeva kansalaisaloite on saanut nyt yli 50 000 nimeä täyteen, eli se tulee nyt tänne edus-
kunnan käsittelyyn, ja me sosiaalidemokraatit tuemme kansalaisaloitteen ajatusta.

Kilpailuttaminen koskee myöskin muistisairaita ihmisiä, joiden elämässä perusturvalli-
suus muodostuu usein samoina pysyvistä ihmissuhteista ja tutusta ympäristöstä. Miltä
meistä tuntuisi, jos meille sanottaisiin, että nyt on pakko muuttaa, kun asuminen on muual-
la halvempaa? Uskon, ettei kukaan meistä suostuisi tällaiseen. Miksi vammaisten ja muis-
tisairaiden kohdalla tämä on edelleen mahdollista, vaikka heidän kohdallaan seuraukset
voivat olla erittäin dramaattisia? Kysyn vielä uudelleen: mitä hallitus aikoo tehdä tässä ja
nyt, että tämä epäkohta saataisiin hoidettua, sillä parasta aikaa monissa kunnissa on käyn-
nissä nämä kilpailutussysteemit?

16.06 Työministeri Jari Lindström (vastauspuheenvuoro):  Arvoisa herra puhemies!
Kuten äsken sanoin: tässä ja nyt, tänään, on laadittu jo kirje kunnille, koska tämä asia rat-
kaistaan myös kunnissa. Kuntien käytännöt ovat todella kirjavia. Jotkut osaavat käyttää
hankintalakia, jotkut eivät. Tässä on ensimmäinen asia: pitää saada ne samanlaisiksi niin,
että kaikki toimivat samalla tavalla. Hankintalaki, niin kuin sanoin, ei velvoita hankintayk-
2



Pöytäkirjan asiakohta PTK 103/2017 vp
siköitä toteuttamaan sosiaali- ja terveyspalveluita — mukaan lukien vanhusten ja vam-
maisten palvelut — julkisena hankintana. Ne palvelut voidaan vaihtoehtoisesti toteuttaa
asiakkaan valinnanvapauteen perustuen, ja kun tästä käytiin keskustelua hankintalain esit-
telyn yhteydessä, niin silloin nostettiin tämä niin sanottu henkilökohtainen budjetointi esil-
le. Ja tämä olisi se asia, jolla tätä asiaa voitaisiin viedä eteenpäin.

16.07 Arja Juvonen ps (vastauspuheenvuoro): Arvoisa herra puhemies! Viime eduskun-
takaudella perussuomalaiset tekivät lakialoitteen ja saivat vammaisneuvostot lakisääteisik-
si. Ministeri, silloin kuntaministeri, Paula Risikko olitte sitä eteenpäin viemässä, kiitos sii-
tä. Myös vanhusneuvostot ovat lakisääteisiä tällä hetkellä.

Tiedustelisin tästä vammaisneuvostojen toiminnasta ja myös vanhusneuvostosta. Ne ei-
vät ole kumpikaan lakisääteisiä. Millä tavalla näistä asioista tulevaisuudessa myös soten
keskiössä huolehditaan, jotta vammaisneuvostojen ja vanhusneuvostojen ääni kuuluu —
elikkä niiden ihmisten, joiden asioita siellä kunnissa hoidetaan? Nämä kumpikaan eivät ole
päättäviä elimiä, mutta sisältö on erittäin tärkeä, ja on myös erittäin tärkeää, että siellä neu-
vostoissa on vammaisten ja vanhusten edustus, ei ainoastaan järjestöjä tai poliitikkoja,
vaan siellä pitää olla ne ihmiset, kenenkä asioista me puhumme. Siitä kysyisin, millä taval-
la myös soten keskiössä nämä kaksi erittäin tärkeää ja merkittävää neuvostoa tulevat säi-
lymään.

16.08 Kunta- ja uudistusministeri Anu Vehviläinen  (vastauspuheenvuoro):  Arvoisa
puhemies! Edustaja Juvonen otti todella tärkeän asian esille, varsinkin nyt, kun tässä ovat
aloittaneet uudet kunnanvaltuustot. Minun viestini kuntaministerinä on sinne, että nyt pi-
täisi jokaisessa kunnassa huomioida tämä, ja todellakin niin, että on erikseen vanhusneu-
vostot ja erikseen vammaisneuvostot ja sitten ovat vielä nuorisovaltuustotkin monessa
muussa mukana. Eli nyt on hyvä paikka sitä korjata.

Mitä sitten tulee tuleviin maakuntiin, niin maakuntalain lakiluonnoksen mukaan, joka
on täällä käsittelyssä, on sama suositus ja lainmukaisesti voisi sielläkin mennä. Mutta minä
sanoisin niin, kun teitä on paljon kuntapäättäjiä myös täällä, että huolehtikaa ja huolehdi-
taan myös yhdessä siitä, että siellä ei ole vain pelkästään poliitikkoja, vaan nimenomaan
järjestöjen ja erityisryhmien ääni kuuluu paremmin.

16.09 Touko Aalto vihr (vastauspuheenvuoro): Arvoisa puhemies! Palveluiden pirstou-
tuminen ja markkinallistaminen uhkaavat heikentää eniten niiden ihmisten palveluita, jot-
ka eniten tarvitsevat näitä palveluita. Sen vuoksi kansalaisaloite vammaisten henkilöiden
välttämättömän avun ja tuen kilpailuttamisen lopettamisesta on tarpeellinen ja aiheellinen.
Sen vuoksi kysyn asianomaiselta ministeriltä: miten hallitus aikoo vastata ihmisten arjesta
nouseviin aitoihin huoliin ja turvata kaikkein eniten apua tarvitsevien ihmisten pitkäjäntei-
sen ja hyvän hoidon?

16.10 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Täällä esillä oleva aihe on hyvin tärkeä. Me puhumme monin tavoin yhteis-
kunnan niistä jäsenistä, joiden ääni ei kanna kauas. Siksi on tärkeää, että tämä keskustelu
käydään myös täällä.

On hyvä muistaa, että ministeri Lindströmin vastuulle kuuluva hankintalaki on käytän-
nössä menettelytapalaki. Se on siis tapa hankkia ne palvelut, joihin vammainen ihminen on
3



Pöytäkirjan asiakohta PTK 103/2017 vp
elämäntilanteensa tai sairautensa perusteella oikeutettu, ja tuo oikeus kumpuaa vammais-
palvelulaista, jota olemme parhaillaan uudistamassa.

Siinä, edustaja Aalto, olette aivan oikeassa, että suomalaiset kunnat toistaiseksi ovat
vastuussa näistä palveluista. Vuodesta 20 alkaen ne ovat maakuntien harteilla. Suuri osa
sosiaalihuollon palveluista, joihin nämä asumispalvelutkin kuuluvat, on itse asiassa kun-
nissa tällä hetkellä, jo nyt, yksityisten palveluntuottajien toteuttamia. Niitä tulee koskea sa-
mat säännöt, ja ihmisten oikeudet liittyvät myös siihen varsinaiseen lakiin, ei siihen, missä
ihminen tarkalleen ottaen asuu. [Puhemies koputtaa] Siksi olemme tuoneet tänne myös
palvelutuottajalain, joka koskee säännöstelyä yksityisen ja julkisen osalta samalla tavalla. 

16.11 Aino-Kaisa Pekonen vas (vastauspuheenvuoro): Arvoisa puhemies! Suomi rikkoo
tällä hetkellä niin kansainvälistä vammaisten oikeuksia koskevaa sopimusta kuin myöskin
perusarvojamme. Vammaisten elinikäisten palveluiden kilpailuttaminen on johtanut hyvin
epäinhimillisiin tilanteisiin, kuten edustaja Salonen tässä kertoi. Ihmisiltä on viety koti al-
ta, heitä ei ole kuultu heitä itseään koskevissa päätöksissä, heidän elämänsä peruselementit
on romutettu. Näin ei voi todellakaan enää jatkua.

Hallitus sivuuttaa koko kysymyksen viittaamalla sote-uudistukseen ja sen myötä mah-
dollisesti tulevaan henkilökohtaiseen budjetointiin, joka ehkä korjaa tilanteen ehkä joskus.
Tämä ei kuitenkaan nyt riitä meille. Vammaisten oikeudet eivät ole kauppatavaraa.

Kysynkin teiltä, ministeri: onko hallitus jo alkanut valmistella tarvittavia muutoksia so-
siaali- ja terveysalan sekä muiden alojen lainsäädännöllä, jotta voimme varmistua siitä, et-
tei vammaispalveluita enää järjestetä kilpailuttamismenettelyin ja että vammaisten ihmis-
oikeudet turvataan jatkossakin?

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Me edustaja Pekosen kanssa istuimme sosiaali- ja terveysvaliokunnan jäse-
ninä, kun eduskunta itse asiassa liki kaikissa valiokunnissa käsitteli tätä hankintalakia, joka
on menettelytapalaki kaikelle julkiselle ostolle, jos se ylittää tietyn summamäärän. Me kä-
vimme perustellun keskustelun siitä, voisiko tässä kohdin tehdä poikkeuksen, ja kuten mi-
nisteri Lindström totesi, arvio perustui EU-direktiiviin, joka tätä hankintatoimintaa sääte-
lee. 

Jaan aivan samoin edustaja Pekosen huolen vammaisten ihmisten ja muiden, esimerkik-
si pitkäaikaissairaiden, asumispalveluista ja näiden ihmisten ihmisoikeuksista, mutta on
hyvä muistaa, että tämä laki on aivan tuore. Minulle on muodostunut sellainen käsitys, että
suomalaisissa kunnissa ei ole vielä sisäistetty sitä. Se nimittäin parani merkittävästi. On
esimerkiksi selvää, että asiakkaan tai asukkaan ääni on otettava huomioon jo hankintaa
suunniteltaessa, ja on velvoitettu kertomaan, jos kunta tai muu hankkija käyttää kriteerinä
vain rahaa eikä esimerkiksi [Puhemies koputtaa] painota laatukriteereitä. Laki on nyt pa-
rempi kuin ennen.

16.13 Sari Sarkomaa kok (vastauspuheenvuoro): Arvoisa puhemies! On hyvä todeta täs-
sä, että kun valinnanvapauslaki astuu voimaan, [Paavo Arhinmäki: Ei astu!] niin silloin
tämä asia tulee siinä hyvin huomioiduksi. Olisi hyvä, että ministeri tässä toteaisi, mitä tar-
koittaa henkilökohtainen budjetti. EU:n hankintadirektiivi on sellainen, jota Suomen täy-
tyy noudattaa, mutta niissä maissa, joissa sitä ei ikään kuin noudateta, valinnanvapausjär-
jestelmä, silloin kun ihminen valitsee, ei ole hankinta, ja sen takia tämä henkilökohtainen
4



Pöytäkirjan asiakohta PTK 103/2017 vp
budjetti on tulossa valinnanvapauslakiin. Se tarkoittaa, että esimerkiksi kehitysvammaisen
ihmisen elämän aikaiset palvelut voidaan yhdessä asiantuntijoiden, vammaisen ja hänen
omaistensa kanssa räätälöidä sellaisiksi kuin ihmiselle sopii, ja silloin näitä palveluita ei
kilpailuteta, esimerkiksi asumispalveluita. [Susanna Huovisen välihuuto] Tämä on erin-
omainen uudistus, ja toivon, että oppositiokin tätä kannattaisi. Mutta toivon, että ministeri
Saarikko avaisi tämän vielä paremmin kuin minä, olette niin hyvä avaamaan sosiaali- ja
terveydenhuollon kysymyksiä. [Naurua] Voisitteko tämän tehdä? — Kiitos.

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yritän parhaani. Kokenut edustaja Sarkomaa kuvaili kyllä jo asian, pääpiir-
teet, aivan oikein.

Siinä tietysti oppositio välihuudoillaan on oikeassa, että tämän suhteen puhumme valin-
nanvapauslaista ja sen yksityiskohdista osana sote-uudistusta, joka on kokonaisuus, joka
astuu voimaan parin vuoden kuluttua, mutta sitä ennen hankintalain sovellutus ja sen aito
ymmärrys, mitä sen uudet muodot tarkoittavat, ovat välttämättömiä ottaa kunnissa käyt-
töön. Iloitsen ministeri Lindströmin toimesta, siitä, että kuntia tässä lähestytään.

Henkilökohtainen budjetti on ikään kuin asiakkaalle tai palveluiden käyttäjälle tietynlai-
nen tili. Se on ylitse käyvä menettely tälle hankintalaille, jossa minusta toteutuu itsemää-
räämisoikeus erinomaisella tavalla, kun palveluiden käyttäjän oma ääni pääsee kuuluviin.
Olivatpa kysymyksessä palvelut hankintalain kautta toteutettuna, henkilökohtaisen budje-
tin kautta toteutettuna, aina taustalla on palvelun tarpeen arviointi, jonka tekevät sosiaali-
ja terveydenhuollon ammattilaiset yhdessä vammaisen tai hänen läheistensä kanssa. [Pu-
hemies koputtaa] Henkilökohtainen budjetti on sellainen, jossa oma ääni kuuluu parem-
min.

16.15 Antti Rinne sd (vastauspuheenvuoro): Arvoisa puhemies! Tässä ei voida paeta EU-
lainsäädännön taakse, niin kuin pakkoyhtiöittämisen osalta hallitus pyrki tekemään. Tätä ei
voi myöskään siirtää 2020-luvulle, niin kuin tässä on nyt yritetty selittää tämän henkilö-
kohtaisen tilin kautta. Nämä ihmiset kärsivät tällä hetkellä, heillä on turvattomuutta tämän
asian suhteen, ja se pitää ratkaista tässä ja nyt. 

Arvoisa pääministeri, te olette todennut Ilta-Sanomissa 11.10., että olette valmis harkit-
semaan ainakin joidenkin vammaispalvelujen jättämistä kilpailutuksen ulkopuolelle. Mitä
käytännössä tällä tarkoitatte? EU ei siis estä tätä kilpailuttamisen ulkopuolelle sulkemista.
Miten aiotte nyt ratkaista, pääministeri Sipilä, tämän asian? Teidän hallituksenne puolelta
täytyy tämä asia ratkaista.

16.16 Pääministeri Juha Sipilä (vastauspuheenvuoro): Arvoisa puhemies! Ymmärrän
hyvin huolen ja ymmärrän myöskin sen, että vammaiset ihmiset tarvitsevat inhimilliset ja
hyvät palvelut. Se on selvä asia. Niin kuin tässä kuulimme, hankintalaki tai sosiaali- ja ter-
veydenhuollon lainsäädäntö ei tällä hetkelläkään aseta mitään estettä tehdä se juuri näin,
mutta kuntien käytännöissä, näitä arjen esimerkkejä on omassakin sähköpostissani vaikka
kuinka paljon, on selvästikin eroja, ja joka paikassa tätä ei tehdä parhaalla mahdollisella ta-
valla. Sen vuoksi ministeri Lindström on nyt pyytänyt ohjeistamaan kuntia sillä tavalla,
että siellä käytännöt yhtenäistyisivät.
5



Pöytäkirjan asiakohta PTK 103/2017 vp
Se, mitä me teemme sosiaali- ja terveydenhuollon uudistuksen yhteydessä, tämä henki-
lökohtainen budjetointi, todellakin tuo tähän kysymykseen sitten ratkaisun, jolloin ihmi-
nen pystyy itse päättämään laajemmin siitä, miten se raha käytetään.

16.17 Sari Essayah kd (vastauspuheenvuoro): Arvoisa puhemies! Jos kunta tuottaa nuo
vammaispalvelut omana toimintanaan, niin silloinhan ei tarvitse kilpailuttaa. Mutta sen si-
jaan jos hankitaan markkinoilta, silloin on kilpailutettava. Tämä on se perus- ja pohjasään-
tö. Hallitus, kun uudisti tuota hankintalakia, ei kuitenkaan käyttänyt niitä kaikkein kor-
keimpia mahdollisia EU-direktiivistä tulevia raja-arvoja vaan laski niitä. Meillähän Suo-
messa on se tilanne, että meillä kilpailutetaan Euroopan eniten. Kaikissa julkisissa hankin-
noissa nuo kriteerit ovat aivan keskeinen tekijä. Muutoin ollaan siinä tilanteessa, että se,
joka halvimmalla ottaa hoitaakseen — mennään huutolaisaikaan. Nyt olisin kysynytkin
ministeriltä, millä tavalla kuntia aiotaan ohjeistaa, jotta me saamme laatua näihin hankin-
toihin. Täällä on todettu, että kunnat eivät ehkä uuden lain edessä oikein tiedä, mitä pitäisi
tehdä. Eikö nyt ole syytä ottaa ihmisten hätä tosissaan? Meillä ei ole varaa mennä huuto-
laisaikaan. Me tarvitsemme sellaiset kriteerit, että ihmisten ihmisarvoinen elämä voidaan
varmistaa.

16.18 Työministeri Jari Lindström (vastauspuheenvuoro):  Arvoisa herra puhemies!
Edustaja on aivan oikeassa, ja juuri sen takia tänään olen antanut määräyksen siitä, että
tämmöinen kirje lähtee kuntiin ja sellainen, että se on rautalankaa, niin että varmasti tulee
selväksi, mistä tässä on kysymys.

Näistä kynnysarvoista: Sote-palveluiden kynnysarvo asetettiin tosiaan hieman alem-
maksi, siis 400 000 euroon, kuin se direktiivi olisi sallinut, 700 000 euroa. Minkä takia?
Tällä haettiin avoimuutta, julkisella ilmoittamisella, sekä parasta hinta—laatu-suhdetta.
Myös alan yrittäjät pitivät direktiiviä alempaa kynnysarvoa tärkeänä asiana avoimuuden
kannalta. Hankintalaissa säädettiin kuitenkin näille sote-palveluille omat erityisen kevyet
ja joustavat säännöt.

Vielä kerran: Jos kunta päättää ulkoistaa nämä palvelut, sen tulee järjestää kilpailutus.
Näitä sote-palveluita ei ole mahdollista sulkea hankintalain soveltamisalan ulkopuolelle.
Hankintadirektiivissä on nimenomaiset CPV-koodit, joissa luetellaan myös vammaisten
palvelut.

Kysymyksen käsittely päättyi.
6


