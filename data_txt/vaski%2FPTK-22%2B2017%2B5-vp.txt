















































DEMA348.tmpSave.xml


Pöytäkirjan asiakohta PTK 22/2017 vp
Pöytäkirjan asiakohta 

PTK 22/2017 vp

Täysistunto

Tiistai 14.3.2017 klo 14.00—17.25

5. Hallituksen esitys eduskunnalle laiksi yrityspalvelujen asiakastietojärjestelmästä sekä 
laeiksi valtion erityisrahoitusyhtiöstä annetun lain 6 §:n ja Finpro Oy –nimisestä osakeyh-
tiöstä annetun lain muuttamisesta

Hallituksen esitys HE 18/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

15.37 Sinuhe Wallinheimo kok: Arvoisa puhemies! Päätin pitää tämän puheenvuoron oi-
keastaan kahdesta syystä.

Ensiksikin on paikallaan kiittää hallitusta järkevästä esityksestä. Meistä jokainen on var-
masti kiertänyt yrityksissä, ja vaatimukset yritysten byrokratiataakan keventämisestä ovat
varmasti tulleet meille kaikille tutuiksi. Tämä hallituksen esitys tekee juuri tätä yrityspal-
veluiden asiakastietojärjestelmän osalta. Palvelun keskittäminen yhteen paikkaan tarkoit-
taa ensinnäkin sitä, että tulevaisuudessa yrittäjien ei tarvitse antaa tietoja asiakastietojärjes-
telmään kuin kerran. Nykyisinhän yritykset joutuvat antamaan useaan kertaan lähes samo-
ja tietoja palvelujen tarjoajille.

Toisekseen tavoitteena on tietojärjestelmän avulla parantaa valtionhallinnon eri organi-
saatioiden yhteistoimintaa yrityksille suunnatuissa neuvontapalveluissa ja yritystuissa. Se
myös yhdenmukaistaa merkittävässä määrin yritysten saamaa palvelua. Hyötyjinä tästä
ovat yrittäjät ja asiakkaat. Yrittäjille helpompi arki merkitsee sitä, että aikaa jää enemmän
oman ydintoiminnon kehittämiseen. Se puolestaan tekee yrityksistä kilpailukykyisempiä.
Yritysten asiakkaille järkevämpi sääntely näkyy parempana ja halvempana palveluna.

Arvoisa puhemies! Uudistus siis toteuttaa hallituksen itselleen asettamia sujuvamman
sääntelyn, norminpurun ja julkisen sektorin digitalisoitumisen tavoitteita. Tästä syystä
sekä Suomen Yrittäjät että EK ovat pitäneet tätä esitystä erittäin kannattavana.

Toisaalta, arvoisa puhemies, olen samaa mieltä juuri edellä mainittujen lausunnonanta-
jien kanssa siitä, että voisimme tehdä enemmänkin erityisesti julkisen sektorin digitalisoi-
misessa. Esimerkiksi päätös e-kuitteihin siirtymisestä koko valtionhallinnossa toisi asian-
tuntijalaskelmien mukaan noin 800 miljoonan euron säästöt kansantaloudelle vuosittain.
Vastaavasti verkkolaskutuksen täysimääräinen hyödyntäminen säästäisi menoja jopa 3
miljardilla eurolla.

Nämä ovat kokonaisuuksia, joissa hallituksen pitäisi olla aktiivinen — kyseessä ovat
kuitenkin uudistukset, jotka oikealla tavalla toteutettuina paitsi säästävät myös parantavat
kansalaisten palveluita.
 Tarkistettu
4.0



Pöytäkirjan asiakohta PTK 22/2017 vp
Keskustelu päättyi.

Asia lähetettiin talousvaliokuntaan.
2


