















































DEME033.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

2.4. Suullinen kysymys valinnanvapauskokeilusta (Pia Kauma kok)
Suullinen kysymys SKT 49/2018 vp

Suullinen kyselytunti

Puhemies Paula Risikko: Vielä kysymys, edustaja Kauma.

Keskustelu

16.59 Pia Kauma kok: Arvoisa puhemies! Sote- ja maakuntauudistukseen liittyvä valin-
nanvapauslaki on määrä hyväksyä kesäkuussa. Jos ja kun laki etenee, voivat niin kutsutut
valinnanvapauspilotit käynnistyä 1. heinäkuuta alkaen. Kehysriihen yhteydessä hankkee-
seen varattuja määrärahoja nostettiin 100 miljoonasta perätä 200 miljoonaan euroon. Pilot-
tivaiheessa eri maakuntien alueella tullaan siis kokeilemaan, kuinka valinnanvapauden eri
elementit, sote-keskukset, suunhoidon yksiköt, [Vasemmalta: Sille löytyi kyllä rahaa!]
asiakassetelit ja henkilökohtainen budjetti, tulevat toimimaan. Hakemuksia tuli kaikkien
maakuntien alueelta, ja piloteista saatava tieto on jatkoa ajatellen äärimmäisen tärkeää.

Arvoisa puhemies! Uudenmaan alueella asuu lähes kolmasosa suomalaisista, ja se on
ylivoimaisesti suurin maakunta. Näin ollen Uudenmaan alueelta saatava tieto olisi luon-
teeltaan erittäin kattavaa, ja se auttaisi erottamaan, mikä valinnanvapaudessa toimii alusta
lähtien ja mikä kaipaa parannuksia. Kysynkin ministeri Vehviläiseltä: millaisin kriteerein
pilottivaiheeseen päätyvät maakunnat tullaan valitsemaan, ja onko Uudenmaan alueen eri-
tyispiirteet tarkoitus huomioida jo pilottivaiheessa?

Puhemies Paula Risikko:  Tämä taitaa olla ministeri Saarikolle, olkaa hyvä.

17.00 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aivan kuten edustaja Kauma kysymyksessään totesi, hallitus tosiaan teki
päätöksen siitä, että valinnanvapauspilotit on syytä nähdä vahvana vaiheistuksen osana
sote-maakuntauudistuksen voimaanpanossa. Tätähän meiltä edellytti viime kesänä myös
perustuslakivaliokunnan lausunto, joka edellytti sitä, että valinnanvapaus astuisi voimaan
vaiheittain. Näin tapahtuu lakipykälissä valinnanvapauden lainsäädännön osalta, se porras-
tuu eri vuosille, mutta pilotit lain pykäliin tuotuna ovat myös osa tätä.

Ja aivan kuten kysyjä totesi, näitä hakemuksia tuli todellakin 18 maakunnasta, myös Uu-
deltamaalta. Se antaa minusta hyvän käsityksen siitä, että kaikkialla uudistus etenee ja sen
halutaan konkretisoituvan todeksi myös kansalaisten palveluissa. Tietojeni mukaan, nyt
kun tuo hakemusten määräaika on päättynyt, Uusimaa jätti 67 miljoonan euron suuruisen
hakemuksen. Ottamatta kantaa lienee selvää, että aivan koko summan osalta, kun jaossa
[Puhemies koputtaa] on se 200 miljoonan kokonaisuus... Me joudumme käymään neuvot-
 Tarkistettu
4.0



Pöytäkirjan asiakohta PTK 34/2018 vp
teluja, ja nyt on asiantuntija-arvioiden aika. Mutta mikään ei ole estämässä, etteikö Uusi-
maa voisi olla saamassa pilottirahaa.

Puhemies Paula Risikko: Tämä kysymys on tässä vaiheessa loppuun käsitelty. Jatkamme
kehyskeskustelua tiistaina.

Kyselytunti päättyi.
2


