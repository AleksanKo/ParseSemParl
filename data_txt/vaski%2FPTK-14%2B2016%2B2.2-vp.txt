















































DEM4509.tmpSave.xml


Pöytäkirjan asiakohta PTK 14/2016 vp
Pöytäkirjan asiakohta 

PTK 14/2016 vp

Täysistunto

Torstai 25.2.2016 klo 16.00—17.44

2.2. Suullinen kysymys opintotuen leikkaamisesta (Ozan Yanar vihr)
Suullinen kysymys SKT 15/2016 vp

Suullinen kyselytunti

Ensimmäinen varapuhemies Mauri Pekkarinen: Siirrymme seuraavaan kysymykseen.
Edustaja Yanar.

Keskustelu

16.33 Ozan Yanar vihr:  Arvoisa herra puhemies! Lukuisat ministerit lupasivat ennen
vaaleja olla leikkaamatta koulutuksesta. Kuten me kaikki tiedämme, he ovat pettäneet tä-
män lupauksen ja leikanneet valtavat summat Suomen tulevaisuudesta eli koulutuksesta, ja
nyt opiskelijat odottavat kauhulla, mitä opintotuelle on tapahtumassa: hallitus on leikkaa-
massa opintotukea neljänneksen. Painotan: neljänneksen. Opintotuki asumislisineen tänä
vuonna opiskelunsa aloittavalle on noin 540 euroa bruttona kuukaudessa, eikä tämä riitä
mitenkään elämiseen nytkään. Kelan tuoreen raportin mukaan opiskelijoista joka kuudes
käyttää jo nyt opintorahan ja asumislisän kokonaisuudessaan asumiseen. Haluan muistut-
taa, että opiskelijoiden pitää myös syödä. Opintotuesta ei voi leikata neljännestä ilman, että
leikkaus vaikeuttaisi opiskelijoiden elämää kohtuuttomasti. (Puhemies koputtaa) Kysyn-
kin opetusministeriltä: aikooko hallitus todella lähteä opintotuen massiivisen leikkaami-
sen tielle?

16.34 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Tämä hallitus on asettanut itselleen tavoitteeksi pysäyttää Suomen
velkaantumisen. Se on sellainen tavoite, johon se hallitus, jossa vihreät olivat mukana, ei
kyennyt, ja se on myöskin sellainen asia, tämä velkaantumisen pysäyttäminen, joka on eri-
tyisen tärkeätä nuorille sukupolville, koska he ovat niitä, jotka sitten maksavat sen velan,
jos me otamme sitä heidän piikkiinsä.

Hallitusohjelmaneuvotteluissa keskusta, perussuomalaiset ja kokoomus sopivat halli-
tuksen ohjelmasta, johon sisältyy 4 miljardin euron leikkaukset. (Jari Myllykoski: Opiske-
lijat kyykkyyn!) Tässä kokonaisuudessa keskusta, perussuomalaiset ja kokoomus sopivat,
että opintotuki valitettavasti myöskin kuuluu näiden leikkausten piiriin, 70 miljoonaa eu-
roa vuoteen 2019 mennessä ja 150 miljoonaa pitkällä aikavälillä. Epäkiitollinen tehtäväni
on viedä tätä asiaa eteenpäin, ja olen asettanut selvityshenkilön Roope Uusitalon valmiste-
lemaan mallia. Tämän kokonaisuuden, hänen työnsä, (Puhemies koputtaa) olisi tarkoitus
valmistua tämän kuun loppuun mennessä, ja sen jälkeen voimme sitten keskustella siitä
suunnasta, minkälaiseen ratkaisuun asiassa päädytään.
 Tarkistettu
4.0



Pöytäkirjan asiakohta PTK 14/2016 vp
Ensimmäinen varapuhemies Mauri Pekkarinen: Nyt pyytäisin niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta. 

16.36 Ozan Yanar vihr (vastauspuheenvuoro):  Arvoisa herra puhemies! On selvää, että
näin suurta leikkausta ei ole mahdollista toteuttaa oikeudenmukaisella tavalla. Julkisuu-
dessa olleiden tietojen perusteella on syytä olla huolissaan siitä, että opiskelijat ajetaan
kohti pakkolainaa. Toisin sanoen riittävän opintotuen sijaan opiskelijat pakotetaan elä-
mään velaksi. Tavoiteajassa valmistuvalle opiskelijalle, joka rahoittaa koko opintonsa
opintolainalla, kertyy jo nykyisellään 18 000 euroa lainaa opintojensa lopussa eli melkein
20 000 euroa. Tämä on pelottava lainamäärä, kun epävarmat työmarkkinat eivät takaa tu-
levia tuloja. Koulutuksesta saattaa siis tulla rikkaiden lasten etuoikeus. Hallitus siis jatkaa
hyvinvointivaltion romuttamisprojektiaan. Lisäksi tämä tarkoittaisi sitä, että parhaat osaa-
jat eivät välttämättä hakeutuisi korkeakouluihin, vaan ne, joilla olisi varaa, hakeutuisivat.
Hallitus pelottelee jatkuvasti valtion velkaantumisella. Kysynkin: (Puhemies koputtaa) ai-
kooko hallitus nyt pakottaa tulevat opiskelijasukupolvet elämään velaksi?

16.37 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Minä en oikein pidä hyvänä sitä, että tässä salissa pelotellaan nuo-
ria sukupolvia heidän tulevaisuudellaan. (Hälinää, välihuutoja) Se ei minun mielestäni ole
kovin rakentavaa. Me tiedämme kaikki, että maailma on koko ajan enemmän mahdolli-
suuksia täynnä meidän nuorillemme, ja totta kai tässä tulevaisuuden näkymässä, kun mah-
dollisuuksia on enemmän, lisääntyy myöskin se, että epävarmuutta on. Meidän pitää pys-
tyä vastaamaan tähän epävarmuuteen muun muassa sillä, että laitamme Suomen talouden
kuntoon, huolehdimme siitä, että meillä on pitkälläkin aikavälillä hyvinvointiyhteiskunta,
joka suojaa niiltä tilanteilta, jos elämästä pettää pohja. Minä pidän erittäin tärkeänä sitä,
että me emme anna sellaista mielikuvaa tästä salista, että me voimme jatkaa tätä velkaan-
tumisen tietä, vaan me rakennamme kestävää tulevaisuutta meidän lapsillemme (Puhe-
mies koputtaa) ja nuorillemme. Tämä tilanne on vaikea, tämä leikkaus on ikävä. Minä it-
sekin nuoren sukupolven edustajana ja hallituksen nuorisoasioista vastaavana ministerinä
pidän erittäin kovana paikkana leikata opiskelijoilta (Välihuutoja — Puhemies koputtaa) ja
katson, että meidän täytyy pystyä rakentamaan erilaisin ratkaisuin nuorille positiivista tu-
levaisuutta.

Ensimmäinen varapuhemies Mauri Pekkarinen:  Edustajat, pyydän, että pysyttäisiin
mahdollisuuksien mukaan sen 1 minuutin rajoissa.

16.38 Paavo Arhinmäki vas (vastauspuheenvuoro):  Arvoisa puhemies! Toimin viime
kaudella opintotuesta vastaavana ministerinä. Silloin opintotukea ei leikattu, (Ben Zysko-
wicz: Vaan korotettiin, täysin järjetöntä! — Hälinää) ja nyt te, ministeri Grahn-Laasonen,
olette leikkaamassa opiskelijoiden toimeentulosta 25 prosenttia. Te sanotte, että täällä pe-
lotellaan. Täällä kerrotaan faktoja.

Arvoisa puhemies! Se tiedetään, että ministeri Soinin puheilla ennen vaaleja ei ole mi-
tään tekemistä sen kanssa, mitä ministeri Soini ja hallitus tekevät vaalien jälkeen, mutta
hämmästyin, kun luin Ilta-Sanomia vuoden takaa. Siellä sanotaan näin: "Eläkeläisten, lap-
siperheiden, opiskelijoiden ja muiden tuensaajien euroista ei ole tarkoitus ottaa pois sent-
tiäkään, kuten puheenjohtaja Juha Sipilä lupasi. (Eduskunnasta: Ohhoh!) — Kyllä. Tasoa
2



Pöytäkirjan asiakohta PTK 14/2016 vp
ei leikata, Sipilä vakuutti." Arvoisa pääministeri Sipilä, opintotuesta ollaan leikkaamassa
25 prosenttia. Kuka oli tämä Sipilä, joka tällaisen selkeän lupauksen antoi?

16.39 Pääministeri Juha Sipilä (vastauspuheenvuoro): Arvoisa puhemies! Ennen vaale-
ja tosiaan arvioimme sen, että indeksien leikkaaminen riittäisi, että tasoon ei tarvitsisi puut-
tua. Nyt tilanne on toinen. Suomen talouden tilanne on huomattavasti huonompi kuin mitä
arvioimme ennen vaaleja. Tämä 70 miljoonan leikkaus on äärimmäisen vaikea, niin kuin
opetusministeri tuossa juuri kertoi, mutta erityisesti nuorten sukupolvien, ylisukupolvisuu-
den näkökulmasta se, että tämä velkaantumiskehitys saadaan pysäytettyä, on äärimmäisen
tärkeää. Nyt kun asiaa valmistellaan, niin totta kai valmistellaan huolellisesti sellainen tie,
että lisäämällä lainan määrää ja valtion takausta lainoissa pystytään takaamaan se, että
opiskelija pystyy opintojensa aikana takaamaan elämisen.

16.40 Nasima Razmyar sd (vastauspuheenvuoro):  Arvoisa puhemies! Täytyy ihan al-
kuun kysyä opetusministeriltä: onko näin, että valtio ei voi velkaantua, mutta opiskelijat
voivat velkaantua? Se on aikamoinen periaate teiltä. Valitettavasti jokainen meistä tietää ja
tuoreelta muistilta muistaa, minkälaiset koulutusleikkaukset täällä on tehty, kuinka massii-
viset, kuinka suuret. Ne tulevat jättämään vielä pitkäaikaisia vaikutuksia. No, nyt ollaan jo
heikentämässä opiskelijoiden toimeentuloa, joka on valmiiksi hyvin heikko. Moni opiske-
lija elää jo tällä hetkellä köyhyysrajalla, ja varmasti opetusministeri tietää tämän varsin hy-
vin. Opintotuen kohdalla ollaan haluttu pitkään tehdä kokonaisuudistusta. Onko tämä nyt
se massiivinen uudistus, jota olette meille tuomassa, jolla saadaan opiskelijoille opiskelu-
rauhaa? Saadaanko tällä opiskelijat täysipäiväisesti opiskelemaan, nopeasti valmistu-
maan, niin kuin se on teillä hallitusohjelmassa myöskin tavoitteena?

16.41 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Nykyinen opintotukijärjestelmä, josta edustaja Arhinmäki tässä
puhui, ei ole kyllä erityisen toimiva, se nykyinenkään. Se on jäykkä ja byrokraattinen, ja se
ei kannusta ripeään valmistumiseen, eikä se oikeastaan myöskään mahdollista opiskelun ja
työnteon yhdistämistä. Elikkä siinä opintotukijärjestelmässä olisi hyvin paljon kyllä kehit-
tämisen varaa, ja juuri siitä syystä meidän täytyykin katsoa huolella, minkälainen malli va-
litaan. Voi olla, että koska nämä leikkaukset kohdistuvat nyt jo tuleville vuosille, niin mei-
dän täytyisi rakentaa myöskin sellaista polkua, jossa katsotaan pidemmälle. Ja siitä syystä
olen esittänyt harkittavaksi hallituksen piirissä sitä, voitaisiinko opiskelijat yhtenä kohde-
ryhmänä esimerkiksi ottaa mukaan hallituksen kaavailemaan perustulokokeiluun. Se voisi
antaa opintotuen pitkän aikavälin kehittämiselle hyvää suuntaa.

16.42 Ville Niinistö vihr (vastauspuheenvuoro):  Arvoisa puhemies! Koulutuslupaus ja
se, että jokaisella nuorella on yhtäläiset mahdollisuudet saada lahjakkuutensa, intonsa,
osaamisensa pohjalta tässä maassa hyvä koulutus, on hyvinvointivaltion ydin. (Välihuuto-
ja oikealta) Se on meidän menestysstrategiamme ydin. Tämä maa pärjää jatkossakin sillä,
että kaikilla on yhtäläiset mahdollisuudet, kaikilla on mahdollisuudet unelmiinsa, kaikilla
on mahdollisuus toteuttaa niitä osaamisensa ja intonsa pohjalta. 

Arvoisa puhemies! Olen kyllä hämmentynyt siitä, että opetusministeri kuulostaa lähin-
nä innostuneelta siitä, että hän pääsee leikkaamaan opintotukea, ja niille, jotka ovat huolis-
saan siitä, että neljännes leikataan opiskelijan toimeentulosta pois, (Hälinää) te sanotte sitä
3



Pöytäkirjan asiakohta PTK 14/2016 vp
pelotteluksi, että tästä ollaan huolissaan. Pelottelevatko opiskelijat, jotka ovat huolissaan
siitä, että heiltä viedään neljännes tuloistaan? Teillä on ollut vaihtoehto, ja vaihtoehto olisi
ollut se, että panostetaan koulutukseen, nostetaan nuoria työelämään ja uudistetaan sitä,
että kannustetaan valmistumaan, mutta te olette päättänyt leikata eniten juuri opiskelijoil-
ta. Kysynkin pääministeriltä, koska kokoomuksen linja on ollut tämä lainapainotteisuus
pitkään: (Puhemies koputtaa) miksi keskusta voi tämän hyväksyä, koska tämä lisää koulu-
tuksen eriarvoisuutta?

Ensimmäinen varapuhemies Mauri Pekkarinen: Nyt pääministeri vastaa, kysymys tuli
selväksi. Pääministeri vastaa. 

16.43 Pääministeri Juha Sipilä (vastauspuheenvuoro): Arvoisa puhemies! Olen kyllä eri
mieltä siitä, että opetusministeri innostuneena esitteli tämän ikävän leikkauksen, jonka hän
joutuu toteuttamaan. Muistaakseni juuri tällaisia sanoja hän asiasta käytti. (Olavi Ala-Nis-
silä: Ei saa vääristellä!) 

Valtio velkaantuu kovaa vauhtia. Itse kun opiskelin, niin silloin opinnot rahoitettiin pää-
asiassa lainalla. (Hälinää) Minä en usko, että me pystymme... (Välihuuto) — Kyllä, se on
totta, että silloin oli eri tilanne, myöskin työllistymistilanne oli silloin erilainen. — Mutta
me pidämme ehdottomasti kiinni siitä, että Suomessa säilyy edelleenkin yhtäläiset mahdol-
lisuudet jokaiselle, jolla on motivaatiota, päätä ja halua kouluttautua, kouluttautua niin pit-
källe kuin kykenee. Minä en usko, että se, että tähän tulee lainakomponenttia lisää, tulee
tätä yhtäläistä mahdollisuutta pienentämään. Tämä on ikävä leikkaus, niin kuin opetusmi-
nisteri totesi, (Puhemies koputtaa) mutta valitettavasti täältäkin joudutaan leikkaamaan. 

Ensimmäinen varapuhemies Mauri Pekkarinen: Opetusministeri haluaa hyvin lyhyesti
vielä vastata. 

16.45 Opetus- ja kulttuuriministeri Sanni Grahn-Laasonen (vastauspuheenvuoro): 
Arvoisa puhemies! Edustaja Niinistö, minä pidän teidän äskeistä puheenvuoroanne hyvin
loukkaavana. Me tunnemme toisemme hyvin, ja sinä tiedät, mitä ajattelen koulutuksen
merkityksestä ja myöskin siitä, miten tärkeää on se, että jokaisella taustoista riippumatta on
mahdollisuus Suomessa kouluttautua ja päästä elämässä eteenpäin. 

Itse uskon siihen, että tulevaisuudessakin valtion pitää vahvasti panostaa koulutukseen
ja myöskin taloudellisesti tukea opiskelijoita heidän opinnoissaan. Sen takia meidän pitää
keskittyä siihen, että me rakennamme sellaisen hyvinvointiyhteiskunnan, joka antaa edel-
lytykset siihen, että kaikista taustoista noustaan. Se edellyttää ihan panostamista jo esimer-
kiksi varhaiskasvatuksen ja perusopetuksen pedagogiikkaan ja siihen, että sieltä nostam-
me. (Hälinää) Mutta ihan totta, tämä taloustilanne on vaikea, ja nyt minä toivoisin, että kes-
kityttäisiin etsimään niitä ratkaisuja, joilla me turvaamme sen, että meillä on hyvinvoin-
tiyhteiskunta tulevaisuudessakin, (Puhemies koputtaa) ja velkaantumisen pysäyttäminen
on ensimmäisiä asioita. 

16.46 Ville Niinistö vihr (vastauspuheenvuoro):  Arvoisa puhemies! Mielestäni hallituk-
sen pitäisi olla nöyrä sen edessä, että te olette leikkaamassa tämän maan pienituloisimmilta
ihmisiltä ja samalla sanotte, että tämä voi olla, niin kuin kuulostaa opetusministerin pu-
heessa, mahdollisuus luoda jopa parempi järjestelmä. Te leikkaatte neljänneksen heidän
4



Pöytäkirjan asiakohta PTK 14/2016 vp
toimeentulostaan, kun jo nyt asumislisä ja opintoraha ovat monille opiskelijoille pienem-
mät kuin heidän asumismenonsa. 

Haluan korostaa sitä, että kansainväliset tutkimukset — se tietopohjainen päätöksente-
ko, johon päätösten pitäisi nojata — osoittavat, että koulutuksen periytyvyys lisääntyy, jos
opiskelijoiden toimeentuloedellytyksiä heikennetään. Tämä on se suuri valintatilanne, jon-
ka edessä Suomi on. Esimerkiksi Itä- ja Pohjois-Suomessa oppimistulokset ovat monissa
kouluissa jo nyt heikompia, erityisesti poikien menestys on heikompaa, ja jos tätä opinto-
rahaa heikennetään, niin pienituloisista taustoista tulevien nuorten mahdollisuus päästä
korkeakoulutukseen heikkenee, ja tämä on arvovalinta, jota minä en voi hyväksyä. Minä
kysyn edelleen pääministeriltä, kun te puolustitte opintolainaa silloin aikanaan itsellenne
opiskeluaikana, että se oli hyvä malli: oletteko nyt sitä mieltä, etteikö opintoraha ole kui-
tenkin tärkeä tasa-arvon kannalta? (Ari Jalonen: Ei tullut anteeksipyyntöä, uhittelu jatkuu!)

16.47 Pääministeri Juha Sipilä (vastauspuheenvuoro):  Arvoisa puhemies! En toki puo-
lustele sitä opintolainaa ja pidän ilman muuta tärkeänä sitä, että täällä säilyy opintotuki-
komponentti. Juuri tästä syystä me haluamme pitää siitä kynsin hampain kiinni ja teemme
sen, mikä näissä olosuhteissa on tehtävissä. Mutta haluan tällä, kun kerroin omasta esimer-
kistäni, rohkaista myöskin siihen, että kyllä voi myöskin ottaa vähän lainaa investointina
omaan ammattiin, ja kun Suomessa kuitenkin on ilmainen koulutus, nautitaan siitä ja roh-
kaistaan nuoria eikä pelotella sillä, että jotenkin tämä koulutuksen polku siihen loppuisi.
En missään tapauksessa halua puolustella tätä vaikeaa leikkausta. (Puhemies koputtaa) Se
on meille kaikille yhtä vaikea tehtävä, mutta me haluamme pitää kuitenkin tämän tukiele-
mentin siellä mukana juuri tästä syystä, minkä mainitsin. 

16.48 Valtiovarainministeri Alexander Stubb (vastauspuheenvuoro):  Arvoisa puhe-
mies! Edustaja Niinistö, hallitus on nöyrä sen edessä, että meidän taloustilanteemme on
heikko. Hallitus on nöyrä sen edessä, että me olemme tuplanneet velkamme viimeisen kuu-
den vuoden aikana. Hallitus on nöyrä sen edessä, että meillä on työttömyysprosentti yli 9.
Hallitus on nöyrä jokaisen leikkauksen edessä, jonka me joudumme tällä hetkellä teke-
mään. Me teemme työtä sen eteen, että saamme Suomen uudistettua ja että saamme tilan-
teen käännettyä. Olen myös nöyrä ja kiitollinen sen edessä, että olen itse aikoinaan nautti-
nut opintotuesta. Me ymmärrämme sen merkityksen, mutta tämän leikkauksen vaikeutta ei
tämäntyyppinen keskustelu, (Puhemies koputtaa) jota te äsken edistitte, edistä millään ta-
valla. 

Ensimmäinen varapuhemies Mauri Pekkarinen: Sivistysvaliokunnan puheenjohtaja,
edustaja Puumala.

16.49 Tuomo Puumala kesk (vastauspuheenvuoro):  Arvoisa puheenjohtaja! Tämä on
tietysti kova paikka meille kaikille, eihän sitä kukaan täällä ole kiistänyt. Ehkä nyt kuiten-
kin sillä tavalla kannattaisi vähän laittaa jäitä hattuun, että Uusitalo on antamassa omaa sel-
vitystänsä ilmeisesti tässä lähiaikoina, minkä jälkeen hallitus tekee oman valmistelunsa,
jonka jälkeen asia tuodaan eduskuntaan, näillä arvioilla ilmeisesti vasta syksyllä. Elikkä
siinä mielessä ei ehkä vielä kannata ihan valtavia aaltoja tämän asian ympärillä herätellä.
(Paavo Arhinmäki: Ei, kun just nyt niitä pitää herätellä!)
5



Pöytäkirjan asiakohta PTK 14/2016 vp
Ottaisin esille, ministeri — jos, Arhinmäki, tekin jaksatte hetken kuunnella — sellaisen
ajatuksen, jonka keskusta toi ryhmänä eilen vahvasti esille. Siellä opintotuen sisällä voitai-
siin myöskin tehdä paljon oikeudenmukaisuutta parantavia toimia. Yksi tällainen olisi, että
opiskelijat siirrettäisiin yleisen asumistuen piiriin nykyisen opiskelijoitten asumistuen si-
jasta. Silloin tuki kohdistuisi juuri pienituloisimpiin opiskelijoihin ja niihin, jotka ovat täl-
lä hetkellä epätasa-arvoisessa asemassa, siis toisen asteen opiskelijoihin, jotka asuvat
muualla kuin omalla kotipaikkakunnallaan ja joiden vanhempien tulot vaikuttavat siihen
asumistukeen. Se voisi jopa kaksinkertaistua. (Puhemies koputtaa) Mitä mieltä olette täs-
tä, voitaisiinko tätä edistää?

16.50 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Tosiaan ensi viikolla, aivan niin kuin sivistysvaliokunnan puheen-
johtaja totesi, selvityshenkilö antaa raporttinsa, ja sen jälkeen lähtee sitten kehittelyyn tämä
malli. Minusta pitää, niin kuin sanoin edellisessä puheenvuorossani, etsiä erilaisia tapoja,
joilla me voimme luoda positiivisen tulevaisuudenkuvan ja kehittämissuunnan myöskin
opintotuelle. Tämä perustulokokeiluun osallistuminen voisi olla yksi sellainen keino, ja
toinen, mitä meillä on ministeriössä jo pidempäänkin mietitty, on se, voisivatko opiskelijat
siirtyä yleisen asumistuen piiriin, ja se on mielestäni ilman muuta harkinnan arvoinen asia.
Yleisen asumistuen puolella tukea saisivat enemmän juuri ne opiskelijat, joiden asumisen
kustannukset ovat korkeat, erityisesti suurissa kaupungeissa ja pääkaupunkiseudulla opis-
kelevat opiskelijat saisivat tästä hyötyä, ja pidän sitä kyllä erittäin harkinnan arvoisena.

Ensimmäinen varapuhemies Mauri Pekkarinen: Edustaja Gustafsson.

16.51 Jukka Gustafsson sd (vastauspuheenvuoro):  Arvoisa puhemies! En kyllä pyytä-
nyt, mutta mielelläni (Naurua) puheenvuoron käytän.

Ensimmäinen varapuhemies Mauri Pekkarinen: Nimenne on täällä paperilla kuitenkin.

Tämä on vakava asia (Naurua) erityisesti sen takia — en nyt ymmärrä, miksi täällä nau-
retaan.

Ensimmäinen varapuhemies Mauri Pekkarinen: Edustaja Gustafssonilla on puheen-
vuoro.

Täällä jo viitattiin opintotuen sosiaalisiin vaikutuksiin ja merkityksiin. Meillä on tutkit-
tua tietoa siitä, että yksinhuoltajaäitien opiskelevista nuorista lainaa nostaa vain 18 pro-
senttia, kun korkeasti koulutettujen nuorista ottaa lähes 30 prosenttia — siis se on kaksin-
kertainen. Tämähän suomeksi tarkoittaa sitä, että pienituloisten perheitten lahjakkaatkaan
lapset eivät lähde opintielle, ja sen takia tämä opposition huoli opintotuen kehittämisestä
(Puhemies koputtaa) on aito ja todellinen. Tiedättekö te tämän sosiaalisen vaikutuksen, ar-
voisa ministeri? 
6



Pöytäkirjan asiakohta PTK 14/2016 vp
16.52 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Täällä on viitattu tutkittuun tietoon hyvin useissa puheenvuorois-
sa, ja itsekin toivoisin, että me itse asiassa enemmän tekisimme täällä päätöksiä, jotka pe-
rustuisivat nimenomaan tutkittuun tietoon, koska tähän saakka pitkä kokemus osoittaa
ehkä sen, että opintotukea on monesti kehitetty enemmän ehkä tunteella ja on luotu sellai-
nen järjestelmä, joka tällä hetkellä ei kyllä optimaalisella tavalla toimi. Juuri sen takia pyy-
sin selvityshenkilöksi professori Roope Uusitaloa, että hän hankkisi tietopohjaa, tekisi
kansainvälistä vertailua, keräisi tutkimustietoa. Hänen osaamisellaan, asiantuntemuksel-
laan, talouden arviointineuvoston puheenjohtajanakin hän pystyy varmasti uskottavalla ta-
valla tutkimustietoon pohjautuen tuomaan meille tulokulmia ja näkökulmia, joiden pohjal-
ta päätöksentekoa voidaan tehdä. Olemmeko sitoutuneet siihen, että toteutamme Roope
Uusitalon mallin? Emme ole. Me tietysti olemme tilanneet häneltä selvityksen ja katsom-
me sen lopputuloksen, ja sen jälkeen on poliittisen päätöksenteon aika, mutta katson, että
meidän tulisi (Puhemies koputtaa) laajemminkin tässä salissa keskittyä tekemään päätök-
siä tutkitun tiedon pohjalta.

Ensimmäinen varapuhemies Mauri Pekkarinen: Ja vielä sivistysvaliokunnan varapu-
heenjohtaja, edustaja Lauslahti.

16.53 Sanna Lauslahti kok (vastauspuheenvuoro):  Arvoisa puhemies! Juuri näin, että
seuraavassa vaiheessa on keskustelun paikka ja sen jälkeen johtopäätösten aika. Selvää on,
että opintotukijärjestelmä on ollut kovin tempoilevaa viimeiset vuodet, ja on aika löytää
pysyvä ratkaisu tältä osin. Jos lähdetään katsomaan, millaista on syntyä Suomeen ja päästä
opiskelemaan, voi sanoa, että suomalainen lapsi on etuoikeutettu: meillä on maksuton kou-
lutus, meillä on ateriatuki, meillä on opintotuki, meillä on asumistuki, meillä on vielä opin-
tolainahyvitys. Siltä osin meillä on valtava määrä asioita, joilla me mahdollistamme myös
erilaisista sosiaaliluokista tulevien lapsien ja nuorten opinnot, ja uskoisin näin, että se on
myös tulevaisuudessa hallituksen tavoitteena. Eikö näin ole, pääministeri, että jatkossakin
Suomessa mistä tahansa sosiaaliluokasta tulee, on mahdollista opiskella niin pitkälle kuin
sielu sietää? (Hälinää)

16.54 Pääministeri Juha Sipilä (vastauspuheenvuoro):  Arvoisa puhemies! Tästä pidäm-
me kynsin hampain kiinni: ilmaisesta opetuksesta ja siitä, että myöskin opiskeluaikana on
elämisen edellytykset. Tästä pidämme ehdottomasti kiinni. Tämä on yksi kipeimpiä leik-
kauksia, joka meidän pöydällämme nyt on. 4 miljardia on suuri summa, ja tämä on yhtei-
sesti yksi vaikeimpia päätöksiä, joita jouduimme Smolnassa tekemään ja nyt sitten toteut-
tamaan. Nyt yhteinen tahtomme on totta kai, niin kuin opetusministeri kertoi, löytää tähän
paras mahdollinen malli toteuttaa se, niin että tämän vaikutukset olisivat mahdollisimman
pienet ja että pystytään pitämään edustaja Lauslahden mainitsemasta pääperiaatteesta kiin-
ni, että jokaisesta suomalaisesta kodista (Puhemies koputtaa) jokainen lapsi pystyy koulut-
tautumaan niin pitkälle kuin tahtoa, motivaatiota ja päätä riittää.

Ensimmäinen varapuhemies Mauri Pekkarinen:  Tällä kertaa tämä kysymys on lop-
puun käsitelty. Tähän palataan monta kertaa.

Kysymyksen käsittely päättyi.
7


