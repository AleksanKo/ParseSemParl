















































DEM99E5.tmp.xml


Pöytäkirjan asiakohta PTK 41/2018 vp
Pöytäkirjan asiakohta 

PTK 41/2018 vp

Täysistunto

Keskiviikko 25.4.2018 klo 14.05—16.52

6. Hallituksen esitys eduskunnalle laiksi oikeudenkäymiskaaren muuttamisesta
Hallituksen esitys HE 190/2017 vp
Valiokunnan mietintö LaVM 3/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 6. asia. Käsittelyn pohjana on lakivaliokunnan mietintö LaVM 3/2018 vp. Nyt
päätetään lakiehdotuksen sisällöstä.

Mietinnön esittelee valiokunnan puheenjohtaja Tolvanen.

Keskustelu

16.32 Kari Tolvanen kok (esittelypuheenvuoro): Arvoisa rouva puhemies! Tämän halli-
tuksen esityksen pääkohtana on muuttaa oikeudenkäymiskaarta siten, että tietyillä tuo-
mioistuimilla olisi mahdollisuus ja oikeus käsitellä summaarisia riita-asioita eli niiden kä-
sittely keskitettäisiin yhdeksään käräjäoikeuteen. Sen lisäksi tässä on toisena tärkeänä asi-
ana summaaristen riita-asioiden haastehakemuksen jättäminen käräjäoikeuteen tai oikeus-
hallinnon tietojärjestelmään sähköisenä. Ja kolmantena on ihan minimaalisia muutoksia
oikeudenkäymiskaaren säännöksiin asiakirjan todisteellisesta sähköisestä tiedoksiannos-
ta. Siihen en tule puuttumaan sen enempää, mutta näistä kahdesta ensiksi mainitusta tässä
käyn muutamia asioita läpi.

Otetaan ensinnäkin tämä summaaristen riita-asioiden käsittelyn keskittäminen:
Tässähän on taustalla oikeudenhoidon uudistamisohjelma vuosille 2013—2025, ja siinä

edellytetään keskipitkän aikavälin toimenpiteenä, että summaariset riita-asiat joko siirre-
tään käräjäoikeuksista ulosottoviranomaisten käsiteltäviksi tai keskitetään enintään kol-
meen käräjäoikeuteen. No, tässä hallituksen esityksessä ehdotetaan nyt kaikkien summaa-
risten riita-asioiden käsittelyn keskittämistä yhdeksään käräjäoikeuteen. Keskittämisellä
pyritään lisäämään tehokkuutta ja toiminnallista tuottavuutta, sillä oletuksena on, että sum-
maarisia riita-asioita käsittelevien käräjäoikeuksien vähentämisellä asioiden käsittelykäy-
tännöissä ja käsittelyajoissa olevat erot pienenevät ja toiminta yhdenmukaistuu.

Keskittämisen myötä summaarisia riita-asioita käsittelevä käräjäoikeus voi sijaita maan-
tieteellisesti nykyistä kauempana. Tämä ei kuitenkaan heikennä asianosaisten asemaa oi-
keusturvan ja oikeussuojan saatavuuden kannalta, koska riidattomat summaariset riita-
asiat käsitellään kirjallisessa valmistelussa, mikä ei edellytä kantajalta tai vastaajalta mat-
kustamista käräjäoikeuteen.

Jos taas summaarinen riita-asia riitautuu, se muuttuu tavanomaiseksi eli laajaksi riita-
asiaksi, ja se siirretään esityksen mukaan käsiteltäväksi muutoin toimivaltaiseen käräjäoi-
keuteen. Esimerkiksi luonnollista henkilöä vastaan esitetty vaatimus siirretään tällöin kä-
 Tarkistettu
4.0



Pöytäkirjan asiakohta PTK 41/2018 vp
siteltäväksi siihen käräjäoikeuteen, jossa on hänen kotipaikkansa tai vakituinen asuinpaik-
kansa. Asianosaiset voivat kuitenkin suostua siihen, että riitautunut asia käsitellään sum-
maarisia riita-asioita käsittelevässä käräjäoikeudessa.

Sitten muutama sana toimivaltaisista käräjäoikeuksista: Lähtökohtana esityksen mu-
kaan on, että summaaristen riita-asioiden käsittelyssä tarvittavan erityisasiantuntemuksen
varmistamiseksi asiat keskitetään kussakin hovioikeuspiirissä yhteen käräjäoikeuteen.
Tästä poiketaan kuitenkin, jos käsiteltävien asioiden määrä tai kielelliset oikeudet antavat
siihen aihetta. Lakivaliokunnan kuulemat asiantuntijat, erityisesti tuomioistuimet, ovat
suhtautuneet ristiriitaisesti siihen, mihin käräjäoikeuksiin summaariset riita-asiat keskite-
tään. Valiokunnan näkemyksen mukaan esitys on tältä osin kompromissi, jossa on pyritty
ottamaan huomioon erilaisia tekijöitä, kuten alueelliset etäisyydet, kielelliset oikeudet, toi-
mitilaratkaisut sekä vaikutukset henkilöstöön.

Sitten muutama sana tästä sähköisestä asioinnista, arvoisa puhemies: Lakivaliokunta
puoltaa oikeushenkilöä, elinkeinonharjoittajaa, ammattimaista perintätoimintaa harjoitta-
vaa luonnollista henkilöä sekä oikeudenkäyntiasiamiestä ja -avustajaa koskevaa velvolli-
suutta käyttää sähköisiä järjestelmiä. Tällaisessa toiminnassa hyödynnetään yhä eneneväs-
sä määrin verkossa tapahtuvaa sähköistä asiointia. Sähköinen haastehakemus on mahdol-
lista tehdä käyttäen tietojärjestelmäyhteyttä. Koska tämä on maksullinen, on tärkeää, että
haastehakemus on mahdollista tehdä sähköisesti myös oikeushallinnon verkkopohjaisen
asiointiliittymän välityksellä, sillä sanottu asiointiliittymä on maksuton ja helppokäyttöi-
nen ja siten sovelias myös muiden kuin suurempien velkojien käytettäväksi. On kuitenkin
perusteltua, ettei velvoitetta sähköiseen asiointiin uloteta koskemaan omassa asiassaan toi-
mivaa luonnollista henkilöä, jolloin luonnollinen henkilö voi jatkossakin toimittaa sum-
maarisen haastehakemuksen käräjäoikeuteen kirjallisesti. Se oli lakivaliokunnalle tärkeä
asia, että yksityishenkilö pystyy toimimaan kuten aikaisemminkin, mutta sitten ammatik-
seen toimivat ovat velvollisia siirtymään sinne sähköiseen maailmaan.

Sitten muutama sana vaikutuksesta henkilöstöön: Lakivaliokunta toteaa, että kun tässä
henkilövähennyksiä ilmeisesti tulee, niin esityksestä johtuvat henkilöstövähennykset koh-
distuvat voimakkaimmin kansliahenkilökuntaan. Valiokunta pitää erittäin tärkeänä, että
henkilöstön vähentäminen pyritään toteuttamaan siten, ettei irtisanomisiin olisi pääsääntöi-
sesti tarvetta. Uudistuksen toimeenpanossa tulee muutoinkin kiinnittää erityistä huomiota
henkilöstön asemaan ja heille aiheutuvien haittojen minimointiin. Myös käräjäoikeuksien
johtamiseen tulee panostaa.

Arvoisa rouva puhemies! Tämäkin on niin tärkeä muutos, että lakivaliokunta esittää seu-
raavaa lausumaehdotusta: ”Eduskunta edellyttää, että hallitus seuraa käräjäoikeuksien ra-
kenneuudistuksen ja siihen liittyvän summaaristen riita-asioiden käsittelyä koskevan uu-
distuksen vaikutuksia kiinnittäen erityistä huomiota oikeusturvan alueelliseen saatavuu-
teen, kielellisten oikeuksien toteutumiseen, taloudellisiin vaikutuksiin ja oikeudellisten
palvelujen tarjontaan sekä antaa lakivaliokunnalle edellä mainituista seikoista selvityksen
vuoden 2022 loppuun mennessä.” 

Lakivaliokunta keskusteli tästä perusteellisesti, ja haluan kiittää paikalla olevia lakiva-
liokunnan jäseniä ja miksei muitakin, mutta valitettavasti emme päässeet yksimieliseen
ratkaisuun tässä asiassa ja mietintöön sisältyy pykälävastalause, josta ilmeisesti kohta kuu-
lemme lisää.
2



Pöytäkirjan asiakohta PTK 41/2018 vp
16.39 Johanna Karimäki vihr: Arvoisa puhemies! Summaariset riita-asiat muodostavat
käräjäoikeuksissa merkittävän asiaryhmän. Viime vuonna käräjäoikeuksiin saapui yli
400 000 summaarista riita-asiaa. Tämä hallituksen esitys on jatkoa käräjäoikeuden uudis-
tuksille. Summaariset asiat tullaan keskittämään. Pohjallahan on se, että hallitus on jo teh-
nyt käräjäoikeusuudistuksen, joka karsii käräjäoikeuksia 27:stä 20:een. Se itsessään on jo
valtavan suuri muutos, johon sisältyy itsessäänkin riskejä, joten ei ole järkevää eikä perus-
teltua tehdä samanaikaisesti toista näin suurta ja merkittävää muutosta.

Esityksen hyötyjä on epäilty monissa asiantuntijalausunnoissa. Esiin on noussut muun
muassa kielellisten oikeuksien turvaaminen, huoli siitä, saadaanko riittävästi kielitaitoista
henkilökuntaa uusiin toimitiloihin, yleensäkin uusien toimitilojen tarve ja oikeusturvan to-
teutuminen, varsinkin alueellisesti oikeusturvan toteutuminen. Asiantuntijakuulemisessa
esitettiin muunkinlaisia ratkaisuja summaaristen asioiden käsittelyksi. Esimerkiksi se aja-
tus, että meillä olisi valtakunnallinen jonojärjestelmä, jolloin käsittelyiden ruuhkaa voisi
purkaa valtakunnallisestikin, oli yksi esille noussut ajatus.

Tässä opposition vastalauseessa ei vastusteta sähköisen asioinnin lisäämistä vaan se
nähdään kannatettavana. On toki hyödyllistä, että asioiden käsittely sujuvoituu, mutta kui-
tenkin se, että rinnalla säilyy myös mahdollisuus toimia perinteisellä tavalla, on monelle
asiakkaalle tärkeää.

Mutta summa summarum: se, että summaariset asiat keskitetään yhdeksään käräjäoi-
keuteen, ei ole tällä aikataululla ja näillä perusteilla riittävän perusteltua, että tähän tulisi
nyt siirtyä.

16.41 Kauko Juhantalo kesk: Rouva puhemies! Kuten hallituksen esityksestä ilmenee,
näitä summaarisia asioita on noin 400 000 vuodessa. Siksi on kyllä aika ymmärrettävää,
että tätä järjestelmää kehitetään ja niiden käsittelyä keskitetään jonkin verran, tässä tapauk-
sessa yhdeksään käräjäoikeuspiiriin. Mutta siinä on tietysti myös ongelmia, joita asiaan
kuuluu.

Tässä myös korostuu edellä esitetty oikeusturva ja oikeusturvanäkemys myös kantajan
taholta sikäli, että summaarisessa menettelyssä on nopeutettu asian käsittelyä. Siitä on hyö-
tyä nimenomaan kantajan näkökulmasta sikäli, että summaarinen menettelyhän tarkoittaa
riidattomia ja sellaisia selviä asioita, hyvin usein saamisasioita, velka-asioita, joissa kanta-
jan etu on nopea toimeenpano asialle, niin että se ei lähde jatkumaan valitustietä niin pit-
källe ajalle, että kantajan oikeutettu vaatimus ja oikeusturvan saaminen todella häiriintyy
erittäin pahoin, jopa menee nollaksi. Siinä mielessä tälle on etua koko summaarisella me-
nettelyllä. Ja tässä on kuitenkin se, että jos siinä tapahtuu asian riidattomaksi tulemista, niin
se siirtyy käräjäoikeuteen, ja myös säilyy se, että tämä takaisinsaantioikeus on 30 päivän
ajan, mikäli vastaaja siihen myöhemmin haluaa ryhtyä. 

Mielenkiintoinen asia tässä tapauksessa on, kun viitataan maakunnalliseen ajatteluun ja
esillä olleeseen maakuntaratkaisuun, että oma vaalipiirini Satakunnan käräjäoikeus on
semmoisessa poikkeavassa asemassa, että sen kuuluminen Vaasan hovioikeuspiiriin ja toi-
saalta sitten näiden asioiden käsittely Turun hovioikeuspiirissä aiheuttavat ongelmia, ja
sitä on seurattava, niin kuin lakivaliokunnan mietinnöstä ilmenee, minkälaisia ongelmia
tässä muodostuu ja miten tämä tulevaisuudessa sitten järjestyy. Käytännöllistä olisi tietysti
muun muassa meidän alueelta, Kankaanpäästä, katsoen, että nämä kuuluisivat Porin kärä-
jäoikeuteen, ja silloin luonnollinen valitusreitti olisi Turun hovioikeuteen. Luotan, että sen
seuraaminen lopulta ratkaisee, miten tämä asia selkeytetään. 
3



Pöytäkirjan asiakohta PTK 41/2018 vp
Itse tämän asian esilläolo [Puhemies koputtaa] tässä muodossa on kyllä kannatettavaa.

16.45 Suna Kymäläinen sd: Arvoisa rouva puhemies! Kiitän valiokunnan puheenjohta-
jaa edustaja Tolvasta ja koko valiokuntaa hyvähenkisestä ja perusteellisesta käsittelystä tä-
män oikeudenkäymiskaaren summaaristen asioiden kohdalla — tämähän on toki kyllä
meidän valiokunnassamme tyypillistäkin. Kiitän siitä huolimatta, vaikka päädyimme vas-
talauseeseen emmekä löytäneet yksimielisyyttä esityksen osalta.

Vastalauseeseen päädyimme, koska meillä on huoli ja tässä on riski asiantuntijoidenkin
mukaan, minkä he ovat tuoneet esille, muun muassa Oikeusrekisterikeskus, että tämän esi-
tyksen myötä kiirehtiminen ja monien uudistusten päällekkäisyys häiriinnyttäisivät toi-
mintaa.

Kuten täällä on keskustelussa aiemmin tullut esille, pidämme perusteltuna hallituksen
esitystä sähköisen asioinnin lisäämisen osalta, samoin kuin tiedoksiantomenettelyn kehit-
tämistä esitettyyn suuntaan. Mutta meidän mielestämme näitten sähköisten asioiden vireil-
lepanon muuttuminen summaarisissa asioissa pakolliseksi vaatii samalla vastaavasti pa-
nostuksia sähköisen asioinnin järjestelmien käytettävyyteen.

Hallituksen esityksen tavoitteita summaaristen asioiden käsittelyn tehostamisesta pi-
dämme kannatettavina, mutta mielestämme hallituksen esityksessä on perusteetta kiireh-
ditty ja sen vuoksi valmistelu on jäänyt osin puutteelliseksi. Summaaristen asioiden keskit-
tämiselle esityksessä asetettujen tavoitteiden toteutumista on epäilty useiden kuultavien
lausunnoissa. Uudet tila- ja henkilöstöresurssit sekä esimerkiksi henkilökunnan siirtymi-
seen liittyvät kustannukset on käsityksemme mukaan huomioitu hallituksen esityksessä
puutteellisesti. Itse asiassa tuossa keskustelussa tuli esille joidenkin asiantuntijoiden osal-
ta, että päinvastoin kustannukset kasvavat tämän esityksen myötä, eivät pienene.

Oikeusrekisterikeskus on myös katsonut, että asioiden keskittäminen edellyttää merkit-
täviä muutoksia tuomioistuinten käyttämään Tuomas-tietojärjestelmään. Näiden muutos-
ten toteuttaminen samanaikaisesti vuoden 2019 alusta voimaan tulevan käräjäoikeusuudis-
tuksen edellyttämien muutosten kanssa aiheuttaisi Oikeusrekisterikeskuksen mukaan mer-
kittävän riskin toiminnan häiriintymisestä. Eduskunnan oikeusasiamiehen kanslia on nos-
tanut lausunnossaan esiin mahdollisen ongelman kielellisten oikeuksien toteutumisessa.

Käräjäoikeusverkostoon ollaan parhaillaan tekemässä uudistusta, jossa käräjäoikeuk-
sien määrä vähenee 27:stä 20:een. Lisäksi tuomioistuinjärjestelmän hallinto on uudistu-
massa perusteilla olevan uuden tuomioistuinviraston myötä. Katsomme, että nämä uudis-
tukset olisi syytä saattaa ensin valmiiksi ja saada kokemusta sen pohjalta, miten järjestel-
mät toimivat. Vasta sen jälkeen, kun uusi käräjäoikeusrakenne ja tuomioistuinjärjestelmän
hallinto ovat vakiintuneet, on paljon paremmat edellytykset arvioida summaaristen asioi-
den keskittämisen kannattavuutta ja toteuttamistapoja sekä toteuttaa mahdolliset muutok-
set hallitusti ilman riskejä. Sen vuoksi olemme esittäneet valiokunnassa vastalausetta ja tu-
lemme sen sitten jatkokäsittelyissä esittelemään.

16.49 Kauko Juhantalo kesk: Arvoisa puhemies! Kyllä edellä esitetty epäily sähköistä
järjestelmää kohtaan on omalla tavallaan oikeutettu siinä mielessä, että olen huolissani sii-
tä, että vaikka tässä mainitut ammatinharjoittajat tai muut, jotka laissa on mainittu, hallit-
sevat nykyajan sähköjärjestelmät hyvin ja tietävät, mitä se tarkoittaa, niin edelleenkin käy-
tännössä moni yksityinen henkilö itse haluaa periä saatavansa oikeuteen kääntymällä, ja oi-
keuteen kääntymällä siten, että on kyse yksipuolisesta tuomiosta: onko niin, että hän ym-
4



Pöytäkirjan asiakohta PTK 41/2018 vp
märtää ne käräjäpiirit, mihin hän voi sen lähettää, ja hän ymmärtää sen, että sinne ei voi sit-
ten enää lähettää tavanomaisella tavalla vaatimustaan vaan pitäisi osata tuota sähköistä me-
nettelyä käyttää. Kyllä tätä sietää tutkia ja seurailla, tapahtuuko paljon sellaisia vahingossa
tapahtuneita oikeudenmenetyksiä, joita ei missään nimessä saa käytännössä tapahtua.

16.50 Kari Tolvanen kok: Arvoisa rouva puhemies! Haluan nyt korostaa sitä, että yksi-
tyishenkilö saa jatkossakin toimia niin kuin aikaisemminkin eli ihan paperisella hakemuk-
sella. Häntä ei pakoteta siihen sähköiseen maailmaan. Se valiokunnassa nimenomaan oli
meillä huolenaihe, koska tiedämme, että tässähän ei löydy välineitä eikä osaamista kaikilta
ihmisiltä. Yksityinen ihminen tosiaan voi asioida niin kuin nytkin, mutta tähän on, suo-
meksi sanottuna, pakotettu tämmöiset kaupalliset toimijat, jotka tälläkin hetkellä käytän-
nössä toimivat siellä sähköisessä maailmassa. On joitain yksittäistapauksia, mutta he jou-
tavat kyllä opiskelemaan sähköisen maailman, jos elinkeinoa harjoittavat. Mutta yksityis-
ihmisen osalta tässä ei tule muutoksia.

Yleiskeskustelu päättyi ja asian käsittely keskeytettiin.
5


