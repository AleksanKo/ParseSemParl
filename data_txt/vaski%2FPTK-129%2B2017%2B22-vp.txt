















































DEM5120.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

22. Hallituksen esitys eduskunnalle laiksi oppilas- ja opiskelijahuoltolain muuttamisesta
Hallituksen esitys HE 116/2017 vp
Valiokunnan mietintö SiVM 16/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 22. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

21.37 Ritva Elomaa ps: Arvoisa puhemies! Hallituksen esityksessä 116 oppilas- ja opis-
kelijahuollon palveluja laajennetaan koskemaan suurempaa osaa ammatillista koulutusta.
Esitys tuo perustutkinto-opiskelijat keskenään yhdenvertaiseen asemaan. 

Asiantuntijakuulemisissa kannettiin huolta palvelujen riittävyydestä ja siitä, että val-
tionosuuden lisäys ei kata uudistuksen kustannuksia. Vailla tutkintoa olevilla on todennä-
köisesti laajaa tuen tarvetta. Sivistysvaliokunta totesi, että resurssien riittävyyttä on seurat-
tava tarkasti ja säännöllisesti. Kouluterveyskyselyssä selvisi seuraavanlainen asia: 22,3
prosenttia ilmoitti, että he eivät saa koulukuraattorilta riittävää apua, ja 28,2 prosenttia il-
moitti, että koulupsykologin palveluja ei saa riittävästi. 

Sote- ja maakuntauudistuksen myötä pitää kiinnittää huomiota opiskeluhuollon palvelu-
jen saantiin myös lähipalveluna. Olen miettinyt näitä syitä siihen, miksi niin moni nuori voi
huonosti ja mielialalääkkeitä määrätään nuorille, miksi tilanne on tällä hetkellä tämä. Ja se,
mitä sieltä vanhasta koulunkäyntimuodosta voisi ammentaa — silloin joskus — on se, että
silloin esimerkiksi käytiin samalla porukalla, oltiin samalla luokalla luokkakaverien kans-
sa se keskikoulun viisi vuotta. Meilläkin oli niin hyvä tuuri, että meidän luokanvalvojam-
me oli vielä sama ihminen. Oli yhteneväisyydentunne, yhteisöllisyydentunne, oltiin kiin-
teä porukka. Nyt sitä ei ole, koska on kurssimuotoinen opiskelu. Tietysti on vaikea mennä
sinne vanhaan enää — nythän on peruskoulu, ja siinä on paljon hyvää — mutta tämä luo-
kattomuus on se yksi asia, mikä voi aiheuttaa tämän tilanteen. Varsinkin pojat haluaisivat
[Puhemies koputtaa] kuulua jonnekin, yhteiseen ryhmään.

21.39 Krista Mikkonen vihr: Arvoisa puhemies! Tämä lakiesitys on hyvin kannatettava,
ja on todella hyvä, että oikeus oppilas- ja opiskelijahuoltolain mukaisiin psykologi- ja ku-
raattoripalveluihin laajennetaan koskemaan kaikkia ammatillista perustutkintoa suoritta-
via opiskelijoita ja valmentavassa koulutuksessa olevia opiskelijoita. Mutta kuten tässä
edellä jo edustaja Elomaa totesi, niin kyllähän huoli on siitä määrästä, kuinka paljon meillä
on näitä tukea antavia ammattilaisia suhteessa opiskelijoihin, ja siitä, onko riittävät resurs-
 Tarkistettu
4.0



Pöytäkirjan asiakohta PTK 129/2017 vp
sit siihen, että kaikki saavat sitä apua silloin, kun tarvitsevat, varsinkin kun tiedämme, että
mitä aikaisemmassa vaiheessa pystymme apua ja tukea tarvitseville tarjoamaan, niin sitä
tehokkaampaa se on ja myös sitä kustannustehokkaampaa mutta myös inhimillisesti pal-
jon toimivampaa.

Olisikin tärkeätä, että kuraattoreille järjestetään myös lisäkoulutusta työnkuvan laajen-
tuessa ja sitten seurataan niiden opiskelijoitten tuen tarvetta, jotka nyt jäävät näitten laajen-
tuvien palvelujen ulkopuolelle, sillä vaikka tässä laajennetaan näitä palveluita, niin edel-
leen osa opiskelijoista, kuten ammatti- ja erikoisammattitutkintoihin valmistavan tutkinto-
koulutuksen opiskelijat, ei tälläkään lakiesityksellä tule näiden palveluiden piiriin.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 116/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


