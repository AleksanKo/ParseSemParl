















































DEMB626.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.22. Suullinen kysymys nuorten mielenterveyspalveluiden parantamisesta (Pihla Keto-
Huovinen kok)

Suullinen kysymys SKT 101/2019 vp

Suullinen kyselytunti

Toinen varapuhemies Juho Eerola: Edustaja Keto-Huovinen.

Keskustelu

16.51 Pihla Keto-Huovinen kok: Arvoisa puhemies! Mielenterveyden häiriöistä kärsii
noin 20 prosenttia nuorista eli joka viides nuori. Tämä tarkoittaa 30 oppilaan luokassa, että
siellä on noin kuusi nuorta, jotka kärsivät eriasteisista mielenterveyden häiriöistä. Kaikista
ikäryhmistä nimenomaan nuoruusikäisten eli 12—18-vuotiaiden keskittyminen erikoissai-
raanhoitoon kasvaa tällä hetkellä eniten, ja nuorten osuus onkin kahdeksankertaistunut.
Suomessa mielenterveyden häiriöiden kokonaiskustannukset ovat 11 miljardia vuodessa,
eli kysymys on isosta kansanterveydellisestä ongelmasta. Tästä huolimatta mielenterveys-
palvelut ovat pahasti retuperällä. Yksi keino tilanteen parantamiseksi olisi kokoomuksen
lämpimästi kannattama muun muassa hoitoonpääsyä nopeuttava terapiatakuu, jolle vaihto-
ehtobudjetissamme on varattu rahoitus. [Puhemies koputtaa] Kysyisin nyt hallitukselta:
miten me kaikki täällä salissa yhdessä voimme mahdollisimman nopeasti ja tehokkaasti
parantaa nuorten mielenterveyspalveluita? Jos jotain joululahjaa täällä voi toivoa, niin tä-
män osalta yhteistyötä.

16.53 Opetusministeri Li Andersson (vastauspuheenvuoro): Arvoisa puhemies! Yhtenä
hallituksen tavoitteena koulutus-, sivistys- ja nuorisopolitiikan osalta on se, että suomalai-
set lapset ja nuoret voisivat paremmin, ja juuri kuten edustaja toteaa, niin mikäli haluamme
ajoissa päästä kiinni nuorten pahoinvointiin ja tarjota sitä tukea, mitä lapset ja nuoret myös-
kin ansaitsevat, kouluissa tapahtuva ennalta ehkäisevä työ, yhteisöllinen oppilas- ja opis-
kelijahuolto, on siinä aivan keskeisen tärkeässä asemassa. Tämä hallitus on suuntaamassa
29 miljoonaa lisärahoitusta oppilas- ja opiskelijahuollon vahvistamiseen tämän hallitus-
kauden aikana, ja olemme luvanneet, että samassa yhteydessä säädämme myöskin sitovis-
ta mitoituksista oppilas- ja opiskelijahuoltoon niin peruskoulun kuin toisen asteen osalta.
Tällä hetkellä meillä ei ole mitään sitovia mitoituksia oppilas- ja opiskelijahuollon ennalta
ehkäisevien palveluiden osalta, ainoastaan kansallisia suosituksia.

Kysymyksen käsittely päättyi.


	3.22
	16.51
	16.53


