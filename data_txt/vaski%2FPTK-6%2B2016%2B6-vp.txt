















































DEM3685.tmpSave.xml


Pöytäkirjan asiakohta PTK 6/2016 vp
Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

6. Lakialoite laiksi rikoslain 21 luvun muuttamisesta
Lakialoite LA 52/2015 vp Vesa-Matti Saarakkala ps ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään lakivaliokuntaan.

Keskustelu

21.03 Vesa-Matti Saarakkala ps (esittelypuheenvuoro): Arvoisa rouva puhemies! Aloit-
teessa laiksi rikoslain 21 luvun muuttamisesta ehdotetaan lainmuutosta, joka kieltäisi poi-
kalasten ympärileikkaamisen ilman lääketieteellistä perustetta. Ehdotetun lain sisältö on,
että ympärileikkauksen järjestämisestä tai suorittamisesta 18:aa vuotta nuoremmalle poi-
kalapselle muista kuin lääketieteellisistä syistä tuomittaisiin sakkoon tai vankeuteen enin-
tään yhdeksi vuodeksi, jollei teosta muualla laissa säädetä ankarampaa rangaistusta. Myös
yritys on rangaistava.

Nykyisessä tilanteessa uskonnollisista syistä tehdyt poikalasten ympärileikkaukset ovat
laillisia, huolimatta siitä, että tunnusmerkistöltään teko rikkoo Suomen perustuslakia, ri-
koslakia, Euroopan ihmisoikeussopimuksen artiklaa henkilökohtaisesta koskemattomuu-
desta sekä asettaa tyttö- ja poikalapset sukupuolen perusteella eriarvoiseen asemaan ja yl-
läpitää julkisin varoin tapahtuvaa uskonnollisten erivapauksien tukemista.

Edellä mainituista syistä tulisi ympärileikkauksen tekeminen alle 18-vuotiaalle henki-
lölle ilman lääketieteellisiä perusteita säätää laittomaksi.

Arvoisa puhemies! Ennakkopäätöksenä poikien ympärileikkausten laillisuudesta pide-
tään pahoinpitelysyytettä koskenutta tapausta KKO:2008:93, jossa oikeus katsoi, ettei
muslimipojalle uskonnollisista syistä järjestetty ympärileikkaus ollut lainvastainen. Kor-
kein oikeus myönsi kyllä, että ympärileikkaus, jolla peruuttamattomasti poistetaan tervettä
kudosta, merkitsee puuttumista asianomaisen henkilön ruumiilliseen koskemattomuuteen
ja että se jossain määrin kipua aiheuttavana näyttäisi lähtökohtaisesti täyttävän pahoinpite-
lyrikoksen ulkoisen tunnusmerkistön joko sen perusmuodossa tai sen lievässä tekomuo-
dossa. Oikeus päätyi kuitenkin pitämään poikien ympärileikkauksen taustalla olleita us-
konnollisia, kulttuurisia ja sosiaalisia syitä sellaisina perusteina, jotka oikeuttivat syyttees-
sä olleen henkilön menettelyn huolimatta siitä, että se lähtökohtaisesti täytti pahoinpitelyn
tai ainakin lievän pahoinpitelyn ulkoisen tunnusmerkistön. Lisäksi oikeus arvioi lapsen
vanhempien uskonnolliset intressit painavammiksi kuin Euroopan ihmisoikeussopimuk-
sen 8 artiklassa suojatun henkilökohtaisen koskemattomuuden, vaikka totesikin Euroopan
ihmisoikeustuomioistuimen oikeuskäytännöstä, että suhteellisen vähäinenkin lääketieteel-
 Tarkistettu
4.0



Pöytäkirjan asiakohta PTK 6/2016 vp
linen toimenpide voi merkitä perusoikeuksien loukkausta, jos se tehdään ilman asianmu-
kaista suostumusta.

Arvoisa puhemies! Tyttölasten ympärileikkaus tulkitaan sitä vastoin Suomen rikoslain
21 luvun 6 §:n mukaan törkeäksi pahoinpitelyksi, kuten myös korkeimman oikeuden rat-
kaisu KKO:2008:93 osoittaa. On juridisesti kestämätöntä, että poika- ja tyttölapset asete-
taan oikeudellisessa tarkastelussa eriarvoiseen asemaan heille suoritetun ympärileikkauk-
sen lainmukaisuutta arvioitaessa.

Suomen perustuslain 7 § takaa jokaiselle henkilölle oikeuden henkilökohtaiseen vapau-
teen, koskemattomuuteen ja turvallisuuteen. Tämä perustuslain kohta on universaali jaka-
mattoman ihmisarvoisen elämän perusta, eikä sitä voida sivuuttaa vetoamalla uskonnolli-
siin traditioihin tai normeihin ja näin sallia ympärileikkauksen kaltaisten rituaalien suorit-
tamista pienelle lapselle.

Perustuslain 11 § turvaa uskonnonvapauden, joten tästäkin näkökulmasta poikalapsille
suoritettu ympärileikkaus on peruuttamattomana toimenpiteenä ongelmallinen. Alaikäisel-
lä ei vajaavaltaisena ole mahdollisuutta toteuttaa tosiasiallisesti uskonnonvapauttaan, vaan
ympärileikkaus järjestetään käytännössä aina vanhempien tahdosta. Myös henkilökohtai-
sen identiteetin kehittymisen ja kulttuuriyhteisöön sitoutumisen kannalta voidaan asettaa
kyseenalaiseksi korkeimman oikeuden vuonna 2008 tekemä ratkaisu. Valtiovallan olisi
syytä harrastaa pidättyväisyyttä yksilön uskonnollisen vakaumuksen tukemisessa eriva-
pauksilla.

Arvoisa puhemies! Suomen Lääkäriliiton poikien ympärileikkausta koskevan lain käsit-
telyn aikana antaman lausunnon mukaan muista kuin lääketieteellisistä syistä tehtävä ym-
pärileikkaus ei ole sairaudenhoitoa tai terveyden edistämistä, eikä se kuulu suomalaiseen
terveydenhoitojärjestelmään. Lääkäriliiton mukaan lääkäriä ei voida velvoittaa eettisistä
syistä toteuttamaan uskonnollista rituaalia, josta ei ole potilaalle terveydellistä hyötyä. Sa-
man lausunnon mukaan on lisäksi kyseenalaista käyttää julkisia varoja rahoittamaan eri-
tyisryhmien uskonnollisia käytäntöjä.

Kestävin ratkaisu olisi edellä mainituin perustein säätää alle 18-vuotiaalle ei-lääketie-
teellisistä syistä järjestetty ympärileikkaus lainvastaiseksi sukupuolesta riippumatta, jol-
loin sekä ympärileikkauksen järjestäjä että sen suorittaja olisi tuomittava sakkoon tai van-
keuteen. Suomen valtion tavoitteena on oltava se, että uskonnolliset yhteisöt luopuisivat
alaikäisille suoritetuista uskonnollisista ympärileikkauksista ja antaisivat yksilölle täysi-
ikäisyyden saavutettuaan aidon valinnanvapauden ympärileikkauksen mahdollisesta teet-
tämisestä oman vakaumuksensa perusteella.

Edellä olevan perusteella ehdotan, että eduskunta hyväksyy seuraavan lakiehdotuksen:
Eduskunnan päätöksen mukaisesti lisätään rikoslain 21 lukuun uusi 7a § seuraavasti:

Ilman lääketieteellisiä perusteita suoritetun ympärileikkauksen järjestäminen.
Joka järjestää 18:aa vuotta nuoremmalle henkilölle ilman lääketieteellisiä perusteita ym-

pärileikkauksen tai osallistuu sen suorittamiseen, on tuomittava, jollei teosta muualla lais-
sa säädetä ankarampaa rangaistusta, ilman lääketieteellisiä perusteita suoritetun ympäri-
leikkauksen järjestämisestä sakkoon tai vankeuteen enintään kahdeksi vuodeksi. Myös yri-
tys on rangaistava.

21.09 Olli Immonen ps: Arvoisa rouva puhemies! Suomen perustuslain 7 § takaa jokai-
selle henkilölle oikeuden henkilökohtaiseen vapauteen, koskemattomuuteen ja turvallisuu-
teen. Tästä huolimatta Suomesta löytyy kuitenkin ennakkotapauksia, joissa suomalainen
2



Pöytäkirjan asiakohta PTK 6/2016 vp
oikeuslaitos on katsonut poikalapsille uskonnollisin perustein suoritettuja ympärileikkauk-
sia läpi sormien. Suomessa ei ole myöskään haluttu jostain syystä lähteä erikseen kieltä-
mään lailla ei-lääketieteellisin perustein suoritettuja ympärileikkauksia, vaikka tiedetään,
että hallitsemattoman maahanmuuton myötä kyseiset tapaukset tulevat vain lisääntymään
tulevaisuudessa.

Poikalasten uskonnollisin perustein tehtävien ympärileikkausten oikeutuksesta ihmisoi-
keuksien näkökulmasta kiistellään laajasti Euroopassa. Kansainväliset ihmisoikeussopi-
mukset ja sopimus lasten oikeuksista velvoittavat sopimuksiin sitoutuneita maita suojaa-
maan lasten koskemattomuutta ja terveyttä haitallisilta perinteiltä. Nyt kuitenkin vaikuttaa
vahvasti siltä, että uskonnon ja kulttuurin nimissä joillekin aikuisille ihmisille halutaan
suoda etuoikeus kiertää yhteiskuntamme tärkeitä arvoja, joista yksi on yksilön oikeus ruu-
miillisen koskemattomuuteen. On todella vastuutonta ja väärin asettaa osa lapsista täällä
Suomessakin heikompaan asemaan muihin lapsiin nähden siksi, että he ovat sattuneet syn-
tymään meille suomalaisille vieraaseen uskontoon ja kulttuuriin.

Arvoisa puhemies! Ei-lääketieteellisin perustein suoritettu ympärileikkaus ei ole pelkkä
kirurginen toimenpide vaan se on myös paljon muuta. Poikalasten ympärileikkaukset saat-
tavat aiheuttaa toimenpiteen jälkeen lapsille monenlaisia komplikaatiota, kuten verenvuo-
toa, tulehdusta, turvotusta, arkuutta, epämiellyttävää hankausta sekä läpi elämän seuraa-
vaa kipuilua, puhumattakaan lasten psyykkisestä kehityksestä sekä itsetunto-ongelmista,
jotka saattavat pahimmillaan rajoittaa normaalia seksuaalista kehitystä ja johtaa sukupuo-
likontaktin välttelyyn. Se, että ympärileikkaukset suoritetaan steriileissä olosuhteissa lää-
kärin toimesta, ei todellakaan tarkoita sitä, etteikö komplikaatiota ja muita ongelmia voisi
ilmetä.

Arvoisa puhemies! Kysymys on ennen kaikkea siitä, miten me määrittelemme lasten oi-
keudet ja voimmeko todella tarpeen tullen tinkiä niistä. Kysymys on siitä, onko meidän ai-
kuisten oikeus uskomuksiin ja kulttuuriperinteisiin tärkeämpi asia kuin lapsen oikeus ruu-
miilliseen koskemattomuuteen ja ehjään minäkuvaan.

Sosiaalisessa mediassa, Facebookissa, on tuhansien ihmisten muodostama ryhmä, ja
näillä ihmisillä on yksi yhteinen piirre: tunne siitä, etteivät he ole kokonaisia, sillä heidät on
lapsena perusteettomasti ympärileikattu. Heidän yhteisönsä nimi on osuvasti "I am not
thankful" eli suomeksi "En ole kiitollinen". Kyseisiltä ihmisiltä on lapsena heidän vanhem-
piensa toimesta viety oikeus päättää, miltä heidän ruumiinkuvansa näyttää heidän omissa
silmissään. Heiltä on viety oikeus tuntea itsensä kokonaiseksi, ja tämä on yksiselitteisesti
väärin.

Arvoisa puhemies! Poikalasten ei-lääketieteellisin perustein suoritettu ympärileikkaus
on selkeää ja tahallista väkivaltaa. Kaikille lapsiin kohdistuville pahoinpitelyille on oltava
Suomessa puhdas nollatoleranssi, ja jokaista pahoinpitelyyn syyllistynyttä ja osallistunut-
ta tulee rangaista. Ketään pahoinpitelijää ei saa asettaa erityissuojeluun ja erityisasemaan
esimerkiksi hänen kulttuurisista taustoistaan johtuen. Kannatankin tätä edustaja Saarakka-
lan tekemää lakialoitetta, jolla pyritään kriminalisoimaan ei-lääketieteellisin perustein suo-
ritetut lasten ympärileikkaukset. On äärimmäisen tärkeää, että me täällä eduskunnassa py-
rimme kaikin keinoin puolustamaan ja suojelemaan niitä, jotka eivät itse kykene puolusta-
maan itseään.

21.14 Mika Raatikainen ps: Arvoisa rouva puhemies! Edustaja Saarakkalan tekemä la-
kialoite edustaa nykyaikaa. Elämme Suomessa vuotta 2016, ja on mielestäni täysin käsit-
3



Pöytäkirjan asiakohta PTK 6/2016 vp
tämätöntä, että joidenkin vanhojen uskonnollisten menojen, riittien tai uskomusten vuoksi
poikalapsia silvotaan, tyttölapsista puhumattakaan.

Suomessa on vuonna 1996 säädetty eläinsuojelulaki. Sen 7 §:ssä kielletään koirien hän-
tien typistäminen, ja ehkä nyt olisi pikkuhiljaa aika tulla sitten siihen johtopäätökseen, että
voidaan kieltää myöskin poikalasten tietynlainen typistäminen, varsinkin ennen kuin heil-
tä voidaan kysyä suostumusta, mikä tapahtuisi sitten, kun täyttävät 18. Sen jälkeen voivat
sitten päättää, haluavatko näihin menoihin osallistua.

Maailmassa on tuhansia uskontoja. Minun tietooni ei ole tullut, että siellä jumalat olisi-
vat ottaneet tähän asiaan mitään kantaa. — Kiitos.

21.15 Jari Ronkainen ps: Arvoisa rouva puhemies! Käsittääkseni eduskunnan tulee sää-
tää lait niin, että ne koskettavat kaikkia Suomen kansalaisia mahdollisimman tasapuolises-
ti. Tämä nyt lähetekeskustelussa oleva erittäin kannatettava lakialoite korjaisi epäkohdan,
jotta poikia ja tyttölapsia kohdeltaisiin tasapuolisesti. Tyttölasten sukupuolielinten silpo-
minen on kriminalisoitu jo aikanaan, hyvä niin. Nyt on korkea aika kieltää ympärileik-
kaukset myös poikalasten osalta. Ainoan poikkeuksen tähän antavat vain ja ainoastaan lää-
ketieteelliset perusteet. Tässä lakialoitteessa on hyvää myös se, että sekä ympärileikkauk-
sen toteuttaja että tähän rituaaliin osallistuva henkilö asetettaisiin tuomiolle. Kannatan
lämpimästi tätä lakialoitetta.

21.16 Kari Kulmala ps: Arvoisa rouva puhemies! Tässä lakiesityksessä ehdotetaan lain-
muutosta, joka kieltäisi poikalasten ympärileikkaamisen ilman lääketieteellistä perustetta.
Pidän aloitetta erittäin tärkeänä ja myös ajankohtaisena. Voisi jopa ajatella, että miksei täl-
lainen laki ole jo voimassa sivistysmaassa nimeltä Suomi. Nykytilanteessa uskonnollisista
syistä tehdyt poikalasten ympärileikkaukset ovat laillisia huolimatta siitä, että tunnusmer-
kistöltään teko rikkoo muun muassa rikoslakia. Kyse on pienen pojan henkilökohtaisesta
koskemattomuudesta ja tekotapa ylittää selvästi vähintään pahoinpitelyn tunnusmerkistön.
Meidän aikuisten tulee suojella pieniä lapsia eikä olla suosimassa heidän silpomista, kuu-
luupa silpominen johonkin uskontoon tai sitten ei. Alaikäisellä pienellä pojalla ei vajaaval-
taisena ole edes mahdollisuutta toteuttaa tosiasiallisesti uskonnonvapauttaan, vaan ympä-
rileikkaus järjestetään käytännössä aina vanhempien tahdosta, kuten tässä esityksessä ker-
rottiin.

Arvoisa puhemies! Tämä nyt lähetekeskustelussa oleva lakimuutos pitää saada pikaises-
ti Suomen lainsäädäntöön ja sen rikkoja on tuomittava asianmukaisesti. Tästä lakimuutok-
sesta ovat tässä lähetekeskustelussa pitämässä puheita vain perussuomalaiset miehet. Onko
niin, etteivät muiden puolueiden edustajat ole kiinnostuneet suojelemaan pieniä lapsia?
Luulisi, että edes he, jotka yleensä puhuvat ihmisoikeuksista, olisivat äänessä ja pitäisivät
vieläpä kovaa ääntä pienten poikien puolesta.

21.18 Vesa-Matti Saarakkala ps:  Arvoisa rouva puhemies! Kiitoksia erittäin hyvästä
keskustelusta. Täytyy sanoa, että joskus kyllä laatu korvaa määrän, ja ainakin tässä keskus-
telussa sen voi näin todeta, sillä argumentit ovat kiistattomia ja hyviä. Ja vaikka lakialoite
ei saanut kuin ehkä parisenkymmentä allekirjoitusta, niin siitä huolimatta vetoan hallituk-
seen ja sen ministereihin, että tämä asia viimeinkin saatetaan lailliseen järjestykseen tällä
vaalikaudella, koska tämä on ollut eduskunnan ja hallitusten esityslistalla aiemminkin,
mutta edelleen tämä tilanne on jostakin syystä tämä. Minä toivon, että tässä pystytään nyt
4



Pöytäkirjan asiakohta PTK 6/2016 vp
nousemaan näitten kulttuurillisten traditioiden ja joittenkin muitten toissijaisten syitten
yläpuolelle ja yksiselitteisesti tämä toiminta lakkauttamaan.

On aivan erikoista, että tässä meidän maassamme on muun muassa ylimpien laillisuus-
valvojien toimesta annettu ratkaisuja, joissa on todettu, että joku joulujuhla koulussa on
väärin ja siihen osallistuminen rikkoo jonkun ihmisoikeuksia, mutta tässä maassa ei vielä
tänä päivänä saada tämmöistä peruuttamatonta fyysistä toimenpidettä kiellettyä yksiselit-
teisesti, vaan vedotaan vain siihen, että sitten niitä suoritetaan joissain autotalleissa ja muu-
ten. Tämähän on täysin kestämätön perustelu, jos tuon perusteluketjun ottaisi johonkin
muuhun asiayhteyteen. Ei tuolla argumentilla kerta kaikkiaan voida jatkaa, vaan nyt pitää
muuttaa tätä maata.

21.19 Olli-Poika Parviainen vihr:  Arvoisa rouva puhemies! Kyllä varmasti lasten ter-
veys huolestuttaa kaikkia. Nyt me keskustelemme poikien ei-lääketieteellisistä syistä teh-
tävistä ympärileikkauksista, joista edustaja Saarakkala on tehnyt lakialoitteen. Vihreiden
kanta kysymykseen on, että me toivomme ja me olemme puoluekokouksessa vuonna 2012
linjanneet, että ei-lääketieteellisistä syistä tehtävistä poikien ympärileikkauksista pitää
päästä eroon ensisijaisesti neuvonnan keinoin. Jos ympärileikkaukset eivät lopu valistuk-
sella, niiden kieltämistä on puoluekokouksemme mukaan harkittava lailla. Sen sijaan aloi-
te siitä, että ympärileikkauksen kieltoa pitäisi ajaa välittömästi, kaatui äänestyksessä tuol-
loin 2012.

Toisin sanoen odotan mielenkiinnolla, mihin tämä keskustelu johtaa, ja kyllä tämä huoli
on tiedostettu muissakin puolueissa.

Keskustelu päättyi.

Asia lähetettiin lakivaliokuntaan.
5


