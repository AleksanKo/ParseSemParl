















































DEM833.tmp.xml


Pöytäkirjan asiakohta PTK 71/2019 vp
Pöytäkirjan asiakohta 

PTK 71/2019 vp

Täysistunto

Keskiviikko 27.11.2019 klo 14.01—20.47

15. Lakialoite laiksi saattohoidon järjestämisestä
Lakialoite LA 32/2019 vp Arja Juvonen ps ym.

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 15. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

19.04 Arja Juvonen ps (esittelypuheenvuoro): Arvoisa herra puhemies! Hyvät kansan-
edustajat! Kuten elämä on usein sattuman kauppaa, emme tiedä mitä huominen tuo, niin
myös se, että nämä kaksi lakialoitetta ovat tänään täällä peräkkäin käsittelyssä, on jollakin
tavalla sattumaa.

Saattohoitoteema on ollut erittäin tärkeä itselleni täällä eduskunnassa. Kansanedustajak-
si tullessani 2011 päätin, että tulen tekemään kaikkeni tämän teeman eteenpäinviemiseksi
johtuen muun muassa siitä, että taustani on ollut työskennellä hoitoalalla hoitajana ja olen
nähnyt niitä suuriakin epäkohtia, mitä saattohoitoon ja sen toteutumiseen on liittynyt, mut-
ta täytyy sanoa, että asiat ovat menneet valtavasti eteenpäin, paremmin, ja on ollut hyvä,
että täällä myös avoimesti puhutaan. Silloin kun ensimmäistä kertaa saattohoidosta ja kuo-
lemasta täällä puhuin, niin minulta kysyttiin, että oletko sinä joku kuolemanenkeli, ja mi-
nua kauhistutti se, että oikeasti, voiko täällä puhua näistäkin teemoista.

Hyvään saattohoitoon kuuluvat edellytykset ovat moninaiset. Saattohoidon aloittamista
tarkoittava lääkärin päätös on tehtävä yhteisymmärryksessä potilaan kanssa. Saattohoidon
tulee lievittää potilaan kärsimystä ja lisätä hyvinvointia. Potilaalla tulisi olla myös mahdol-
lisuus psykologiseen, hengelliseen tukeen, jonka tulisi kuulua näin ollen saattohoitoa to-
teuttavien yksiköiden valmiuksiin. Saattohoito tulisi lisätä osaksi sosiaali- ja terveyden-
huollon koulutusta.

Arvoisa puhemies! Meillä ei ole tällä hetkellä ollenkaan lakia liittyen saattohoitoon.
Meillä on perustuslaki, jonka mukaan ketään ei saa kohdella ihmisarvoa loukkaavasti ja
julkisen vallan on turvattava perusoikeuksien ja ihmisoikeuksien toteutuminen. Lisäksi pe-
rustuslakiin on kirjattu syrjintäkielto. Terveydenhuoltolaki velvoittaa kunnan järjestämis-
vastuuseen kuuluvan terveydenhuollon toteuttamiseen. Potilaan asemasta ja oikeuksista
annetussa laissa säädetään oikeudesta hyvään terveyden- ja sairaanhoitoon, siihen liitty-
västä kohtelusta ja hoitoon pääsystä.

Eli koska meillä ei ole ollenkaan saattohoitolakia, niin olen joutunut kirjoittamaan saat-
tohoitolain, mikä ei kuitenkaan ole tällaisessa muodossa täydellinen. Siellä on paljon asioi-
ta, joita muun muassa ETENE on tuonut esille ja joita olen myös itse erilaisissa keskuste-
 Tarkistettu
4.0



Pöytäkirjan asiakohta PTK 71/2019 vp
luissa, erilaisissa tapaamisissa, erilaisissa verkostoitumistilaisuuksissa kohdannut, ja olen
tehnyt parhaani nostaakseni juurikin niitä teemoja esille.

Tällä käsittelyssä olevalla lakialoitteella on siis tarkoitus tuoda eduskunnalle säädettä-
väksi kokonaan uusi ja kokonaisvaltainen laki koskemaan saattohoidon järjestämistä. La-
kialoitteella nostettaisiin lain tasolle valtakunnallisen terveydenhuollon eettisen neuvotte-
lukunnan ETENEn laatimat saattohoitosuositukset. Säädettäväksi esitettävään saattohoito-
lakiin kirjattaisiin eettisesti hyvän saattohoidon kulmakivet ja lailla turvattaisiin kuoleval-
le potilaalle hyvän hoidon toteutuminen ja potilaan oikeus valita saattohoitopaikkansa.

Minulla on hyvin suuri huoli siitä, että nykyinen lainsäädäntö ja lakia pehmeämmät oh-
jauskeinot eli suositukset eivät pysty tarjoamaan hyvää saattohoitoa jokaiselle sitä tarvit-
sevalle. Saattohoidon järjestämisessä ja osaamisessa on vaihtelua eri puolilla Suomea, ja
saattohoitoa tarvitsevia on enemmän kuin saattohoitopaikkoja. Terveydenhuollon talou-
dellisten resurssien heikentyminen ja yleinen yhteiskunnallinen eriarvoistuminen voivat li-
säksi vaarantaa hoidon oikeudenmukaisen ja tasapuolisen saatavuuden. Tällä hetkellä hy-
vään saattohoitoon pääseminen voi riippua vahvasti myös siitä, missä päin Suomea potilas
asuu, ja tästä syystä saattohoitoa pitää kiireellisesti kehittää ja yhdenmukaistaa niin, ettei
ihmiselle aiheudu ylimääräistä kärsimystä tai eriarvoisuutta asuinpaikasta johtuen, ja tä-
hän juuri pyritään säätämällä erillinen saattohoitolaki.

Arvoisa herra puhemies! Tämä lakialoite on jatkumoa viime kaudelta, jolloin olen myös
sen jättänyt, ja olen juuri saanut viestin ministeriöstä — ja kiitänkin sosiaali- ja terveysmi-
nisteriötä siitä, että siellä ollaan oltu valppaana — sain sähköpostiviestin, jossa oli huomat-
tu tämä lakialoite, ja minulle kerrottiin, että ensi kesään mennessä ministeriöstä tulee sel-
vitys. Siellä on selvitystyöryhmä pohtimassa näitä tärkeitä teemoja ja sitä, tulisiko tai mi-
ten mahdollisesti tulisi lakiin myös näitä saattohoitoasioita kirjata. Minun kantani on se,
että saattohoidon tulee olla subjektiivinen oikeus jokaiselle ihmiselle, silloin sitä tarvitse-
valle, ja tähän tämä toivomukseni pyrkii, että saamme erillisen saattohoitolain Suomeen.
— Kiitos, arvoisa puhemies.

19.10 Mia Laiho kok: Arvoisa puhemies! Saattohoidolla tarkoitetaan potilaan hoitoa ja
tukea sairauden viime vaiheessa ennen kuolemaa ja heti sen jälkeen, ja laadukas saattohoi-
to huomioi sekä hoidettavan että omaiset.

Suomalaisista kuoli — nämä ovat kyllä vähän vanhoja tietoja — vuonna 2008 kotona 17
prosenttia, vanhainkodissa 13 prosenttia ja noin kolme neljännestä sairaaloissa ja terveys-
keskusten vuodeosastoilla. Suurin osa suomalaisista kuitenkin haluaisi kuolla kotonaan, ja
yhä enemmän on kotihoitoa ja on kehitetty myös kotisairaalapalveluita, ja kuoleman mah-
dollistaminen myös kotioloissa pitäisi olla mahdollista saattohoitovaiheessa. Kotisaatto-
hoidon kehittäminen vastaa potilaiden toiveita ja on myös terveydenhuollolle edullisem-
paa kuin laitos- tai sairaalahoito.

Aina kotona kuolema ei ole mahdollista, ja siksi saattohoitoa on oltava riittävästi tarjol-
la myös sairaaloissa, terveyskeskuksissa ja muissa laitoksissa ja asumismuodoissa. Yhä
enemmän myös ympärivuorokautisessa palveluasumisessa tarvitaan saattohoito-osaamis-
ta. Arviolta kaksi kolmasosaa kuolemaan johtavaa tautia sairastavista tarvitsee erityisosaa-
mista vaativaa palliatiivista hoitoa ja yksi kolmasosa erikoistunutta saattohoitoa. Saatto-
hoitoa ei voi tehdä muun työn ohella. Se vaatii osaamista, se vaatii resursseja, se vaatii riit-
tävää perehtymistä ja inhimillistä otetta.
2



Pöytäkirjan asiakohta PTK 71/2019 vp
Kiitän edustaja Juvosta tästä lakialoitteesta, joka on tärkeä, koska olen samaa mieltä sii-
tä, että pehmeät keinot eivät riitä riittävän laadukkaan saattohoidon saamiseksi Suomeen.
Meillähän on olemassa Käypä hoito -suositus kuolevan potilaan oireiden hoitoon. Eli meil-
lä on ohjeistusta olemassa. Saattohoito mainitaan myöskin monissa hoitopoluissa. Mutta
vasta sitten, kun me saamme sen myöskin lakiin, me saamme sille sen aseman, mihin se on
oikeutettu. Ja lakimerkinnällä se saatetaan myöskin yhdenvertaiseksi, tasapuoliseksi ym-
päri Suomen ja voidaan myöskin seurata laatua.

Viime kaudella, kun valiokunnassa käsiteltiin eutanasia-aloitettani, valiokunta antoi lau-
selman, että pitää selvittää saattohoidon tilannetta. Hienoa kuulla, että selvitystyöryhmä on
antamassa ensi kesään mennessä selvitystä tästä saattohoitotilanteesta, ja he toivottavasti
ottavat kantaa myös siihen mahdolliseen lakikirjaukseen.

Sen verran vielä tästä edustaja Juvosen aloitteesta, että suoraan tällaisenaan tämä laki-
esitys ei tule menemään läpi, mutta hyviä eväitä tämä kuitenkin antaa.

19.13 Mari Rantanen ps: Arvoisa puhemies! Jälleen kerran edustaja Juvoselta erinomai-
nen lakialoite. On täysin hämmästyttävää, että vuonna 2019 Suomen kaltaisessa maassa ei
ole tällaisia saattohoitoasioita saatu kirjattua lakiin. Minusta se tilanne on vähän ehkä hä-
peällinenkin.

Tätä keskustelua saattohoitolain tarpeesta on käyty tosiaan juurikin tässä eutanasialain
yhteydessä pääsääntöisesti. Voi olla, että se ymmärrys, mikä itselläni on, ei ole kovin kat-
tava, mutta ymmärtääkseni aika usein eutanasialakia toivotaan juuri sen vuoksi, että on pel-
koa loppuvaiheen kivuista ja kärsimyksestä, ja siinä kohtaa tämä saattohoitolainsäädäntö
— se, että voit saada joka puolella Suomea laadukasta hyvää saattohoitoa — olisi varmaan
asia, mikä vähentäisi halua myöskään saada eutanasialakia voimaan. Nythän tilanne on se,
että suomalaiset ovat hyvin eriarvoisessa asemassa eri puolilla Suomea. Toisissa paikoissa
— jos satut pääsemään tämmöiseen saattohoitokotiin — on erinomainen ammattitaito ja
kaikki keinot käytössä, jopa niin, että voidaan loppuvaiheeseen sitten nukuttaa, jos on sen
tyyppinen tilanne, esimerkiksi tukehtumiskuolema tai muu vastaava, jolloin siellä pysty-
tään tällaisiinkin asioihin vastaamaan. On kuitenkin sanottava, että tämä viime vuosien
keskustelu on ehkä tehnyt sen, että saattohoidon saralla on kylläkin tapahtunut kehitystä,
mutta se on edelleen liian epätasa-arvoista.

Että kyllä nämä keinot, jotka meillä ovat lääketieteessä käytössä ihmisten hyvään hoi-
toon — ja mitä muuta siihen tarvitaan, moniammatillista tiimiä myöskin tukemaan sitä
henkistä puolta — pitää pystyä tässä maassa ihmisille tarjoamaan. Mielestäni jokaisella on
oikeus hyvään kuolemaan niin kuin on hyvään hoitoon. Se on sellainen asia, johon esimer-
kiksi tämä edustaja Juvosen erinomainen lakialoite tähtää. Oli tietysti kiva kuulla se, että
ministeriössä tämä asia on otettu käsittelyyn ja sieltä on jotakin odotettavissa. Se on hieno
asia.

Sitten palaisin tähän kotisaattohoitoon, johon jo viitattiinkin. Tässä on hyvä huomioida,
että saattohoito ei tapahdu pelkästään muualla kuin kotona, ja kotiin annettavaa saattohoi-
toakin on saatu onneksi lisättyä viime vuosina nähdäkseni ainakin joissakin osissa Suo-
mea. Ja tässä tullaan juuri siihen äsken puhuttuun kysymykseen siitä, onko saattohoito
mahdollista tehdä kotona siten, että omainen, esimerkiksi työssä käyvä omainen jää töistä
pois ja tekee sen saattohoidon ikään kuin omaishoitajana siinä loppuun. Toki se ei riitä, sii-
hen tarvitaan paljon muutakin.
3



Pöytäkirjan asiakohta PTK 71/2019 vp
Mutta on todella harmi, ettei täällä ole hallituspuolueiden edustajia kuuntelemassa näitä
äärimmäisen tärkeitä aloitteita ja keskustelua.

19.16 Kari Tolvanen kok: Arvoisa herra puhemies! Edustaja Juvosen aloite on erinomai-
nen, kiitos siitä. Valitettavasti meidän yhteiskunnassa kuolemaan liittyvät asiat ja niistä pu-
huminen ovat tabu. Tässäkään salissa tällaisia keskusteluja ei juurikaan ole käyty. Ja tosi-
asia on, kuten tässä on ollut puhe, että saattohoito on eräs näistä asioista, joista ei ole pu-
huttu, eikä sitä ole haluttu kehittää tarpeeksi hyvällä tavalla niin, että ihmisellä olisi inhi-
millinen mahdollisuus lähteä tästä yhteiskunnasta pois.

Itse edellisessä työssä käsittelin vuositasolla muun muassa noin 1 500 kuolemaa, osa pa-
perien kautta ja osa ihan tehtäväpaikoilla, ja tapasin näitä surevia omaisia ja vastaavia hy-
vin paljon. Siinä ei niinkään näitä saattohoidossa olleita, sittemmin vainajia, ollut, ellei nyt
epäilty jotain hoitotoimenpiteen, hoidon laiminlyöntiä tai vastaavaa, mutta kylläkin oli sel-
laisia tapauksia, joissa ihminen, joka sairasti parantumatonta sairautta, oli siinä loppuvai-
heessa kotona, voi sanoa, melkein oman onnensa nojassa, ja hän itse päätti päättää päivän-
sä eli teki itsemurhan. Elikkä nämäkin olisi ehkä pystytty välttämään sillä, jos se saattohoi-
to olisi ollut asianmukaista, kivunlievitys asianmukaista. Mutta valitettavasti näin ei ollut,
ja sitten omaisia puhuttamalla ja ehkä jäähyväisviestejä lukemalla saimme tietää, että tämä
itsemurhan tehnyt ei enää kestänyt esimerkiksi niitä kipuja, jotka aiheutuivat syövästä tai
jostain muusta asiasta, puhumattakaan että hän olisi saanut mitään psykologista tukea sen
sairautensa aikana. Minä olen nyt ollut täällä vähän yli kahdeksan vuotta ja minä toivon,
että minulla on historiatiedot tässä asiassa, mutta pelkään, että ei taida olla, että realismi
taitaa edelleenkin valitettavasti monilla paikkakunnilla olla tämänkaltaista elikkä parantu-
mattomasti sairaita ihmisiä heitetään oman onnensa nojaan koteihinsa ja he tekevät itse sen
ratkaisun, minkä tekevät.

Sitten meidän olisi kyllä syytä eutanasiasta käydä ihan kunnon keskustelu. Viime kau-
dellahan sitä muistaakseni kansalaisaloitteen perusteella käytiin. Meillä on kuitenkin ihmi-
siä, jotka ovat parantumattomasti sairaita ja vakaasta omasta tahdostaan haluavat päivänsä
päättää. Tämä olisi kanssa keskustelunaihe. Se on ahdistava aihe, ja sitä koetetaan vältellä,
mutta semmoinen keskustelu on käytävä. Se ei poissulje saattohoitoa, mutta se on yksi rin-
nakkainen vaihtoehto.

19.19 Arja Juvonen ps: Arvoisa herra puhemies! Kiitos kaikille erittäin hyvistä puheen-
vuoroista. Minulle jäi sellainen tunne viime kaudella, että se eutanasia-aloite, joka käsitel-
tiin täällä eduskunnassa, oli lähtöisin juurikin siitä, että ihmisillä, kansalaisilla oli pelko sii-
tä, että kun he tarvitsevat hyvää hoitoa tai kivunlievitystä, he eivät sitä saa. Ja ihmisiä pe-
lotti se tilanne, että mikä heitä odottaa. Ja aivan kuten, edustaja Tolvanen, sanoitte, kyllä
kivunlievityksessä on edelleen paljon tehtävää. Myös minulle, vaikka olen 24 vuotta hoi-
tajana toiminut ennen kansanedustajuutta, on tullut yllätyksenä, kun olen kuullut, millaista
kipua voi olla olemassa. Olen muun muassa kuullut täysin uuden termin ”kipukatastrofi”,
mikä liittyy juurikin syövän loppuvaiheisiin ja niihin kipuihin.

Meillä on paljon palliatiivista hoitoa Suomessa kehitetty, meillä on jo valtavasti hyviä
lääkäreitä, joilla on näitä taitoja, mutta että se olisi yhdenvertaista kautta Suomen, sitähän
tällä aloitteella haetaan. Ja nämäkin asiat, kuten tuo omaishoito, mistä edellisessä keskus-
telimme, ennemmin tai myöhemmin koskettavat meitä jokaista. Jotenkin tuntuu aina pa-
4



Pöytäkirjan asiakohta PTK 71/2019 vp
halle, että sittenkö vasta, kun itse kokee tai oma läheinen kokee ja seuraat vierellä, ymmär-
rämme näitä erittäin syviä elämän asioita.

Haluaisin vielä yhden asian nostaa. Edustaja Mia Laiho, ihan oikein sanoitte, että tällai-
senaan lakialoite ei tule menemään läpi. Tämä aloitteen tekeminen on ollut erittäin haas-
teellista. Kun viime kaudella halusin tämän tehdä, niin minulle sanottiin, että tällaista ei voi
tehdä, koska meillä ei ole lakia. Eli jotta voi tehdä lakialoitteen, pitää kirjoittaa se laki, ja
siitä syystä minä kirjoitin tämän lain. Tässä on 11 pykälää, mutta suinkaan tämä ei ole täy-
dellinen, eli kyllä se on ministeriön tehtävä sitten tehdä se täydellinen laki. Tämä on vasta
pieni eväs sinne kassiin sinne ministeriölle.

Meillä on paljon muutakin parannettavaa. Meillä ei muun muassa ole lasten saattohoi-
toon liittyvää Käypä hoito -suositusta, mutta viime vuonna, helmikuun 16. päivä 2018, näi-
tä aikuisten Käypä hoito -suosituksia täydennettiin niin, että siellä on kolme pientä osiota,
jotka liittyvät myös lapsipotilaisiin. Mehän kävimme myös tässä viime kaudella tätä asiaa.
Kuulimme muun muassa pienen Eino-pojan tarinaa. Hänen isänsä kertoi siitä, millainen oli
pienen Eino-pojan saattohoito, kun tämä oli vakavasti sairas. Hän avoimesti siitä puhui
muistaakseni myös tiedotusvälineissä ja kävi tapaamassakin meitä täällä. Elikkä kyllä me
viemme sanaa eteenpäin ihmisiltä ja kansalaisilta, jotka ovat kokeneet ja nähneet näitä
asioita.

Pidetään peukkua ja toivotaan, että me saamme tätä lakiin tuupattua. Pidämme teemaa ja
aihetta yllä, ja katsotaan, mitä tulee, mutta on hienoa, että ministeriössä on työryhmä, ja on
hienoa, että ministeriössä asiaa myös ajetaan ja selvitetään ja tehdään asioita. Suositukset,
pelkkä informatiivinen ohjaus ei näissä asioissa riitä, mutta eiväthän ne ihmiset, jotka ovat
siellä saattohoidossa, sitten enää kerro, millaista se oli, niin että siinä mielessäni kuunnel-
laan ennemmin, kun on se tilanne päällä.

19.23 Mari Rantanen ps: Arvoisa puhemies! En tohtisi tokikaan näin illalla viivyttää,
mutta oli pakko tarrata tähän edustaja Tolvasen puheenvuoroon, josta kyllä allekirjoitan
sen, että tämä asia ei ole kunnossa, mutta myös sen, että kuolema on tässä yhteiskunnassa
syystä tai toisesta tabu. Sitä tuntuu olevan vaikea käsitellä puheissa, mutta myöskin se, että
se puhe siirtyisi sinne käytännön tasolle myöskin. Kuolemakin on kuitenkin normaali osa
elämää, mutta se ei ole minusta normaalia, että meillä on käytössä keinoja, joita ei sitten
käytetä siinä tilanteessa. Ainakin oma kokemukseni, mikä onneksi toistaiseksi on lähei-
sien ystävien kokemuksia, on se, että ne, jotka ovat olleet terveyskeskuksen vuodeosastol-
la, ovat olleet täysin riittämättömän kivunlievityksen alaisena ja sitten taas saattohoitoko-
dissa on tehty kaikki mahdollinen, mitä on kyetty. Kyllä ne tarinat ovat olleet sydäntä sär-
keviä silloin, kun siinä ei ole onnistuttu, ja tuntuu jotenkin omituiselta, niin kuin totesin
edellisessä puheenvuorossa, että me emme ole tätä asiaa kyenneet saamaan sille tolalle
kuin sen pitäisi ja kuuluisi kyllä suomalaisen yhteiskunnan saada.

Sitten haluan palata hiukan tähän eutanasiakeskusteluun — aivan lyhyesti, ettei mene
koko ilta täällä. Sekin lähti aika pitkälti vyörymään silloin nimenomaan tästä pienen Einon
tarinasta. Jos nyt muistan oikein sen tarinan, niin siinäkin oli nimenomaan siitä kysymys,
että kivunlievitys siellä lopussa oli ollut täysin riittämätöntä. Se ei ehkä olisi hoitunut eu-
tanasialailla mutta hyvällä saattohoidolla kylläkin. Niin kuin tässä tuli esiin, niin ehkä se,
mitä pelätään, on nimenomaan se kipukärsimys, joka voi olla siis semmoista, mitä ei pysty
edes tässä hetkessä ymmärtämään.
5



Pöytäkirjan asiakohta PTK 71/2019 vp
Eutanasian osalta sanon vain sen, että silloin, kun sitä keskustelua kovasti käytiin, niin
minusta ne puheenvuorot olivat pelottavia, että kun meidän mummo on nyt ollut dement-
tinä kuusi vuotta, niin kun olisi tämä eutanasialaki, niin saataisiin tällä tavalla hoidettua
ikään kuin muistisairaat pois. Se on se minun huoleni, mikä tässä kohtaa tulee varsinkin sil-
loin, jos meillä on esimerkiksi yhteiskunnassa se tilanne, että meillä on kaltoinkohdeltuja
vanhuksia ympäri maata. Minä en tässä hetkessä kyllä tänne tohtisi tätä eutanasialakia tuo-
da, sen sijaan pyrkisin jollakin muulla tavalla vähentämään kärsimystä.

19.26 Mia Laiho kok: Arvoisa puhemies! Viime kaudella oli käsittelyssä eutanasiakansa-
laisaloite, ja sen käsittelyssä nousivat esille juuri ne pelot, mitä ihmisillä on, kipu ja kärsi-
mys, jotka aiheuttavat sitä pelkoa kuolemaa kohtaan, ja siitä myöskin vaade sille euta-
nasialle. Meidän kivunhoito on kyllä — siihen on osaamista, jos sitä käytetään ja jos se saa-
tetaan sinne niitten ihmisten saataville. Eli kyllä meillä siihen on välineitä, mutta niitä ei
tällä hetkellä käytetä, ei osata käyttää. Ei ole riittävää koulutusta ja tosiaan osaamista tai us-
kallusta riittävään kipulääkitykseen myöskään kaikilta osin.

Olen itse nähnyt myöskin paljon kuolemia entisen työni kautta, ja olen nähnyt monen-
laisia kuolemia. Olen nähnyt niitä hyviä, rauhallisia kuolemia, mutta myöskin nähnyt niitä
ikäviä, kivuliaita kuolemia, minkälaisia ei pitäisi enää olla. Siinä vaiheessa kipulääkityk-
sen lisääminenkin on hyvin jo — on varmasti jo kestänyt pitkään. Semmoista ei pidä sallia,
ja siihen me tarvitsemme saattohoitolakia. Me tarvitsemme sen, niin että me voimme olla
luottavaisin mielin, että kun kuoleman aika on, niin siihen saadaan riittävää kivunlievitys-
tä, mutta siihen saadaan myös riittävää tukea, henkistä tukea, riittävää fyysistä hoitoa — se
on muutakin kuin kivunhoitoa. Se on paljon muiden perustarpeiden huomioimista. Tarvi-
taan myöskin sitä taloudellisen puolen katsomista, että voi rauhassa sitten hoitaa omaistan-
sa, jos haluaa saattohoitaa itse.

Meillä on kotihoidossa paljon tehtävää ja saattohoidossa kotona. Meillä on kotisairaala-
toimintaa, mikä on hyvä asia, voidaan viedä sitä saattohoito-osaamista, mutta valitettavas-
ti senkään resurssit monin paikoin eivät ole riittävät edelleenkään, ja aika moni sitten kui-
tenkin, ihan vaikka viimeisen vuorokauden aikana, siirretään sairaalaan kuolemaan. Se voi
olla myöskin liian ahdistavaa siellä kotona, ja sen takia myöskin se psyykkinen valmennus
ja kaikki tuki on tosi tärkeää ja tarvitaan myös henkilökunnan läsnäoloa. Lapsipotilaiden
saattohoito on myös tärkeä asia, koska siellä voi myös tulla vastaan se riittämätön kivun-
hoito, ei ehkä uskalleta riittävän tehokkaita kipulääkkeitä antaa.

Sitten haluaisin vielä tässä nostaa sen esille, että kun meillä on näitä ympärivuorokauti-
sia yksiköitä, missä halutaan, että hoidetaan niin sanotusti loppuun saakka, niin se ei saa
olla myöskään sillä tavalla kuollut kirjaus, että vain paperilla hoidetaan loppuun saakka,
vaan sen pitää tarkoittaa laadukasta hoitoa nimenomaan siellä loppuvaiheessa, kun on sen
saattohoidon aika. Jos on vuodepotilaana eikä tarvitse enää semmoista muuta hoitoa niin
paljon, niin silloin nimenomaan sitä saattohoitoa tarvitaan ja sen ihmisen kokonaisvaltais-
ta hoitoa ja omaisten hoitoa ja myöskin kunniallista lähtöä täältä.

19.29 Vilhelm Junnila ps: Arvoisa puhemies! Ilta on venynyt, eli pidän puheen hyvin ly-
hyenä.

 Olen kiitollisuudella kuunnellut näitä puheenvuoroja, jotka ovat olleet erittäin ammat-
timaisia. Tässä aiemmin edustaja Rantanen ja nyt edustaja Laiho pitivät erittäin hyvät ja
asiantuntevat puheenvuorot. Tämä aihehan on erittäin laaja, kuten tiedämme, ja edustaja
6



Pöytäkirjan asiakohta PTK 71/2019 vp
Juvonen on ollut hyvin ahkera ja työtä tekevä tämän asian kanssa. Nyt jatkomenettelyssä
toivoisin, että ministeriöiden lisäksi koko hallitus asettuisi ja ottaisi tavallaan tämän asian
entistä enemmän ajaakseen. Nimittäin yksittäinen kansanedustaja tai edes ryhmä ei taval-
laan pysty niillä resursseilla, mitä meillä on, tätä hanketta kokonaisuudessaan, siinä laajuu-
dessa, mitä me edellytämme, välttämättä toteuttamaan. Tässä tapauksessa olisi hyvin toi-
vottavaa, että hallitus ottaisi kopin tästä edustaja Juvosen erinomaisesti laaditusta ja erit-
täin laajasta aloitteesta. — Kiitoksia.

19.30 Arja Juvonen ps: Arvoisa herra puhemies! Halusin vielä puhua juurikin tästä, min-
kä, edustaja Mia Laiho, myös nostitte esille, eli ympärivuorokautiset hoivakodit ja hoiva-
yksiköt, joilla on todellakin palvelulupauksena, että hoidetaan loppuun saakka. Mutta ikä-
vä on kuitenkin todeta, että kun nämä hoivapaikat ovat kodinomaisia yksiköitä, niin se tar-
koittaa silloin sitä, että siellä hoivakodeissa, ryhmäkodeissa ei välttämättä ole hoivatarvik-
keita, ei ole hoivavälineitä, ei ole sellaisia lääkkeitä, kivunlievitysosaamista, tietotaitoa,
henkilöä, joka pystyisi lääkitsemään, koska ne ovat kodinomaisia yksiköitä. Ja sitten voi
olla, että ajatellaan, että kodissa ei tällaisia apuvälineitä tarvita: ei tarvita happilaitteita, ei
tarvita imulaitteita, ei ole välttämättä morfiinia eikä opioidilääkityksiä, joita kuitenkin tar-
vitsisi. Eli on erittäin tärkeää, että siinä vaiheessa ihminen hoidetaan loppuun saakka siellä
omassa kodissaan, joka on hänen kotinsa ollut, elikkä siellä ryhmäkodissa, ja silloin se ki-
vunlievitys tulee vaikka kotisairaalan kautta tai jotakin muuta kautta sinne hoivayksik-
köön, esimerkiksi yöaikaan, jotka ovat monesti juurikin niitä kriittisiä hetkiä, jolloin siellä
tarvitaan apua. Ja on juurikin näin, että ei ainoastaan kivunlievitys vaan hyvä perushoito, ja
siihen kuuluu ihonhoito, siihen kuuluu asentohoito, siihen kuuluu suunhoito — siinä on
valtavasti erilaisia pieniä nyansseja. Pienillä asioilla voidaan parantaa ihmisen olotilaa ja
helpottaa sitä vointia.

Vanhuslaissa sanotaan, että niissä tilanteissa, kun hoivayksikössä on erityisen lisäänty-
nyt hoidon tarve, henkilöstöä tulee lisätä. Eli juuri esimerkiksi saattohoitotilanteessa, kun
on vaikkapa yksin yöhoitaja töissä, silloin täytyy lisätä sinne resurssia, lisää hoitajia, jotta
voidaan olla tukemassa saattohoitotilanteessa sitä ihmistä.

Sitten vielä on pakko mainita: Eilen uutisiin tuli järkyttävä tieto siitä, että Helsingissä
olevasta saattohoitokodista on kadonnut lääkkeitä ja myös potilailta on kadonnut omai-
suutta elikkä rahaa. Se kertoo siitä, millaisessa yhteiskunnassa me elämme. Täytyy olla
erittäin tarkkana myös näissä tilanteissa, niin että jos osastoilla on opioidilääkkeitä tai on ti-
lanteita, joissa havaitaan, että lääkkeitä katoaa, saati potilaiden rahoja katoaa, ovat ne sit-
ten saattohoidossa olevien tai muiden, niistä tehdään rikosilmoitus ja se syyllinen tai epäil-
ty saadaan kiinni. Tässä tilanteessa ei ole ilmeisesti rikosilmoitusta tehty, ja mikäli se on
joku työyksiköstä, tämä ihminen, joka tämän on tehnyt, hän jatkaa sitä toimintaa seuraa-
vassa työyksikössä.

Näihin asioihin pitäisi kiinnittää erittäin paljon huomiota Suomessa — lääkevarkaudet
ja jos ylipäänsä katoaa koruja tai katoaa rahaa — koska kun me olemme kuitenkin näissä ti-
lanteissa ja käsittelemme ihmisten varoja siellä, niin väärä henkilö väärässä paikassa saat-
taa tehdä suuriakin tuhoja. Elikkä tämä oli, minkä halusin viimeiseksi sanoa, että on se kyl-
lä hävytöntä, jos kuolevan potilaan lääkkeitäkin pitää varastaa. Silloin on yhteiskunnassa
kyllä kunnon keskustelun paikka.
7



Pöytäkirjan asiakohta PTK 71/2019 vp
19.34 Jani Mäkelä ps: Arvoisa puhemies! Totean, että edustaja Juvosen lakialoite on tär-
keä ja kannatettava.

Tästä saattohoidon ja eutanasian aihepiiristä käytettiin äsken useita hyviä ja koskettavia
puheenvuoroja, joista haluan kiittää. Niissä konkretisoitui hyvin käsin kosketeltavalla ta-
valla ihmisten kokema kivun ja kuoleman pelko. Saattohoito tarvitsee lainsäädännön, ja
toivon, että aloite etenee, mutta lisäksi kyse on asenteista tämän lainsäädännön ohella, ja
mielestäni sen asenteen pitäisikin olla se, että lääkkeitä on olemassa, niitä on markkinoilla
ja niitä käytettäisiin siten, ettei kenenkään tarvitsisi kärsiä turhaan. Pidän tätä tärkeänä,
koska jos ihmisille saataisiin perusluottamus siihen, että asiat hoidetaan kuntoon tasapuo-
lisesti kautta maan, niin se varmasti osaltaan hälventäisi pelkoa jokaista joskus kohtaavan
vanhuuden suhteen.

Keskustelu päättyi.

Asia lähetettiin sosiaali- ja terveysvaliokuntaan.
8


