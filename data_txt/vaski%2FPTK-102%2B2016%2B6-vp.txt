















































DEMA7F.tmp.xml


Pöytäkirjan asiakohta PTK 102/2016 vp
Pöytäkirjan asiakohta 

PTK 102/2016 vp

Täysistunto

Tiistai 18.10.2016 klo 13.59—17.23

6. Hallituksen esitys eduskunnalle laiksi sairausvakuutuslain muuttamisesta
Hallituksen esitys HE 199/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

16.50 Anneli Kiljunen sd: Arvoisa herra puhemies! Heti aluksi minun täytyy kyllä tode-
ta, että minä hämmästelen, että näin isossa ja merkittävässä asiassa esittelevä ministeri ei
ole paikalla. Koska vähintään hänen pitäisi olla esittelemässä täällä meille lakiesitystä,
minkä pohjalta sitten me voimme käydä täällä yhteisesti lähetekeskustelua.

Mutta, arvoisa herra puhemies, tämä on ensinnäkin kilpailukykyyn liittyvä lainsäädän-
töesitys, joka on tietenkin jossain määrin parempi kuin se esitys, joka pakkolaeilla yritet-
tiin väkisin tuoda eduskuntaan. Nyt tällä lakiesityksellä hallitus siirtää työnantajien mak-
surasitusta palkansaajille, mutta samalla palkansaajien verotusta kevennetään. Näitä ke-
vennyksiä ei voida kohdentaa palkansaajille, jotka eivät maksa tuloistaan valtionveroa tai
kunnallisveroa. Jotta pieniä palkkatuloja ansaitsevien nettotulo ei pienene, sairausvakuu-
tuksen päivärahamaksuun esitetään 63 miljoonan euron kevennystä. Kevennys toteutetaan
siten, että alle 14 000 euroa vuodessa ansaitsevilta ei peritä sairausvakuutuksen päiväraha-
maksua.

Arvoisa herra puhemies! Tällä esityksellä työnantajia tuetaan yli 700 miljoonalla eurol-
la. Epäselväksi ainakin minulle on jäänyt, miten tällä tuetaan työllisyyttä. Toivottavaa on
tietysti, että näin tulisi tapahtumaan. Meillä on jo aikaisemmilta vuosilta vastaavanlaisia
kokemuksia, joittenka osalta selkeästi ei ole pystytty osoittamaan, että työllisyys vahvis-
tuisi. Mutta kun tämä on kilpailukykysopimus, toivon, että työmarkkinajärjestöt ja työelä-
mä yhdessä sitoutuvat siihen, että tällä vahvistuu myös meidän työllisyytemme.

Hallitus kohdistaa kompensaation alle 14 000 euroa vuodessa ansaitseville palkansaajil-
le ja yrityksille. Hallitus on alun perin todennut, että se kohdistaa 30 miljoonaa euroa näille
ihmisille, etteivät heidän nettotulonsa pienenisi. Tämä on positiivinen asia tietenkin. Nyt
näyttää, ettei tämä 30 miljoonaa euroa riitä, vaan kompensaation kustannukset ovatkin 63
miljoonaa euroa. Nyt on erittäin tärkeää, että tämä kompensaatio toteutetaan, mutta sitä ei
saa rahoittaa heikentämällä muuta sosiaaliturvaa. Hallitus ja muut edustajat ovat useaan ot-
teeseen todenneet täällä istuntosalissa, että hallitus kohdistaa 30 miljoonaa euroa kaikkein
pienituloisimmille ihmisille. Tämä on antanut mielikuvan siitä, että kun hallitus on kohdis-
 Tarkistettu
4.0



Pöytäkirjan asiakohta PTK 102/2016 vp
tanut verohelpotuksia hyvätuloisille ihmisille, niin se samanaikaisesti huomioi sosiaalitur-
van varassa olevat pienituloiset ihmiset ja kohdistaa heille 30 miljoonaa euroa.

Täällä on useaan otteeseen kysytty hallitukselta, myös valtiovarainministeri Orvolta,
kuinka tämä tullaan toteuttamaan. Hän on useaan otteeseen sanonut, että tätä valmistellaan
eikä hän sitä tarkemmin tässä vaiheessa pysty sanomaan. Mutta se mielikuva siitä asiasta
on annettu, että tämä kohdistuisi nimenomaan sosiaaliturvan varassa oleviin ihmisiin. No,
nyt tämä ei tulekaan tapahtumaan näin, vaan nämä 30 tai 63 miljoonaa euroa tulevat koh-
distumaan pienituloisille, alle 14 000 ansaitseville palkansaajille ja yrittäjille. Ei siis eläke-
läisille, ei työttömille, ei sairauspäivärahaa ansaitseville tai minimivanhempainrahalla ole-
ville vanhemmille. Siltä osin voisi todeta, että sitä, mitä tässä salissa on hallituspuolueitten
ja ministerin osalta sanottu, että tämä 30 miljoonaa euroa kohdistuisi kaikkein pienituloi-
simmille, ei tule tapahtumaan.

Arvoisa herra puhemies! Tämä esitys ei tietysti ole kilpailukykysopimukseen liittyvä
kokonaisuudessaan, mutta on tärkeää, että hallitus nimenomaan tämän kompensaation to-
teuttaa. Meille on annettu viestiä siitä, että asian valmistelun yhteydessä Elinkeinoelämän
keskusliitto EK ei olisi ollut tukemassa tätä 63 miljoonan euron lisäystä vaan että se pitää
kompensaatiota epätarkoituksenmukaisena, koska se tuo progression sosiaalivakuutus-
maksuihin. Toivoisin, että tämäntyyppiset viestit eivät kuitenkaan sitten etenisi hallituk-
sen pöydälle vaan että tämä kompensaatio tehtäisiin. Jos täällä olisi ollut hallituksen edus-
taja tai ministeri paikalla, olisin kysynyt, mikä tämä lopullinen kompensaatiomäärä on ja
kuinka se tullaan rahoittamaan, ja myös halunnut vakuutuksen ministeriltä, että sitä ei tulla
ottamaan muilta pienituloisilta, sosiaaliturvan varassa olevilta ihmisiltä.

Keskustelu päättyi.

Asia lähetettiin sosiaali- ja terveysvaliokuntaan.
2


