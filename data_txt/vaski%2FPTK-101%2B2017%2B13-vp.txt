















































DEME05A.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

13. Hallituksen esitys eduskunnalle laiksi tupakkaverosta annetun lain muuttamisesta
Hallituksen esitys HE 110/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 13. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

16.55 Pia Viitanen sd: Arvoisa puhemies! Tässähän on kysymys tupakkaveron korotuk-
sesta, ja varmasti tämänkaltaiset verot, kun puhumme tupakkaverosta, alkoholiverosta ja
muista, ovat muun muassa kansanterveydellisestä näkökulmasta perusteltuja verotuksen
muotoja.

Pyysin tämän puheenvuoron oikeastaan siksi, että haluaisin myös muistuttaa siitä, että
eduskuntahan on keskustellut aika paljon tällaisista terveyspuolen veroista, ja kun tässä nyt
tehtiin päätös, että makeisverosta luovuttiin, niin samaan aikaan esimerkiksi sosiaali- ja
terveysvaliokunta yksimielisesti kirjasi ponnekseen, että tulisi saada korvaava terveyspe-
rusteinen vero tämän poistuneen makeisveron tilalle, ja muun muassa sosiaalidemokraatit
ovat kannattaneet tätä eduskunnan yhteistä linjaa, ottaneet sen myös omiin vaihtoehtoihin-
sa. Muistan, että tuolloin kun asiasta keskusteltiin, valtiovarainministerihän lupasi, että jo-
tain tämänkaltaista aletaan valmistella, ja toivoisin todellakin, että nyt oltaisiin jotain jo
saatu aikaan. Kyse on merkittävästä verotulosta ja kansanterveydestä ja sitä kautta myös
laajemmista yhteiskunnallisista vaikutuksista.

Olisin halunnut tiedustella, missä tämän esityksen kanssa mennään, sillä alkaa tulla pik-
ku kiire. Aikanaanhan tämä makeisvero poistui sillä perusteella, että EU vaatisi meiltä tä-
tä, mutta silloinhan asiaa selviteltiin ja todettiin, että vastaavantyyppisiä veromuotoja on
kyllä EU-maissa käytössä. Ja silloin tulikin kysymys — kun hallitus jo kautensa alussa
kaksi vuotta sitten tiesi, että tämä makeisvero tulee sellaisenaan poistumaan — miksi val-
misteluihin ei lähdetty jo silloin. No hyvä, että luvattiin lähteä vuosi takaperin, mutta se,
missä mennään sen kanssa nyt, olisi mielestäni ollut tässä yhteydessä hyvä käydä läpi.

16.57 Hannu Hoskonen kesk: Arvoisa rouva puhemies! Tupakkaveron vaiheittainen ko-
rotus seuraavan kahden vuoden aikana on mielestäni lakiesityksenä erittäin hyvä ja perus-
teltu. Kansanterveyden kannalta tupakointi on todella haitallinen ilmiö, ja siitä moni ihmi-
nen saa itselleen sellaisia sairauksia, joiden hoito maksaa sitten tuolla eri sairaalakierrok-
silla tavattoman paljon. Toivoisinkin, että tässä asiassa pystyttäisiin jatkossakin etene-
mään niin, että tupakoinnin haittoja vähennettäisiin tupakointia vähentämällä. Verotus tar-
joaa siihen oivallisen keinon toki — tupakan haittaveroa korotetaan, koska se on todella
 Tarkistettu
4.1



Pöytäkirjan asiakohta PTK 101/2017 vp
haitallista terveydelle — mutta toivoisin myös sitä, että kaikille lapsille, kun he koulunsa
aloittavat, siellä kerrottaisiin reilusti ja rehellisesti sekä tupakan haitoista että myös alko-
holin haitoista.

Se terveyskasvatus on kaikista tärkeintä. Kun pienestä asti terveyskasvatusta lapsillem-
me annamme, niin tällaiset ilmiöt kuin tupakointi tai jonkun muun haitallisen aineen naut-
timinen vähenevät ja terveys paranee. Loppujen lopuksi ihmisen elämässä on yksi suuri
pääoma mukanamme, ja se on terveys.

16.59 Sami Savio ps: Arvoisa puhemies! Tupakkavero on hyvä esimerkki haittaverosta,
jonka korottamista itsekin pidän kyllä kannatettavana. Vaikka täällä aikaisemmin olen tä-
nään kritisoinut muun muassa kiinteistöveron korotuksia, niin tupakkaveroon suhtaudun
aivan toisin. Tupakkaveroahan on tämän vaalikauden aikana jo korotettu useaan otteeseen,
ja tämä ihan looginen linja näyttää jatkuvan tämänkin hallituksen esityksen myötä. Muis-
taakseni nämä aiemmat tällä vaalikaudella tehdyt korotukset on tehty yksimielisinä. En ole
tästä aivan varma, mutta näin muistelisin. Toivottavasti tämä yksimielinen linja jatkuisi tä-
mänkin esityksen myötä.

Edustaja Hoskonen täällä puhui kansanterveydellisistä syistä, ja näihin näkemyksiin on
kyllä helppo yhtyä. Tämä tupakka on kyllä varsin vaarallinen aine monelle suomalaiselle,
se aiheuttaa monia ongelmia, terveyshaittoja ja kuolemiakin hyvin paljon muun muassa
syöpien muodossa. Kansanterveydellisistäkin syistä ja näkökulmista katsoen tämä korotu-
sesitys on hyvin perusteltu ja ehkäisee toivottavasti toteutuessaan näitä laajoja tupakoin-
nista aiheutuvia terveyshaittoja ja terveysmenoja sekä yhteiskunnallekin aiheutuvia laajo-
ja kustannuksia. Nämä aiemmat tupakkaveron korotukset ovat lisäksi lisänneet valtion ve-
rotuloja merkittävästi. Toivottavasti samoin käy tämän esityksen myötä.

Ainoa huoli, mikä tähän hieman liittyy, on salakuljetuksen mahdollinen lisääntyminen,
mutta ainakaan aiemmin se ei ole suuresti kasvanut, johtuen osin näistä veronkorotuksen
asteittaisista muutoksista. Eli niitähän on tehty puolivuosittain, ja uskon, että tämän esityk-
sen myötä jatketaan tällä hyvällä linjalla. 

17.01 Esko Kiviranta kesk: Arvoisa puhemies! Yhdyn tähän kiittelyyn, joka koskee tu-
pakkaveron korottamista. Se on tietenkin kansanterveyden kannalta tilannetta parantava
toimenpide. Täällä on kiistelty siitä, kuka on minkäkin lakihankkeen isä, ja voin sanoa ai-
dosti ja totuudenmukaisesti, että tätä asiaa hoiti eniten hallitusneuvotteluissa Smolnassa
edustaja Zyskowicz. Joten jos joku muu väittää olevansa tähän ansioitunut, niin puhuu
muunnettua totuutta. Zyskowicz oli tämän esityksen takana vahvasti.

Elinkeinonharjoittajien kannalta on ehkä hiukan ongelmallista tuo puolen vuoden vä-
lein tapahtuva korottaminen.

Sitten edustaja Viitaselle voisin sanoa, että makeisveron tilalle on ehdotettu ja suunni-
teltu sokeriveroa, mutta ilmeisesti sen valmistelu on käytännössä katkennut sen takia, että
tuon veron tekninen rakentaminen on käytännössä ylivoimaista.

17.02 Jani Mäkelä ps: Arvoisa puhemies! Vaikka en sinänsä tupakkaveron korotusta vas-
tustakaan, haluan silti tuoda esille, että onhan se kuitenkin realiteetti, etteivät kaikki haluk-
kaatkaan tupakanpolton lopettajat siitä tupakasta noin vain eroon pääse, ja tässä salissakin
on useita kertoja kyselytunnilla todettu, että tupakkavero on yksi niitä asioita, jotka nosta-
vat pienituloisten maksurasituksia tässä verotuksen kokonaiskuvassa. Lisäksi, kun tupa-
2



Pöytäkirjan asiakohta PTK 101/2017 vp
kan tuontia itärajan yli tiukennettiin hallituksen toimesta tupakkalain muutoksessa, se ai-
heutti tiettyä alueellista epätasa-arvoa sen suhteen, että EU-maista tuontia kuitenkin tapah-
tuu rannikon satamakaupungeissa ja nyt sitten sitä tupakkaa ei enää voida sieltä itärajan
ylitse tuoda, joten ihmiset kokevat, että tämä oli alueellisesti epätasa-arvoinen päätös.

17.03 Pia Viitanen sd: Arvoisa rouva puhemies! Tuo on kyllä huono uutinen, jos valmis-
telu kokonaan on katkennut. Tästä itse sokeriverostahan on tehty selvityksiä jo vuosia sit-
ten ja todettu tietty ongelmallisuus monesta syystä. Mutta nimenomaisesti muistan hyvin
viime syksyn: Kun makeisverosta luovuttiin ja eduskunnan sosiaali- ja terveysvaliokunta-
kin yksimielisesti puhui tällaisesta laajemmasta terveysperusteisesta verosta, niin silloin
kyllä hallituksen toimesta valtiovarainministeri Orpo sanoi, että nyt ryhdytään etsimään
sitten mallia tällaiselle terveysperusteiselle verolle. Jos näin on, niin kuin edustaja Kiviran-
ta sanoi, että käytännössä tätä ei nyt sitten valmistellakaan ja taas on vuosi kulunut, niin pu-
huttiinko muistaakseni arviolta 100 miljoonasta eurosta, mitä tässä on verotulon menetyk-
siä. Eli siinä mielessä tietenkin pitäisi nyt kiireesti tarttua siihen lupaukseen, joka vuosi sit-
ten annettiin. Ehdottomasti tarvitsemme tätä valmistelua ja myös toimeenpanoa.

17.04 Esko Kiviranta kesk: Arvoisa puhemies! Totta kai, jos edustaja Viitasella on hy-
viä ehdotuksia, täsmällisiä ehdotuksia [Pia Viitanen: Valtiovarainministeri on luvannut!]
tällaisen terveysperusteisen uuden veron toteuttamiseksi... Sen verran vielä sokeriverosta,
että sehän periaatteessa voidaan toteuttaa kahdella tavalla: raaka-aineverona ja sitten tuo-
teverona. Tuotevero on teknisesti käytännössä mahdoton, ja raaka-aineveroa en ainakaan
itse kannata, koska se jouduttaisiin kohdistamaan myös kotimaiselle muutenkin heikoilla
olevalle sokerin tuotannolle, ja on erittäin tärkeää, että Suomessa kuitenkin sokerin tuotan-
to säilyisi. Se on nyt selvästi uhanalaisena senkin vuoksi, että tästä vuodesta lähtien EU:ssa
on poistettu maakohtaiset sokerikiintiöt.

Keskustelu päättyi.

Asia lähetettiin valtiovarainvaliokuntaan.
3


