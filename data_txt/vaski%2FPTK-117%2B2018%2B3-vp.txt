















































DEME4B7.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

3. Valtioneuvoston selonteko liikuntapolitiikasta
Valtioneuvoston selonteko VNS 6/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään sivistysvalio-
kuntaan, jolle valtiovarainvaliokunnan ja tulevaisuusvaliokunnan on annettava lausunto.

Eurooppa-, kulttuuri- ja urheiluministeri Sampo Terhon esittelypuheenvuoron jälkeen
keskustelu käydään etukäteen pyydettyjen puheenvuorojen osalta nopeatahtisena. Ryhmä-
puheenvuorojen ja myös muiden etukäteen varattujen puheenvuorojen pituus on enintään 5
minuuttia. Puhemiesneuvosto suosittaa, että nopeatahtisen keskusteluosuuden jälkeenkin
pidettävät puheenvuorot kestäisivät enintään 5 minuuttia. Lisäksi voin myöntää harkitse-
massani järjestyksessä vastauspuheenvuoroja.

Lähetekeskusteluun varataan enintään 2 tuntia. Asian käsittelyssä noudatetaan aikatau-
lutettujen asioiden osalta sovittuja menettelytapoja.

Keskustelu

14.02 Eurooppa-, kulttuuri- ja urheiluministeri Sampo Terho (esittelypuheenvuoro): 

Arvoisa puhemies! Liikuntapoliittinen selonteko esitetään nyt eduskunnalle ensimmäistä
kertaa Suomen historiassa. Voidaan perustellusti todeta, että oli jo aikakin. [Eduskunnas-
ta: Oli jo aikakin!] Tuleehan vuonna 2020 kuluneeksi 100 vuotta valtion liikuntahallinnon
synnystä, koska valtion urheilulautakunta perustettiin vuonna 1920.

Liikuntapoliittinen selonteko onkin nyt valmisteltu huolellisesti ja laajasti eri tahoja
kuullen. Selonteon tausta-aineistoksi on Jyväskylän yliopisto tuottanut kattavan tutkimus-
katsauksen. Lisäksi on toteutettu kaikille avoin verkkokysely sekä laaja kuulemiskierros
niin järjestökentän kuin hallinnonkin osalta.

Liikuntapoliittisen selonteon päällimmäinen viesti on, että Suomi tarvitsee lisää liikun-
taa kaikissa ikäryhmissä. Liikunnan lisäämisellä voidaan saavuttaa sekä mittavia terveys-
hyötyjä että myös taloudellisia hyötyjä. Liikkumattomuuden kustannukset yhteiskunnalle
ovat yli 3 miljardia euroa vuodessa.

Meidän on kehitettävä toimintamalleja, jotka turvaavat kaikille liikuntamahdollisuudet
toimintakyvystä, sosiaalisesta taustasta tai varallisuudesta riippumatta. Tasa-arvon ja yh-
denvertaisuuden edistämisvelvoite tulee ottaa huomioon läpileikkaavasti kaikessa liikun-
tatoiminnassa. Selonteon perusajatuksena on viedä liikkuminen ja liikunta sinne, missä eri
ikäryhmät luontaisesti ovat, eli varhaiskasvatukseen, kouluun, toisen asteen ja korkea-as-
 Tarkistettu
4.6



Pöytäkirjan asiakohta PTK 117/2018 vp
teen oppilaitoksiin, työelämään, vanhustenpalveluihin ja niin edespäin. Selonteko sisältää
konkreettisia toimenpide-ehdotuksia elämänkulun kaikkiin vaiheisiin.

Selonteon toimenpide-ehdotukset lähtevät lapsuudesta. Selonteossa esitetään, että lii-
kuntaneuvontaa tulisi vahvistaa neuvoloissa ja Liikkuva koulu -ohjelma laajentaa Liikku-
va varhaiskasvatus -ohjelmaksi 20-luvulla. Sen lisäksi selonteon keskeinen ehdotus on,
että koululiikuntaa tulisi lisätä asteittain 20-luvulla peruskouluissa. Koulujen ja oppilaitos-
ten tilojen vapaa-ajan käyttöastetta on nostettava huomattavasti. Liikkuva koulu -ohjel-
man toimenpiteitä jatketaan kuntien toimenpitein.

Liikkuva koulu on ollut hallituksen kärkihanke, jonka tavoitteena on ollut tuoda tunti lii-
kuntaa jokaisen peruskoululaisen päivään. Liikkuva koulu -ohjelma on onnistunut erin-
omaisesti ja saavuttanut noin 90 prosentin kattavuuden kunnista, peruskouluista ja perus-
koululaisista. Hallituksen talousarvioesityksessä vuodelle 2019 ehdotetaan Liikkuva kou-
lu -ohjelman laajentamista toiselle asteelle Liikkuva opiskelu -ohjelmaksi. Siihen on ta-
lousarviossa osoitettu 2,8 miljoonan euron määräraha. Tämän lisäksi Liikkuva opiskelu
-ohjelma tulisi laajentaa myös korkeakouluihin 20-luvulla.

Selonteossa esitetään, että käynnistetään kokeiluhanke tulevien varusmiesten kunnon
parantamiseksi jo ennen palvelusajan alkamista. On myös oleellista huolehtia siitä, että va-
rusmiespalveluksen suorittaneiden fyysinen kunto ei romahda palveluksen jälkeen. Työ-
matkaliikuntaa on edistettävä ja työyhteisöliikuntaa lisättävä yhteistyössä henkilöstön
kanssa.

Selonteossa esitetään myös liikuntaa ikäihmisille. Tarvitsemme toimintaohjelman koto-
na ilman säännöllisiä palveluja asuville ikäihmisille sekä kokeiluhankkeita vanhusten pal-
velulaitoksissa ja kotipalvelun piirissä oleville.

Arvoisa puhemies! Lisäksi selonteossa esitetään toimenpide-ehdotuksia liikuntapolitii-
kan kaikkien lohkojen, kuten liikuntapaikkarakentamisen, kansalaistoiminnan avustami-
sen ja huippu-urheilun, edistämiseksi.

Jokaisen kunnan tulee laatia liikuntaolosuhteiden nykytilan analyysi, jossa otetaan huo-
mioon myös kävely- ja pyörätieverkoston kehittäminen sekä luontoliikunnan mahdollisuu-
det. Selonteossa esitetään, että valtion liikuntapolitiikassa tulisi lisätä liikuntapaikkaraken-
tamisen tuen osuutta 2020-luvulla. Sen lisäksi 20-luvun alussa tarvittaisiin noin parinkym-
menen miljoonan euron suuruinen kertaluontoinen lisäpanostus liikuntapaikkarakentami-
sen korjausvelkaan. Korjausvelkaa on kurottava kiinni.

Valmistelussa oleva harrastuspassi tulee ensi vuonna käyttöön ja parantaa yläkoului-
käisten harrastusmahdollisuuksia. Myös harrastamisen strategiassa valmistellaan parhail-
laan toimenpide-esityksiä vähävaraisten perheiden lasten harrastusten tukemiseksi. Seura-
tuen kohdentumista erityisesti kaikkein vähävaraisimpien perheiden lasten liikunnan edis-
tämiseen seurataan, ja tarvittaessa seuratuen tasoa tulisi nostaa 20-luvulla käyttämällä ko-
rotus vähävaraisten perheiden liikuntaharrastusten tukemiseen.

Suurimpana ongelmana liikunta-alan yritystoiminnassa yleisesti nähdään vaihteleva ar-
vonlisäverokäytäntö. Tavoitteena on malli, jossa nollaveroluokkaan kuuluvien terveys- ja
hyvinvointipalvelujen lisäksi käytössä olisi vain yksi, kaikki liikuntapalvelut kattava ar-
vonlisäverokanta, jonka taso olisi liikuntaharrastusta kannustava. Asiasta käynnistetään
selvitys. [Timo Heinonen: Hyvä! Tämä on tärkeää!]

Huippu-urheilun johtamisvastuu keskitetään Olympiakomitean huippu-urheiluyksik-
köön. Valtion huippu-urheilurahoitusta tulee lisätä 20-luvulla ja suunnata erityisesti urhei-
lijan uran alussa olevaan valmistavaan nuoruusvaiheeseen. Tukea on suunnattava lisää eri-
2



Pöytäkirjan asiakohta PTK 117/2018 vp
tyisesti ruohonjuuritasolle eli suoraan urheilijoille ja valmentajille. Huippu-urheilun edel-
lytysten vahvistamisessa erinomainen alku on hallituksen varautuminen olympiarahaston
pääomittamiseen 20 miljoonalla eurolla valtion omistamien osakkeiden lahjoituksena.
Olympiarahasto vahvistaa huippu-urheilun rahoitusta ja itsenäistä asemaa.

Arvoisa puhemies! Liikunta on valtion budjetissa ainoa toimiala, joka rahoitetaan käy-
tännössä kokonaan rahapelitoiminnan voittovaroilla. Mikäli edellä kuvatut suuret kansan-
terveyshaasteet halutaan voittaa, on selvää, että tämä noin 150 miljoonan euron vuotuinen
rahoituspohja ei ajan oloon ole riittävä. Jos selonteossa esitetyt liikuntapoliittiset tavoitteet
halutaan saavuttaa, on 2020-luvun alun liikuntainvestointi toteutettava budjettivaroista ja
muutoinkin 20-luvun aikana asteittain lisättävä liikunnan rahoitusta myös budjettivarojen
puolelta. Ihannetilanne olisi sellainen, jossa 20-luvun alussa toteutettaisiin edellä kuvatun
investoinnin tuella koko elämänkaarelle sijoittuvia kehittämishankkeita ja niistä saatujen
kokemusten perusteella voitaisiin vuosikymmenen jälkipuoliskolla muuttaa sitten hyviä
käytäntöjä pysyviksi.

Resurssipäätösten lisäksi selonteossa esitettyjen toimenpiteiden toteuttaminen vaatii
laajaa poikkihallinnollista yhteistyötä valtionhallinnon sisällä. Selonteossa esitetäänkin
muodostettavaksi ministeriöiden yhteinen koordinaatioelin. Tämän elimen tehtävänä olisi
varmistaa, että liikuntavaikutukset tulevat otetuksi huomioon lainsäädännössä ja muussa
yhteiskunnallisessa uudistustyössä. [Ilkka Kanerva: Ja resursoinnissa!] On myös oleellis-
ta, että liikkumisvaikutusten arviointi tulee saada osaksi kaikkea suunnittelua ja päätöksen-
tekoa. — Kiitoksia.

14.10 Hanna Kosonen kesk (ryhmäpuheenvuoro): Arvoisa herra puhemies! Keskustan
eduskuntaryhmä kiittää ministeri Terhoa historiallisesta hetkestä. Ensimmäinen liikunta-
poliittinen selonteko on nyt eduskunnan käsittelyssä. 

Urheilu on ollut monelle, ja myös minulle, se, jonka kautta ymmärsi, että kun tekee töitä
sinnikkäästi tavoitteeseen uskoen, on kaikki mahdollista. [Ben Zyskowicz: Hyvin sanot-
tu!] Urheilu-ura opetti paineensietoa, vaihtelevia tilanteita, ongelmanratkaisua, organi-
sointikykyä mutta myös hetkestä nauttimista. Taivaanrannan maalari joutui keskittymään
sekä hallitsemaan ja hillitsemään mieltään.

Suomessa on paljon heitä, jotka liikkuvat riittävästi. Liikunta on monelle lääke marras-
kuun pimeyteen. Liikunta on yhdessä koettua riemua. Liikunta on rajojen koettelukenttä.
Liikunta on keino, jolla keho ja mieli venyvät.

Kaikki suomalaiset eivät ole kuitenkaan sisäsyntyisesti hurahtaneet juoksentelemaan tai
hiihtelemään pitkin metsiä. Liikkumisen riemun tulisi olla jokaisen suomalaisen perusoi-
keus. Liikuntapoliittisen selonteon punaisena lankana onkin fyysisen aktiivisuuden ja lii-
kunnan nivominen mahdollisimman luontevaksi osaksi ihmisten elämää. Liikunnallisen
elämäntavan pitää olla helposti valittavissa hyvien pyörä- ja kävelyreittien, lähiluonnon ja
liikuntapaikkojen avulla.

Liikunta ja urheilu ovat positiivisia ratkaisuja yhteiskuntamme haasteisiin. Julkisia ter-
veydenhoitomenoja voisi tutkimusten mukaan vähentää reilusti yli 3 miljardilla liikunnan
avulla. Liikunta myös vetää mukaan niitä suomalaisia, jotka meinaavat jäädä sivupoluille.
Liikettä tulee lisätä joka puolella yhteiskuntaamme, kaikissa ikä- ja väestöryhmissä. Ja
koska päätöksiä tehdään jokaisella yhteiskunnan sektorilla, liikkeen lisäämisestä pitää teh-
dä eri politiikan alat yhdistävä asia.
3



Pöytäkirjan asiakohta PTK 117/2018 vp
Arvoisa puhemies! Liikuntalaki, kiitos edellisen hallituksen, on hyvässä kunnossa. Nyt
tarvitsemme selkeää rahallista lisäsatsausta. Kuntoliikunnan rahoitus on siirrettävä asteit-
tain yleisiin budjettivaroihin.

Liikkuva koulu -hankkeella on saatu lähes kaikki Suomen perusasteen koulut liikkuvik-
si kouluiksi. Hyväksi havaittu malli on ehdottomasti vietävä varhaiskasvatuksen ja korkea-
asteen piiriin. Toisella asteella sitä ensi vuonna kokeillaan jo. Toimintaympäristö on tässä-
kin avainasemassa. Nimittäin päiväkotien ja koulujen pihojen tulee olla liikkumiseen ja
leikkimiseen innostavia.

Seurat tekevät Suomessa erinomaista työtä, mutta voitaisiinko Suomessa ottaa mallia Is-
lannista ja viedä tekeminen ihan uudelle tasolle? Ensiksikin, Islannissa lähes kaikki lapset
ovat seuratoiminnassa mukana. Toiseksi, seuroissa voi harrastaa useampia lajeja. Kolman-
neksi, seuroissa liikkuminen on edullista. Neljänneksi, valmentajat ovat koulutettuja am-
mattilaisia. Viidenneksi, seuratoiminta tukee samanaikaisesti lapsen kasvua kilpailijana
mutta myös kasvamista ihmisenä urheilun kautta.

Arvoisa puhemies! Kuten liikuntapoliittinen selonteko ehdottaa, on hyvä saada urheilus-
sa, nimenomaan huippu-urheilussa, Suomeen selkeämpi johtamisen malli. Olympiakomi-
tean rooli on tässä ilmeinen. Huippu-urheilu luo kansallista identiteettiä, inspiroi liikku-
maan ja rakentaa maabrändiä. Perustettava olympiarahasto sekä nuorten urheilijoiden tu-
keminen — urheiluakatemia ja lukioverkostot, urheilukoulutusorganisaatiot sekä kilpahar-
joitteluun soveltuvat liikuntapaikat — ovat pohja meidän maamme urheilumenestykselle.

Suomessa on 800 000 liikuntarajoitteista ihmistä. Myös heillä tulisi olla yhdenvertaiset
edellytykset liikunnan harrastamiseen. Tämä toteutuu vielä hyvin hajanaisesti. Suomessa
on esimerkiksi vain pari jääkiekkohallia, joissa vammaiset voivat pelata kelkkajääkiek-
koa, kun Ruotsissa halleja on useita kymmeniä.

Arvoisa puhemies! Liikuntapoliittinen selonteko on hyvä liike liikkeen lisäämiseksi.
Tutkimustietoa meillä on todella riittävästi, mutta tarvitsemme vielä vahvemman yhteis-
ymmärryksen siitä, että liikuntaan ei vain kannata satsata vaan siihen pitää satsata laaja-
alaisesti.

Me suomalaiset olemme urheiluhullua kansaa, mutta voisimme olla vielä paljon enem-
män. Tehdään Suomesta maa, missä jokaisella on mahdollisuus löytää oma laji sekä kokea
liikkumisen [Puhemies koputtaa] ja hyvän olon riemu. Ja vaikka olenkin entinen hiih-
tosuunnistaja, en lähettäisi kaikkia kompassi kädessä rehkimään umpimetsään. Ei ole ni-
mittäin väliä, miten liikkuu, kunhan liikkuu. On nimittäin niin, että liikunta itsessään on
kompassi, joka voi näyttää oikean suunnan. [Sari Sarkomaa: Hyvä puhe! — Pertti Salolai-
nen: Hyvä ja henkilökohtainen! — Jukka Gustafsson: Hyvä puhe! Se oli parasta keskustaa
pitkään aikaan!]

14.16 Sinuhe Wallinheimo kok (ryhmäpuheenvuoro): Arvoisa puhemies! Suomi saa nyt
viimein laajan liikuntapoliittisen selonteon, jollaista meillä ei ole aiemmin tehty. Nyt teh-
dään liikuntapoliittista historiaa, ja kiitokset siitä.

Itse selonteossa käsitellään erilaisia liikunnan osa-alueita aina liikunnallisen elämänta-
van edistämisestä liikuntapaikkarakentamiseen ja huippu-urheiluun. Tavoitteena ei ole
enempää eikä vähempää kuin lisätä liikuntaa ja fyysistä aktiivisuutta kaikissa ikäluokissa
ja ihmisryhmissä.

Tarve nykyistä systemaattisemmalle liikunta- ja urheilupolitiikalle on selkeästi tunnis-
tettu. Suomen kansa on liikkumattomampi kuin ennen. Vain viidennes kaikista suomalai-
4



Pöytäkirjan asiakohta PTK 117/2018 vp
sista liikkuu suositukseen nähden riittävästi. Tästä kehityksestä meidän on päättäjinä syytä
olla huolissamme.

Liikunnan lisääminen on meidän kaikkien yhteinen tehtävämme ja etumme. Tärkeintä
on luoda liikunnalle tilaa ja mahdollisuuksia. Toimintatapoja on uudistettava päiväkodeis-
sa, kouluissa ja työpaikoilla. Kaikkein tärkeintä kuitenkin olisi antaa lapsille mahdollisuus
liikkua, sillä liikuntatottumukset alkavat muodostua jo kolmivuotiaasta alkaen. Meidän on
huolehdittava siitä, että jo nyt kokeillut käytännöt, kuten Liikkuva koulu, laajenevat ja va-
kiintuvat. Lisäksi meidän on parannettava edellytyksiä taittaa matkoja pyöräillen.

Harrastamisen hintaa, arvoisa puhemies, on yritettävä painaa alaspäin muun muassa jo
nyt kokeiluvaiheessa olevan harrastuspassin avulla tai sillä, että päättäjät vaativat valtiona-
vustusten kohdentamista selkeämmin ruohonjuuritasolle. Hinta ei saa muodostua esteeksi
liikunnan ja urheilun harrastamiselle.

Kokoomuksen eduskuntaryhmä pitää tärkeänä myös sitä, että liikuntapaikkarakentami-
seen löytyy tulevaisuudessakin riittävästi valtionrahoitusta. Samalla alan eri toimijoiden,
myös yksityisten ja kolmannen sektorin, merkitys on tunnistettava paremmin. Me haluam-
me, että julkisella rahalla ja laajalla yhteistyöllä saa aikaan mahdollisimman paljon liikun-
taa.

Arvoisa puhemies! Suomalaisen huippu-urheilun kehittymisen esteenä on jo vuosia ol-
lut epäselvä johtamisjärjestelmä. Nyt siihen saadaan muutos. Jatkossa suomalaista huippu-
urheilua johtaa Suomen Olympiakomitea. Sen huippu-urheiluyksikkö osallistuu myös
huippu-urheilua koskevien valtionavustusten valmisteluun lainsäädännön sallimissa puit-
teissa. Hyvällä johtamisella suomalaisten huippu-urheilijoiden menestymismahdollisuu-
det paranevat. Vastuiden selvittelyn sijaan jatkossa voidaan keskittyä olennaiseen eli itse
huippu-urheiluun ja siinä menestymiseen.

Arvoisa puhemies! Liikunta lisää hyvinvointia ja ehkäisee monia kansansairauksia. Sa-
masta syystä liikkumattomuus käy Suomelle kalliiksi. Liikkumattomuuden aiheuttamat
kustannukset erilaisista sairauksista ja toimintakykymme heikkenemisestä lasketaan mil-
jardeissa. On selvää, että tällaiseen meillä ei ole varaa. Tästä syystä kokoomuksen edus-
kuntaryhmä esittää, että liikunnan ja urheilun arvonlisäveroista tehdään kattava selvitys ja
esitys siitä, kuinka verotuksella voitaisiin helpottaa ja lisätä liikunnan määrää yhteiskun-
nassa.

Lisäksi liikuntapoliittisessa selonteossa ei juurikaan huomioida yksityisiä toimijoita. Se-
lonteko ei tunnista vielä tarpeeksi ekosysteemin muutoksia eikä myöskään eri toimijoiden
palvelurakenteita. Hyvinvointiala kuitenkin on merkittävä työllistäjä. Toivottavasti tämä
sektori otetaan paremmin huomioon pohdittaessa jatkoaskeleita selonteon suhteen.

Myös rahapelitoiminnan tuotoista muodostuvan rahoituspohjan säilymisestä on huoleh-
dittava. Rahapelaaminen siirtyy kiihtyvällä vauhdilla ulkomaille peliongelmien jäädessä
Suomeen. Ryhmämme pitääkin tärkeänä, ettei rahapelien sääntely ulottuisi ainoastaan
omaan kansalliseen peliyhtiöömme.

Arvoisa puhemies! Liikuntapoliittinen selonteko antaa suuntaviivat ja kehikon sille, mi-
hin suuntaan suomalaista liikuntapolitiikkaa ja liikunnan edistämistä viedään. Nyt on ää-
rimmäisen tärkeää, etteivät selonteossa esiin tuodut huomiot, toimenpiteet ja uudistukset
unohdu. Ne on vietävä käytäntöön. Suomi on saatava taas kunnolla liikkeelle.

14.21 Ville Skinnari sd (ryhmäpuheenvuoro): Arvoisa puhemies! Liikuntapoliittinen se-
lonteko on hyvä keskustelunavaus suomalaisen liikuntapolitiikan kehittämiseksi, mutta sii-
5



Pöytäkirjan asiakohta PTK 117/2018 vp
tä puuttuvat kokonaisvaltainen näkemys ja tahtotila hyvinvoinnin ja terveyden edistämi-
seksi. Selonteko olisi voinut olla yhteiskunnallisesti monipuolisempi. Siinä ei vastata sel-
keästi siihen, millaiseen yhteiskunnalliseen kehitykseen ja tulevaisuusnäkemykseen urhei-
lu ja liikunta kytketään yli perinteisten rajojen eli miten liikunnan, hyvinvoinnin ja terveys-
sektorin välistä yhteistyötä todella kehitetään, mikä on tai pitäisi olla valtion rooli liikunta-
ja urheilukulttuurin kehityksestä tai, ehkä vielä laajemmin, mikä on urheilun ja liikunnan
toimintaympäristön ja liikuntapaikkarakentamisen visio tulevaisuuden Suomessa. Valitet-
tavasti selonteosta puuttuu sellainen konkretia, millä siihen kootut tavoitteet ja ideat saa-
taisiin toteutettua. Näyttö liikkumattomuuden terveydelle aiheuttamista miljardikustan-
nuksista on ollut tiedossa jo pitkään, mutta jos ei ole esityksiä siitä, miten yhteistyötä ter-
veys- ja liikunta-alalla saadaan aikaiseksi, silloin selonteon työn merkitys jää varsin vähäi-
seksi.

Liikuntaa pidetään yleislääkkeenä, mutta sitä se ei ole. Se ei paranna tai ehkäise kaikkia
sairauksia — varsinkaan ohjeella ”liiku”. Kokonaisvaltainen elämäntaparemontti vaatii
muutakin: riittävää palautumista, oikeaa ravintoa, joka on ehkä se merkittävin asia. Pitää
myös muistaa, että kaikki eivät voi tai halua liikkua. Yhteistyöstä puhutaan siis, mutta se ei
aina toimi. Liikuntaväen ja terveysväen pitääkin yhdistää voimansa, jotta saamme toivot-
tuja tuloksia.

Esimerkiksi Päijät-Hämeessä tavoitteena on ensimmäisenä Suomessa tuoda sote-palve-
luiden etulinjaan liikuntaneuvonnan lisäksi yhden luukun periaatteella myös muut ammat-
tilaiset osaksi perinteistä avoterveydenhuoltoa eli oikeat täsmälääkkeet oikeaan tarpee-
seen. Se on oikea tulevaisuusinvestointi ja parasta soten täsmäuudistamista, ilman että
koko järjestelmää tarvitsee uudelleenkirjoittaa tai sen perustuslainmukaisuutta punnita.

Arvoisa puhemies! Liikunnan pitää olla osa elinkeinopolitiikkaa, matkailua, luovien
alojen kehittämistä. Meidän pitää osata tehdä liikunnasta liiketoimintaa ja turvata liikun-
nan alan ammattilaisten toimeentulo. Nyt liian moni liikunnan ammattilainen tekee työtä
lähes köyhyysrajoilla. Liikunnan elinkeinonharjoittamista vaikeuttaa myös se, että palve-
luihin sovelletaan kahta eri alv-kantaa, mikä johtaa ongelmatilanteisiin. Tämä tuli esille
myös kokoomuksen ryhmäpuheessa.

Olisin kaivannut selonteossa laajempaa näkemystä siitä, mitä liikuntakenttä todella on.
Kun puhutaan yhteiskunnasta, puhutaan usein valtiosta, ja niin tässäkin selonteossa. Urhei-
lu ja liikunta näyttävät määräytyvän suhteessa valtioon. Kuitenkin valtion liikuntabudjetti
on noin 150 miljoonaa euroa, kun kunnissa koko kakku on noin 800 miljoonaa euroa. Koko
urheilu- ja liikuntakulttuuri on elinkeinona mitattuna noin 6 miljardia euroa. Se on suurem-
pi summa kuin maatalous.

Liikunnan ja urheilun merkitys on siten paljon muutakin kuin vain valtion liikuntabud-
jetti. Se on merkittävä työllistäjä, ja siitä syntyy paljon verotuloja. Kansanterveyden ohella
liikunta ja urheilu ovat myös kansantaloutta. Kuntoliikunnassa ihmiset liikkuvat enemmän
liikuntayrityksissä kuin -seuroissa, ja ylipäätään ihmiset liikkuvat enemmän seurojen ulko-
puolella kuin seuroissa — tämäkin on hyvä muistaa. Kansanterveydellisestikin Olympia-
komitean painoarvo on ehkä suurempi kuin sen pitäisi olla.

Arvoisa puhemies! Liikuntapoliittista selontekoa vaivaa sama asia kuin tämän hallituk-
sen kaikkia kehittämissuunnitelmia ja niiden toteuttamista. Asioita kehitetään ilman riittä-
vää rahoitusta. Nytkin kunnilta tosiasiallisesti leikataan, mikä vaikuttaa myös liikunnan ra-
hoitukseen.
6



Pöytäkirjan asiakohta PTK 117/2018 vp
Konkreettinen esimerkki SDP:n kokonaisvaltaisesta ajattelusta on vaihtoehtobudjetis-
samme esitetty suomalainen Islannin malli. Haluamme tuoda harrastukset osaksi koulupäi-
vää, mahdollistaa jokaiselle lapselle ja nuorelle harrastamisen ja perheille yhteistä lisäai-
kaa. Olemme tähän varanneet vaihtoehtobudjetissamme 50 miljoonaa euroa. [Puhemies
koputtaa]

Arvoisa puhemies! Tulevan hallituksen ja eduskunnan pitää ottaa vahvempaa roolia lii-
kunta- ja urheilupolitiikan kokonaisuudesta [Puhemies koputtaa] ja nähdä koko metsä, ei
vain puita.

14.26 Ari Jalonen sin (ryhmäpuheenvuoro): Arvoisa puhemies! Siniset ovat erittäin tyy-
tyväisiä, että nyt ollaan historiallisen käsittelyn yhteydessä käsittelemässä liikuntapoliittis-
ta selontekoa, ja kiitos tästä urheiluministeri Terholle sekä kaikille muille, jotka tässä ovat
mukana olleet. Tämä asia on yhteinen ja erittäin tärkeä.

Arvoisa puhemies! Liikuntapoliittinen selonteko pitää sisällään ehdotuksia, joilla saa-
daan Suomi liikkumaan ja saadaan hyötyjä liikkumisesta. Välttämättä kaikki ei aina ole
helppoa, mutta niitä toimia tulee tehdä.

Liikuntatottumus on se ensimmäinen asia, millä saadaan liikkumista lisättyä, ja kuten
tiedetään, päiväkoti- ja kouluikäisillä tottuminen on helpompaa. Asenne siihen, että voin
liikkua ja tehdä liikkumisesta elämäntavan — mitä nuorempana sitä käsitellään ja tehdään,
sitä helpompaa se aina on. Eli on erittäin tärkeää tehdä päiväkoti- ja kouluikäisille tätä
asiaa.

Peruskouluikäisille onkin nyt tulossa harrastuspassi, ja tämä on valmisteilla nimen-
omaan yläkouluikäisille, jossa iässä pystytään hyvin vaikuttamaan tähän liikuntaan tottu-
miseen. Tämä harrastuspassi on siis sovellus, joka on kännykässä, ja kunnat voivat sen
kautta tarjota lippuja erilaisiin palveluihin niin liikunnan kuin kulttuurin saralla. Ja, yllätys
yllätys, tämän taustalla ovat Porissa olleet nuorisopassikokeilut ja niistä saadut hyvät ko-
kemukset. Näiden hienot nimet ovat Tiäksää, Ekstiä, Kaistiät. [Naurua] Hyviä passeja ja
hyvät kokemukset. Mitä Pori edellä, sitä muu Suomi perässä, että tervetuloa ja toivottavas-
ti muut kunnat ottavat nämä tosiaan käyttöön. Näistä on hyvät kokemukset, ja tämä on tääl-
lä syvällä sisällä.

Arvoisa puhemies! Paitsi nuoret myös ikäihmiset ovat tietysti liikunnan parissa, ja lii-
kunta tuottaa hyviä ikävuosia sinne myöhemmälle iälle, niin mielenterveyden kannalta
kuin fyysisestikin. Tämä tuo sitten hyötyjä yhteiskunnalle muutenkin, kun ihmiset ovat pa-
remmassa kunnossa. Tästä syystä tulee kiinnittää huomiota myös näihin mainittuihin bud-
jettiosuuksiin, jotta panostetaan liikkumiseen riittävästi ennalta, ettei tarvitse sitten jälki-
käteen hoitaa niitä vikoja. Elikkä me haluamme ehdottomasti rahoitustason pysyvää nos-
tamista.

Arkiliikunta on semmoista, mikä riippuu nimenomaan siitä asenteesta: käytänkö portai-
ta vai menenkö hissillä, menenkö polkupyörällä kauppaan vai menenkö autolla, menenkö
kävellen, potkukelkalla vai miten. Eli arkiliikkuminen on erittäin suuressa osassa, ja sitä
pitäisi tehdä aina, niin täälläkin näitä portaita käytettäessä. Kevyen liikenteen väylien mer-
kitys on erittäin tärkeä tässä suhteessa, se, että siellä pystytään pyöräilemään ja kävele-
mään.

Toisiin asioihin: Luonnossa liikkuminen. On erittäin hyviä tutkimuksia siitä, että ihmi-
sen mieli lepää, kun liikutaan metsässä. Luontopolut on toinen iso asia, mitä haluamme ko-
rostaa. Eli siellä ollaan isossa merkityksessä.
7



Pöytäkirjan asiakohta PTK 117/2018 vp
Meidän pitäisikin päätöksenteossa, kun me budjetteja teemme, miettiä aina niitten vai-
kutuksia myös liikunnan kannalta. Tämä hallitus on tehnyt hyvää työtä monella saralla, ja
tämä liikuntapoliittinen selonteko antaa pohjan seuraavalle hallitukselle tehdä näitä töitä.
Tämä hallitus on tehnyt hyvää työtä muun muassa työttömyyslukujen laskussa. Seuraavan
hallituksen pitää erittäin vakavasti tarttua liikkumattomuuteen ja siihen, että saadaan ihmi-
set liikkeelle ja siitä saadut hyödyt yhteiskunnalle ja otetaan [Puhemies koputtaa] oikeasti
tämä meidän kaikkien asia, liikkuminen, esille. Muistetaan liikunnan ilo ja riemu. — Kii-
tos.

14.32 Ritva Elomaa ps (ryhmäpuheenvuoro): Arvoisa puhemies! Valtion liikuntapoli-
tiikka koskettaa kaikkia suomalaisia. Tästä huolimatta liikuntapolitiikasta on keskusteltu
vain muutaman kerran parin vaalikauden aikana. Kyseessä on myös hyvinvoinnin, kansan-
terveyden ja talouden mittarein mitattuna valtavan suuri asia.

Selonteossa tulee ilmi suuri liikkumattomuuden haaste. THL:n tilastojen mukaan vuon-
na 2000 terveydenhuoltomenot Suomessa olivat 13 miljardin euron korvilla. Vuonna 2016
terveydenhuolto nieli peräti 20,5 miljardia. Ei ole vaikea uskoa UKK-instituutin tänä syk-
synä julkaisemia arvioita liikkumattomuuden yhteiskunnallisista kustannuksista: 3,2—7
miljardia vuosittain. Miettikää tätä summaa.

Perussuomalaiset tiedostavat, että liikettä lisäämällä terveydenhuollon menoja ja muita
liikkumattomuuden aiheuttamia kustannuksia on mahdollista pienentää tuntuvasti. Liikun-
tapoliittisten tavoitteiden saavuttaminen edellyttää poikkihallinnollisen yhteistyön huo-
mattavaa vahvistamista. Taloudellisen puolen lisäksi liikunnalla on valtaisa merkitys kas-
vatuksen ja yhdessä tekemisen sekä ihmisen vireyden kannalta.

Liikunnan kansalaistoiminnan arvo on selonteossa tunnistettu, mutta perussuomalaiset
toivoisivat vielä enemmän yhteisöllisen puolen korostamista. Järjestökenttä on suomalai-
sen liikunnan perusta, ja urheiluseurojen sekä muiden toimijoiden rahoitus ja sen jatku-
vuus on turvattava.

Suomen kuntien noin 750 miljoonan euron panostukset liikuntaan ovat viisi kertaa suu-
remmat kuin valtion, jonka liikuntabudjetti on 150 miljoonan luokkaa. Kunnat luovat puit-
teet liikunnalle vastaamalla liikuntapaikkarakentamisesta ja muiden liikuntapalvelujen jär-
jestämisestä. Me perussuomalaiset kannamme huolta kuntien kyvystä vastata liikkumatto-
muuden haasteisiin, koska monien kuntien talous on ahdingossa.

Arvoisa puhemies! Selonteossa esitellään liikuntaa elämänkulussa alkaen neuvolapalve-
luista, päätyen ikäihmisten liikuntaan. Tähän väliin mahtuvat päiväkoti, koulu, opiskelija-
ja työpaikkaliikunta sekä varusmiespalveluskin. Nämä ovat niitä tuhannen taalan maali-
paikkoja, joissa oikealla politiikalla voidaan vaikuttaa ihmisten liikkumiseen.

Perussuomalaiset kantavat erityistä huolta lasten ja nuorten liikkumisesta. Vaikka meil-
lä on Liikkuva koulu -ohjelma ja koululiikunnan määrää on jatkuvasti lisättykin, tarvittai-
siin lisäpanostuksia etenkin kerhotoimintaan runsaasti. Pienempiä kyläkoulujakaan ei saa
unohtaa. Selonteosta ilmenee, ettei päiväkodeissa olla liikunnan edistämisessä yhtä pitkäl-
lä kuin kouluissa, mikä on varteenotettava huolenaihe. Harrastamisen hinta on liian korkea
monille perheille. Me perussuomalaiset ehdotimme varjobudjetissamme lasten ja nuorten
harrastustakuuta, jonka tavoitteena on taata kaikille ainakin yksi mieluisa harrastus.

Selonteossa on nostettu esille liikunnallisen elintapaohjauksen edistäminen ja liikunta-
neuvonta. Perussuomalaiset kannattavat kuntien liikuntaneuvonnan terävöittämistä ja kun-
8



Pöytäkirjan asiakohta PTK 117/2018 vp
to-ohjaajien palkkaamista kuntiin. Myös digitalisaation mahdollisuuksia tulee hyödyntää.
Ne ihmiset, jotka eivät liiku, tarvitsevat positiivista kannustusta, kunnon tsemppiä.

Hyvät kollegat, me istumme täällä eduskunnassakin aivan liian vähän, joten haastan
kaikki edustajat harrastamaan. [Eduskunnasta: Liian vähän? — Naurua ja välihuutoja —
Eduskunnasta: Nosta kaikki ylös!] — Liian vähän istumme, mutta todellisuudessa minä
tarkoitin: liian paljon istumme. Se on hyvä, että te huomioitte tämän asian nyt vahvemmin.
Nimittäin haastan teidät kaikki harrastamaan liikuntaa kaksi tunnin pituista pätkää viikos-
sa vaaleihin asti. [Ilkka Kanerva: Ja vaalien jälkeen!] Muistakaa se, ei istumista liikaa.

Arvoisa puhemies! Suomalainen huippu-urheilu ei ole parhaassa mahdollisessa vauh-
dissa ainakaan olympiamitaleilla mitattuna, paraurheilu pois lukien. Kannatamme huippu-
urheilun aktiivista kehittämistä, jotta siniristilippu nousisi salkoon arvokisoissa nykyistä
useammin.

Selonteossa esitettävien toimintaehdotusten hintalappu olisi 120 miljoonaa euroa 2020-
luvun alkuvuosina. Oikein kohdennettuna ja hyvällä hallinnolla tämä panostus varmasti
maksaisi itsensä pitkällä aikavälillä takaisin. Perussuomalaiset suhtautuvat myönteisesti
myös liikunnan pysyvään rahoittamiseen valtion budjetista veikkausvoittovarojen lisäksi.

Kaiken kaikkiaan selonteossa on tuotu hyvin esille suomalaisen liikunnan nykytila ja
sen haasteet. Toivon, että selonteko terästää liikuntapolitiikkaan paneutumista myös täällä
eduskunnassa. Kyseessä on äärimmäisen tärkeä asia, joka näkyy vahvasti suomalaisten hy-
vinvoinnissa. Ihmisten liikkumattomuus on vakava haaste, mutta onneksi liikkeen lisäämi-
sen keinoissa vain mielikuvitus on rajana.

Hyvät edustajat, muistakaa: istumme liikaa, mutta harrastamme liian vähän liikuntaa,
joten kaksi kertaa viikossa tunti, [Puhemies koputtaa] ja enemmänkin saa harrastaa, koska
osa teistä sen tekee. Ja Ylelle terveisiä: [Puhemies koputtaa] missä viipyy ikäihmisten lii-
kuntaohjelma televisioon aamupäivällä, jota perussuomalaiset ovat ehdottaneet? — Kiitos.

14.37 Johanna Karimäki vihr (ryhmäpuheenvuoro): Arvoisa puhemies! Selonteko luo
edellytyksiä terveyden edistämiseen ja iloiseen liikunnallisuuteen. Suomessa liikkumatto-
muuden kustannukset on arvioitu yli 3 miljardiksi euroksi vuodessa.

Liikkuva koulu -ohjelma on tuonut tunnin liikuntaa peruskoululaisen päivään ja saavut-
tanut 90 prosenttia kunnista. Se on laajennettava kaikkiin kouluihin, myös toiselle asteelle
ja korkeakouluihin. Ammatillisissa oppilaitoksissa poikien liikkumisen määrä on hälyttä-
vän pientä.

Liikunta on tarpeen kaiken ikäisinä. Ikäihmisten liikuntaa on lisättävä palvelutaloissa,
kotipalveluissa ja senioreiden harrastuksissa. Tuolijumppa virkistää ja tukee toimintaky-
kyä. Espoon mallin mukainen senioreiden sporttikortti olisi hyvä saada kaikkialle. Kortin
haltija voi maksutta osallistua kaupungin kuntosalitoimintaan.

Liikunnan yhdenvertaisuus ei toteudu kaikille. Vammaisten liikuntaa on tuettava helpot-
tamalla apuvälineiden saatavuutta, mahdollistamalla henkilökohtainen apu ja varmista-
malla liikuntapaikkojen esteettömyys.

Jokaisella lapsella on oltava mahdollisuus harrastaa. Vähävaraisten lasten harrastamista
on tuettava korvamerkityin varoin. Vihreät panostaisivat koulujen aamu- ja iltapäiväker-
hoihin. Alentaisimme kerhotoiminnan maksuja, vapauttaisimme pienituloiset maksuista ja
lisäisimme yhteistyötä koulujen sekä liikuntajärjestöjen kanssa. Koululiikunnan kautta on
tärkeää tutustua eri lajeihin ja saada kaikille riittävän hyvä uimataito.
9



Pöytäkirjan asiakohta PTK 117/2018 vp
HSL-alueella tulevat käyttöön maksuttomat joukkoliikennematkat koululuokkien retkil-
le. Tämä on hyvä malli muillekin kaupunkiseuduille. Mahdollisuuden harrastaa on oltava
koko Suomessa, maaseudun lapsillakin. On tärkeää tukea pieniä paikallisia toimijoita,
edistää uusia joukkoliikenne- ja kimppakyytiratkaisuja, jotta mahdollisuus harrastaa ei jää
pitkien etäisyyksien vuoksi toteutumatta.

Kuntien on tarjottava maksutta tiloja, kuten koulujen liikuntasaleja, lasten harrastustoi-
mintaan. On syytä ottaa mallia lslannista — eikä vain jalkapallomenestyshaaveiden vuok-
si. 20 vuodessa Islannissa on vähennetty tuntuvasti nuorten juomista, tupakointia ja huu-
meiden käyttöä. Tähän on päästy tukemalla perheitä ja tarjoamalla kaikille nuorille harras-
tus. Liikuntatiloja on rakennettu joka kylään.

Liikuntapaikkarakentamisen tuen lisääminen on tervetullut ehdotus. On myös huomat-
tava, että yhä enemmän halutaan liikkua omatoimisesti. Esimerkkejä ovat parkour, skeit-
taus ja luontoliikunta. Liikuntapaikkarakentamisen tukea tuleekin suunnata monipuolises-
ti. Toimivat kulkureitit, kaupunkipyörät ja joukkoliikenne lisäävät arjen liikuttavuutta. Vä-
hän liikkuva ei välttämättä käytä kuntosalia, mutta käy ehkä koirapuistossa tai pelaa lasten
kanssa pihapelejä.

Selonteko esittää harrastuspassin käyttöönottoa kunnissa. Hyvä, mutta sen toteutus on
jäänyt epäselväksi. Onko kuntien tarkoitus nykyrahoituksen puitteissa taata ilmainen har-
rastus lapselle, vai onko se seurojen tehtävä? Onko tähän tulossa taloudellista tukea valtiol-
ta?

Lasten kannalta seuratoiminnassa on tärkeää, että kaikki osallistuvat, kaikki saavat pe-
lata. Tukea saavien seurojen on tarjottava toimintaa matalalla kynnyksellä kaikille. Lapset
kehittyvät fyysisesti yksilöllisesti. Kasvavien lasten osalta joukkuekarsinnat suosivat alku-
vuodesta syntyneitä. Suomi on maa, jossa lapsella on oltava mahdollisuus kehittyä lajissa,
jota rakastaa. Vetoan inhimillisen liikunnan puolesta.

Liikunnallinen elämäntapa on arvo ja kansantaloudellisestikin merkityksellistä. Se tuo
ystäviä ja parantaa mielen, kehon, luuston ja sydämen terveyttä.

Urheilun huipulla valmennettavien lasten ja nuorten osalta on kiinnitettävä huomiota
heidän suojeluunsa rasitusvammoilta, loukkaantumisilta tai syömishäiriöiltä.

Ulkoilu ja retkeily on merkittävää arjen liikuntaa. On turvattava lähimetsät ja puistot
kaupunkisuunnittelussa, on vaalittava kansallispuistoja. Kysynkin: miksei Metsähallituk-
sen luontopalveluiden korjausvelkaan ole löytynyt rahoitusta, vaan Metsähallitus joutuu
purkamaan pitkospuita?

Liikunta voi olla koko perheen yhteinen harrastus, kuten perheelleni kuntosuunnistus.
Käymme kolmen sukupolven voimin iltarasteilla. Yhdessä liikkuen vietetty aika on paras-
ta. Myös lapsen voimisteluharrastus on tuonut monia elämyksiä ja uusia ystäviä.

Liikuntapalveluita tulisi kannustavuuden vuoksi verottaa vain yhdellä alhaisella alv-
kannalla. Liikunnan rahoitusta on lisättävä valtion budjettirahoituksesta.

Tytöt liikkuvat vähemmän kuin pojat, ja naisia on vähemmän valmentajina. Lajien ra-
hoituksen ja liikuntatilojen [Puhemies koputtaa] osalta on keskeistä sukupuolivaikutusten
arvioinnit. On tärkeää velvoittaa urheilun lajiliitot tasa-arvo- ja yhdenvertaisuussuunnitel-
mien tekoon. [Puhemies koputtaa]

Liikunta kuuluu kaikille, nostaa tunteita ja yhdistää. Se toimii kotouttamisessa sekä hy-
vinvoinnin ja terveyden lähteenä. Se on kaikkien etuoikeus.
10



Pöytäkirjan asiakohta PTK 117/2018 vp
14.43 Paavo Arhinmäki vas (ryhmäpuheenvuoro): Arvoisa herra puhemies! Suomalai-
set ovat urheiluhullu kansa. Näin sanotaan, ja näin me olemme halunneet uskoa vuosikym-
menten ajan. Mutta pitääkö väittämä paikkansa? Penkkiurheilijoina olemme pikemminkin
menestys- kuin urheiluhulluja. Liikkuminen taasen on polarisoitunut. Edelleen on tieten-
kin niitä, jotka liikkuvat todella paljon, mutta niiden määrä kasvaa koko ajan, jotka eivät
liiku ollenkaan tai suosituksiin nähden aivan liian vähän. Myös liikunta on luokkakysy-
mys. Sosioekonominen asema vaikuttaa liikuntatottumuksiin ja mahdollisuuksiin osallis-
tua. Liikuntapoliittisen selonteon taustaksi laadittu katsaus liikuntatutkimuksesta oli tär-
keä, ja tutkittua tietoa pitää aiempaa perusteellisemmin hyödyntää. Kasvavassa liikkumat-
tomuudessa on kysymys terveydellisestä, sosiaalisesta ja kansantaloudellisesta aikapom-
mista.

Arvoisa puhemies! Liikkumattomuus on ongelma kaikissa ikäluokissa. Eri-ikäiset ja eri
elämäntilanteissa olevat tarvitsevat erilaisia tukitoimia ja mahdollisuuksia. Työpaikalle pi-
tää olla paremmat mahdollisuudet mennä kävellen tai pyörällä, työpäivän yhteyteen pitää
mahdollistaa liikuntaa. Eläkeläiset tarvitsevat ohjattua liikuntaa ja matalan kynnyksen toi-
mintaa.

Sukupuolten välinen tasa-arvo ei toteudu urheilussa ja liikunnassa edelleenkään. Maa-
hanmuuttajat, erityisesti maahanmuuttajanaiset, tarvitsevat positiivisia mahdollisuuksia
liikuntaan ja seuratoimintaan osallistumiseen. Vammaisten ja toimintakykyrajoitteisten lii-
kuntamahdollisuuksia tulee tukea.

Keskityn kuitenkin lapsiin ja nuoriin — erityisesti, kun tänään on vielä lasten oikeuk-
sien päivä.

Arvoisa puhemies! Liikunnallisen elämäntavan sisäistäminen ja oppiminen lähtee lap-
suudesta. Siksi jokaiselle lapselle pitää löytää itseä kiinnostava ja innostava liikuntamuo-
to. Jokaisella lapsella ja nuorella pitää olla oikeus harrastaa. Erityisesti pienituloisissa per-
heissä mielekkään liikuntaharrastuksen löytäminen, useiden lajien kokeileminen, ei välttä-
mättä ole mahdollista. Kysymys ei ole vain liikunnasta itsestään, vaan kysymys on yhtä
lailla sosiaalisista suhteista ja yhteenkuuluvuudesta. Jokaisella lapsella pitää olla oikeus lii-
kunnan harrastamisen mukanaan tuomiin kavereihin ja joukkuetovereihin.

Liian moni nuori kuitenkin syrjäytetään harrastustoiminnasta. Harrastuskustannukset
ovat nousseet viimeisen 10—15 vuoden aikana rajusti. Vakuutukset, lisenssit, seuramak-
sut ja kilpailutoimintaan liittyvä matkustaminen nostavat kuluja. Valmennuksen ammatti-
maisuus ja parantunut kenttien ja salien laatu ovat ehdottomasti positiivisia asioita, mutta
samalla ne ovat vaikuttaneet harrastuskustannusten nousuun. Meillä ei ole kansantaloudel-
lisesti tai sosiaalisesti varaa siihen, että lapsia syrjäytetään liikuntaharrastuksesta. Siksi tar-
vitaan entistä voimakkaampia ja vahvempia toimia harrastuskustannusten alentamiseksi.

 Arvoisa puhemies! Selonteossa ehdotetaan seuratuen kasvattamista. Tätä vasemmisto-
liitto onkin esittänyt vaihtoehtobudjeteissaan joka vuosi. Toimiessani urheiluministerinä
seuratuki yli kaksinkertaistettiin. Nykyinen hallitus sen sijaan on leikannut seuratukea.

Kuntien pitää alentaa perittäviä kenttä- ja salimaksuja. Mallia voi ottaa esimerkiksi Ou-
lusta tai Turusta, joissa niitä ei peritä lasten ja nuorten harrastustoiminnasta. [Ilkka Kaner-
va: Pitää paikkansa! — Timo Heinonen: Miten Helsingissä?] Ministeriön jakaman seura-
tuen lisäksi myös kuntien tukea seuroille tulee lisätä. Seuroissa tehtävä vapaaehtoistyö
kaikkien eteen pitää nostaa arvostuksessa huomattavasti nykyistä korkeammalle. Seurois-
ta pitää pyrkiä luomaan uudestaan voimakkaammin yhteisöjä, joissa tehdään yhdessä tal-
koita seuran eteen. Seuroja ei pidä ajatella vain liikuntapalveluiden tuottajina, joilta van-
11



Pöytäkirjan asiakohta PTK 117/2018 vp
hemmat ostavat lapsilleen harrastustoimintaa. Vastuuta pitää kantaa yhdessä koko seuras-
ta, ei vain oman tytön tai pojan joukkueesta.

Arvoisa puhemies! Islannissa on saatu erinomaisia tuloksia siitä, että liikunta on kytket-
ty suoraan jatkoksi koulupäivään. Tähän suuntaan Suomessakin on mentävä. [Puhemies
koputtaa] Lapset jatkavat koulun jälkeen harrastuksiin eivätkä suuntaa vain kotiin odotta-
maan sitä, [Puhemies koputtaa] että vanhemmat pääsevät töistä kotiin kuskaamaan harras-
tuksiin. Islannista kannattaa ottaa mallia. [Ilkka Kanerva: Pitää paikkansa!]

14.48 Mikaela Nylander r (ryhmäpuheenvuoro): Värderade talman! Sund själ i en sund
kropp. Det ordspråket har vi alla hört förut. Vi vet att motion gör en piggare och ökar väl-
befinnandet. Internet är fullt av gympavideor och stretchningsövningar, arbetarinstituten
ordnar motion för seniorer och många har arbetsgivare som stöder motion ekonomiskt. Det
råder alltså ingen brist på möjligheter. Trots det rör vi inte på oss tillräckligt. 

Tack till statsrådet för denna redogörelse om idrottspolitiken. Det är bra att temat disku-
teras och att man ställer ordentliga mål för motion. Vi stöder fullt ut målet att öka aktivite-
ten i alla åldersgrupper. Motion förebygger effektivt såväl fysiska som psykiska sjukdo-
mar. Ju mer vi som stat satsar på förebyggande verksamhet, desto lyckligare och friskare
blir folket i Finland.

Yksilön näkökulmasta liikunta herättää monenlaisia tunteita, paljon myös negatiivisia.
Kynnyksen liikunnan aloittamiselle pitääkin olla mahdollisimman matala. Tähän vaikutta-
vat aloittamisen helppous ja kustannus, mutta myös mielikuvat. Leijonanosa liikunnasta
onkin aivan tavallista arjessa tapahtuvaa hyvinvoinnin ylläpitämistä, ei sitä Instagram-
maailmaa, jossa vain kauniit ja lihaksikkaat menevät kuntosalille.

Ärade talman! Staten och kommunerna ska skapa förutsättningar för motion. De ska se till
att organisationer och förbund kan tillhandahålla tjänster för alla slags medborgare, såväl
nybörjare som toppidrottare. För vad skulle motion inte lämpa sig för? 

Motion är ett utmärkt sätt för till exempel unga och invandrare att aktivare delta i sam-
hället. Motion ökar förutsättningarna för åldringar att bo kvar hemma och bevara ett aktivt
sinne. Människor i alla åldrar ska också med en liten budget kunna delta i motions- och
idrottsverksamhet. Därför bör till exempel hobbysedlar som införts på försök absolut ut-
nyttjas mer i framtiden. Det är också viktigt att trygga finansieringen till arbetar- och med-
borgarinstituten.

Tänäkin päivänä tarjolla on monenlaisia palveluita. Haasteena on kuitenkin saada ihmiset
tietoisiksi niistä. Meillä voi olla parhaat palvelut maailmassa, mutta jos suomalaiset eivät
tiedä niistä tai eivät tule niihin, niin kaikki on hukkaan heitettyä. Siksi meillä tulisi ehdot-
tomasti olla joko valtakunnallisesti tai kunnittain ylläpidetty harrastustietokanta, selkeä
nettisivusto, josta käyttäjät löytävät yhdestä paikasta kaikki kuntansa harrastusmahdolli-
suudet. Joissakin kunnissa tehdään tällaisia koonteja esimerkiksi koululaisille jo nyt, mut-
ta miksi sitä ei voisi tehdä kaikille kuntalaisille, vauvasta vanhukseen?

Arvoisa puhemies! Meillä on kuitenkin yksi iso haaste, nimittäin tasa-arvo. Sukupuol-
ten tasa-arvoa urheilussa on lisättävä. Vielä tänäkin päivänä rahoituksesta suurin osa me-
nee miesvaltaisille liikuntalajeille. Vielä tänäkin päivänä on urheilijoita ja naisurheilijoita.
12



Pöytäkirjan asiakohta PTK 117/2018 vp
Meidän täytyy pystyä parempaan. Paljon hyvää on tapahtunut, mutta kauniit tavoitteet
eivät nyt riitä. Naisia täytyy aktiivisesti nostaa esille urheilun saralla. Kannatamme lämpi-
mästi selonteossa ehdotettua liikuntajohtamisen tasa-arvo-ohjelmaa ja toivomme, että val-
mistelut aloitetaan jo nyt. Mutta se ei riitä. Ihan niin kuin Palloliiton hieno Kaikki Pelaa
-kampanja, me tarvitsemme nyt Kaikki Liikkuu -kampanjan. Tiukempia toimia täytyy eh-
dottomasti kohdistaa esimerkiksi urheilun lajiliittoihin, jotta tasa-arvosta tulee muutakin
kuin kaunista sanahelinää. Mediatalot, nostakaa naispuolisia urheilijoita enemmän valo-
keilaan. Yritykset ja säätiöt, tukekaa tuntemattomampien lajien urheilijoita. Valmentajat,
toivottakaa tytöt tervetulleeksi siinä missä pojatkin.

Ärade talman! Vi har redan hört många viktiga synpunkter på förutsebarheten i finansie-
ringen, organisationernas verksamhetsbetingelser och statens ansvar. Det är ändå mycket
som börjar på gräsrotsnivån, i vårt sätt att vara i våra egna liv och upprätthålla en aktiv livs-
stil och tillsammans skapa en motionskultur. Frågan lyder alltså: Föregår du med gott ex-
empel? — Tack.

14.53 Sari Essayah kd (ryhmäpuheenvuoro): Arvoisa puhemies! Liikkumisella ja urhei-
lulla on monet kasvot. Monimuotoinen luonne tulee hyvin esille myös tässä kauan kaiva-
tussa ja odotetussa selonteossa. Työpäivän aikana tehty porraskävely, rääkkitreeni salilla
tai vanhainkodin tuolijumppa rinnastuvat toisiinsa ehkä vain etäisesti, mutta jokaisen tar-
koituksessa on paljon samaa — edistää meidän terveyttämme ja hyvinvointiamme. Ja juuri
tästä syystä liikunta on panostamisen arvoinen asia, sen tavasta tahi tasosta riippumatta.

Tarvitsemme lisää liikettä tähän kansakuntaan. Olipa meillä mikä tahansa sote-malli,
niin terveydenhuollon rahoitus ajautuu kriisiin, ellei terveysliikuntaa ja liikunnalliseen elä-
mäntapaan rohkaisua oteta tosissaan. Kansalaisten työ- ja toimintakyvyn ylläpito on kan-
santalouden kovan ytimen asia, ja siksi liikunnan lisäämisen tulee olla seuraavan hallitus-
ohjelman aivan keskeisiä teemoja.

Monimuotoisuudesta johtuen keinot liikkumisen lisäämisessä vaativat luovuutta ja oi-
keiden käytäntöjen soveltamista. Meillä on laadukkaita tutkimuksia, meillä on hyviä mal-
leja — ratkaisevaa on, miten laitamme strategiat käytäntöön. Tässä työssä jokainen on kes-
keisessä asemassa, niin yksilö, yhteisö kuin yhteiskunta.

Arvoisa puhemies! Jokaisella tulee olla oikeus liikkumiseen iästä, vammasta tai esimer-
kiksi taloudellisesta tilanteesta riippumatta. Hyödyt toki vaihtelevat iän tai elämäntilan-
teen mukaan, minkä vuoksi kyse onkin elämänkaaren mittaisesta matkakumppanuudesta.

Liikuntaköyhyys on osin jo nyt totta Suomessa. Siihen sisältyy siis perhetaustan ja
asuinpaikat tuomat rajoitukset erityisesti lapselle ja nuorelle harrastaa haluamaansa liikun-
taa. Kaupungistuminen ja kuntien välinen polarisaatio saattaa kasvattaa liikuntaköyhyyttä
entisestään. Liikkuminen tulee tuoda osaksi arkea jo heti lapsuudesta lähtien. Esimerkiksi
nuorten syrjäytymistä on tutkitusti mahdollista ehkäistä harrastusten ja liikunnan kautta.
Lapsen ja nuoren liikuntaharrastus ei saa jäädä vanhempien kukkarosta kiinni.

Työelämää leimaa nykyään istumapainotteisuus, staattisuus sekä jatkuva kiire. Työnte-
ko on vähenemässä määrin fyysistä. Toisaalta fyysistä työtä tekevien työssä korostuu usein
liikkeen yksipuolisuudesta johtuva kuormittavuus. Yhä tärkeämpää onkin pystyä luomaan
liikkuminen osaksi työpäivää sekä kannustaa liikunnan lisäämiseen arjen pienillä valin-
noilla.
13



Pöytäkirjan asiakohta PTK 117/2018 vp
Liikunta ei myöskään katso ikää. Ikäihmisten aktiivisuutta ja osallisuutta on tuettava,
sekä heille on turvattava harrastusmahdollisuus. Tutkimusten mukaan iäkkäänäkin aloite-
tulla liikunnalla on terveyshyötyjä, se lisää elämänlaatua, ja ryhmässä osallistuminen mah-
dollistaa sosiaalista kanssakäymistä.

Arvoisa puhemies! Huippu-urheilulla on tärkeä paikka monien suomalaisten sydämis-
sä, ja se luo kansakuntaa yhdistävää yhteisöllisyyttä. Tulokset huippu-urheilussa eivät kui-
tenkaan tule ilmaiseksi — eivät kirjaimellisessa mielessä, mutta eivät myöskään ilman pit-
käjänteistä, monimuotoista ja monikerroksista työtä. Rahoituksellista panosta, esimerkiksi
perustettavan niin sanotun olympiarahaston kautta, tulee kohdistaa mahdollisimman te-
hokkaasti urheilijan ja valmentajan työn tukemiseen sekä auttaa monipuolisesti matkan-
teossa huipulle kuin myös turvata tuki vaikeissa tilanteissa.

Arvoisa puhemies! Kaikenlaisessa liikunta- ja harrastustoiminnassa keskeisinä työmyy-
rinä ovat usein urheiluseura-aktiivit. Näiden toimijoiden pitkäjänteinen ja sydämenpalosta
tehty työ on äärimmäisen arvokasta. Seuratoiminnan kaltainen kansalaistoiminta on sel-
laista, jota tulee tulevaisuudessa vaalia ja edistää, muun muassa yleishyödyllisyyden verot-
tomuuden varmistamisella. Urheiluharrastuksissa myös sisäistetään arvoja ja hyväksyttyjä
toimintatapoja. Siksi valmentajien ja muiden vastuuhenkilöiden kasvatustyöllä ja eettisel-
lä koodistolla on valtavan suuri vastuu ja merkitys.

Arvoisa puhemies! Emme voi myöskään liikunnan osalta lokeroida vastuuta, vaikutus-
arvioinnin tekoa tai budjetointia vain yhden tahon tehtäväksi. Kyse on hallinnonaloja läpi-
leikkaavasta asiasta. Joten: kaikki ministeriöt saavat kääriä hihansa, vetää verkkarit jal-
kaan ja päästä mukaan näihin talkoisiin.

Ensimmäinen varapuhemies Mauri Pekkarinen: Nyt käymme debattiin, ja debatin
aluksi myönnän 2 minuutin puheenvuoron ministerille. Sen jälkeen käymme 1 minuutin
kierroksen äsken ryhmäpuheenvuoron käyttäneitten kesken.

14.59 Eurooppa-, kulttuuri- ja urheiluministeri Sampo Terho: Arvoisa puhemies!
Kiitos kaikille tästä ensimmäisestä kierroksesta — mielipiteitä ja käsityksiä, palautetta ja
kritiikkiä.

Lähestulkoon kaikki toivat esiin sen lähtökohdan, että liikkumattomuuden kustannukset
ovat yhteiskunnalle valtavat, siis työttömyyden kanssa samassa mittaluokassa, ja tämä
meillä varmaan on se yhteinen motivaatio yli puoluerajojen, yli hallituskausien puuttua tä-
hän ilmiöön. Useissa puheenvuoroissa tuotiin myös esiin nimenomaan liikunnan tasa-ar-
von, liikuntaköyhyyden — tai mitä termiä kukakin halusi käyttää — ongelma. Se on var-
masti hyvin luonteva silloin, kun puhutaan juuri siitä, mitä julkissektori voi asioille tehdä,
mikä meidän velvollisuutemme on asioille tehdä: tuoda liikunta mahdollisimman lähelle,
se mahdollisuus mahdollisimman lähelle jokaista suomalaista, ja nimenomaan koulutusjär-
jestelmän kautta esimerkiksi kasvattaa kansalaisia jo nuorena liikunnalliseen elämänta-
paan, joka toivottavasti sitten säilyy läpi elinkaaren.

Oikeastaan ainoa lähes yksinomaan negatiivinen puheenvuoro tuli sosiaalidemokraa-
teilta, ja vastaan muutamiin näistä esiin nostamistanne huomioista: Ensinnäkin arvostel-
tiin, että lähestymistapa ei ole riittävän kokonaisvaltainen. Mutta tässähän nimenomaan lä-
hestytään ihmisen koko elämänkaaren kautta, niin että kyllä tässä mielessä on hyvin koko-
naisvaltainen lähestymistapa. Ja toiseksi arvosteltiin, että konkretia puuttuisi. Kuitenkin
jokaiselle näistä elämänkaaren vaiheista, mitkä tässä selonteossa on määritelty, esitetään
14



Pöytäkirjan asiakohta PTK 117/2018 vp
myös toimenpiteitä — yhteensä kymmeniä, jos käydään koko selonteko läpi. Tässä on
myöskin poikkihallinnollisuus hyvin huomioitu, mitä kritisoitiin ryhmäpuheenvuorossan-
ne. Ja sitä kritisoitiin, että taustatyötä koko liikuntakentän kartoittamisessa ei ole tehty. Itse
asiassa tästä tehtiin jo edustaja Harkimon johtamassa työryhmässä laaja taustatyö, joka oli
tämän työn pohjalla, minkä lisäksi tämä Jyväskylän yliopiston selvitys teki valtavan taus-
tatyön näiden faktojen selvittämisessä, eli uskallan torjua kritiikkinne vääränä.

Ensimmäinen varapuhemies Mauri Pekkarinen: Ja nyt minuutin mittaisin puheenvuo-
roin lähdetään liikkeelle ja varmemmaksi vakuudeksi vielä pyydän niitä edustajia, jotka
haluavat käyttää vastauspuheenvuoron, nousemaan ylös ja painamaan V-painiketta.

15.01 Hanna Kosonen kesk (vastauspuheenvuoro): Arvoisa herra puhemies! Olen täysin
samaa mieltä ministeri Terhon kanssa siitä, että selvityksiä ja tutkimuksia on tehty todella
paljon Suomessa ja pohjaa tälle hyvälle selonteolle on. 

Meillä on myös äärimmäisen hyviä käytännön malleja Suomessa. Tässä puhuttiin Islan-
nista, heillä on hienoja malleja, mutta meillä on Suomessakin. Tästä Liikkuvasta koulusta
muun muassa täällä nyt on toki puhuttu paljon, mutta esimerkiksi Jyväskylässä on tilojen
käyttö aivan erilaista kuin monella muulla paikkakunnalla, eli siellä päiväkotien pihat ja
koulujen pihat ovat hyvässä käytössä. Jyväskylässä koulujen iltapäiväkerhot on organisoi-
tu useiden seurojen toimesta. Ja muun muassa Mikkelissä on kokonaan otettu liikunnalle
uudenlainen ajatus eli Unelmat liikkeelle, mietitään yhdessä ruohonjuuritasolta lähtien
kaikkien toimijoiden kesken, kuinka voidaan kokeillen yhteisöllisesti saada lisää riemua
liikuntaan ja elämään.

15.02 Sinuhe Wallinheimo kok (vastauspuheenvuoro): Arvoisa puhemies! Ensinnäkin
kiitokset kaikille eduskuntaryhmille hyvistä puheenvuoroista ja vielä kerran ministerille
selonteosta. Emme me liikunnasta saa kinaa aikaiseksi onneksi tässäkään salissa.

Resurssien ollessa kohtalaisen vähäisiä meidän on opeteltava panostamaan juuri niihin,
missä se panos—tuotos-suhde on kaikkein tehokkain liikunnan ja urheilun kannalta. Liik-
kuva koulu on ollut yksi niistä hankkeista, jotka ovat olleet äärimmäisen hyviä, ja olisi suo-
tavaa, että tämä nyt laajenisi myös päiväkoteihin ja muillekin koulutusasteille.

Lisäksi tuo kysymys alv:n osalta on mielenkiintoinen. Tällä hetkellä alv-käytännöt ovat
hyvin hyvin sekavia. Meillä voi olla kolme eri liikkujaa tekemässä samaa hauisliikettä kol-
mella eri alv-kannalla. Ministeri Terho, te lupasitte puheessanne tekevänne alv-selvityk-
sen, ja kysyisinkin nyt sitten, millä aikataululla tämä selvitys tulee.

15.03 Ville Skinnari sd (vastauspuheenvuoro): Arvoisa puhemies! Ensinnäkin kiitos sii-
tä, että suomalainen Islannin malli sai täällä laajaa kannatusta. Kiitos erityisesti keskustan
edustaja Kososelle. Nostitte sen oikein hyvin esiin ja oikeastaan niillä samoilla elementeil-
lä kuin SDP vaihtoehtobudjetissa. Se on suuri asia, ja toivottavasti saisimme esimerkiksi
alueelliset pilotit liikkeelle, jotta pääsisimme tekemään käytännössä ja kokeilemaan asioi-
ta, miten voisimme kokonaisvaltaisesti auttaa perheitä, tukea harrastuksia ja samalla myös
luoda työpaikkoja esimerkiksi seuroihin sitä kautta, että kunnat saisivat lisärahoitusta ja
voisivat tukea seuroja.

Mutta, arvoisa ministeri, se, mitä tarkoitin tämän kokonaisvaltaisuuden puutteella, on se
suuri haaste esimerkiksi sosiaali- ja terveysministeriön hallinnonalalla ja käytännössä alu-
15



Pöytäkirjan asiakohta PTK 117/2018 vp
eellisesti, miten saamme esimerkiksi alueellisen toimintamallin, jossa liikunnan ammatti-
laiset, terveysammattilaiset, ravintoammattilaiset ja niin edelleen löytävät yhteisen mallin.
Myönnän sen, että se ei ole helppoa, mutta sitä pitää pilotoida. [Puhemies koputtaa] Olisi-
ko teillä siihen idea, miten pääsisimme tähän yhteistyöhön?

15.05 Ari Jalonen sin (vastauspuheenvuoro): Arvoisa puhemies! Täällä nousi parissa pu-
heenvuorossa esille se, onko ihmisillä, kaikilla nuorilla varaa liikkua. Se on totta, että osa
harrastusmaksuista on liian kovia, ja silloin pitää jokaisen kunnan minun mielestäni etsiä
ne ratkaisut, miten kaikki pääsevät liikuntaan kiinni. 

Eri kyläyhteisöjen eri liikuntapaikoista pitää huolehtia. Ne ovat tärkeitä paikkoja paitsi
nuorille myös sen kylän yhteishengelle ja niin edespäin. Esimerkiksi kotikyläni jääkiekko-
kenttä on kovassa huudossa, ja siellä henkisesti pata vie, Isomäestä puhumattakaan.

Asenne tosiaan on se, mikä pitää oppia jo nuorena, jo ihan pikkulapsesta asti. Jos ei sitä
silloin opita, niin viimeisiä vaiheita, missä voidaan saada oikeasti kiinni, on varusmiespal-
velus. Miessukupolvi käy sen, ja siellä tulisi kiinnittää huomiota siihen, onko [Puhemies
koputtaa] joku tämmöinen liikuntapudokas. 

15.06 Ritva Elomaa ps (vastauspuheenvuoro): Arvoisa puhemies! Poikkihallinnollisuus
on noussut esille selonteossa ja myös vahvasti liikuntaneuvostossa. Kaikkien ministeriöi-
den kesken pitäisi tapahtua sitä, että jokainen ministeriö lähtisi liikkumattomuuden talkoi-
siin mukaan, ei ainoastaan opetus- ja kulttuuriministeriö. Se kuuluu melkein kaikille mi-
nisteriöille.

Varsinainen kysymykseni on kuitenkin kuntasaralta. Kuntien tehtävä maakuntauudis-
tuksen jälkeen on suuri: terveyden edistäminen, sairauksien ennaltaehkäisy. Miten hallitus
on varautunut siihen, että kunnat tästä selviytyvät ja että kunnat pystyvät alueellisesti tasa-
arvoisesti hoitamaan tämän raskaan tehtävän?

15.07 Johanna Karimäki vihr (vastauspuheenvuoro): Arvoisa puhemies! On tärkeää,
että meillä on tämä hyvä selonteko käsittelyssä, ja kaikki ryhmät ovat ottaneet sen ilolla
vastaan. Meidän on tärkeää edistää liikuntaa. Se on myös kansantaloudellisesti järkevää ja
estää lapsia syrjäytymästä. Juuri lapsen oikeuksien päivänä esitän toiveen, että jo tällä kau-
della vietäisiin nopeasti eteenpäin jokaisen lapsen mahdollisuutta harrastaa, konkretiaa tä-
hän harrastuspassin ympärille. Mitenkä olette ajatelleet sen toteuttaa?

Nostan esiin vielä omaehtoisen liikunnan ja sen, kuinka rakennetun ympäristömme tu-
lisi innostaa jokaista liikkumaan — koulujen pihat, päiväkotien pihat, mutta myös ulkona
tapahtuva liikunta ja luonnossa tapahtuva liikunta. Vihreiden puheessa nostettiin esiin
Metsähallituksen korjausvelka. Suomalaiset rakastavat kansallispuistoja ja niissä retkeilyä
ja samoamista. Kysyn: onko hallituksella tahtotilaa laittaa Luontopalvelujen rakenteet
kuntoon?

15.08 Paavo Arhinmäki vas (vastauspuheenvuoro): Arvoisa herra puhemies! Onko nuo-
rilla varaa liikkua? Selvityksen mukaan jo noin kolmasosa perheistä sanoo, että lasten lii-
kuntaharrastuksen esteenä ovat liian korkeat hinnat. Kolmasosa — se kertoo siitä, että me
syrjäytämme nimenomaan seuratoiminnasta lapsia. Tähän ei tämä harrastepassi, joka on
sinänsä hyvä asia, auta. Sillähän pääsee vain kokeilemaan. Pitää huolehtia siitä, että on
16



Pöytäkirjan asiakohta PTK 117/2018 vp
mahdollisuus pysyvästi omassa joukkueessa, omassa seurassa toimia eikä vain käydä ko-
keilemassa.

Arvoisa puhemies! Samaan aikaan pitää todeta, että yksistään seuroissa tapahtuva liik-
kuminen ei riitä. Tarvitaan myös huomattava määrä omatoimista liikkumista, niin päivä-
kodeissa, kouluissa kuin vapaa-ajallakin. Koulujen pihat ja lähiliikuntapaikat ovat tähän
ensiarvoisen tärkeitä. Ministadionit, haastavat kiipeilyseinät, kiipeilytelineet tai vaikkapa
kevyet kansankuntosalit saavat lapset liikkumaan koulupäivän aikana ja sen jälkeen. [Pu-
hemies koputtaa] Nyt haaste on tehdä lähikoulujen pihoista yhtä aikaa myös lähiliikunta-
paikkoja. 

15.09 Mikaela Nylander r (vastauspuheenvuoro): Arvoisa puhemies! Harrastepassi on
mielestämme erinomainen asia, koska se todellakin tukee tasa-arvoisia mahdollisuuksia
liikkua kaikille lapsille perheen taustasta riippumatta, ja me toivomme, että tätä viedään
eteenpäin.

Ärade talman! Om ett barn eller en vuxen vill börja en ny hobby är säkert googlande det
första man gör. I många kommuner är informationen fortfarande utspridd, och det handlar
mer om tur om man får höra om en hobby.

Jos lapsi tai aikuinen haluaa liikkua ja harrastaa, pitäisi tiedon mahdollisuuksista olla hel-
posti saatavilla sähköisesti ja kootusti. Meillä pitäisi olla nettisivusto, jonka kautta kaike-
nikäiset voivat helposti löytää tietoa tarjolla olevista harrastuksista. Arvoisa ministeri, voi-
ko ministeriö jotenkin edistää tätä?

Sitten kysyisin vielä liikuntajohtamisen tasa-arvo-ohjelmasta, joka mainitaan tässä se-
lonteossa: millä aikataululla tätä voitaisiin viedä eteenpäin?

15.10 Sari Essayah kd (vastauspuheenvuoro): Arvoisa puhemies! Alueellinen liikunta-
köyhyys tulee siitä, että monet pienet kunnat painiskelevat talousvaikeuksissaan ja niillä ei
välttämättä ole mahdollisuutta huolehtia liikuntatiloistaan. Meillä on iso joukko muun
muassa 70-luvulla rakennettuja uimahalleja, urheilukenttiä, jotka ovat tulossa käyttöikän-
sä päähän. Tässä selonteossa vain mainitaan peruskorjausavustusten mahdollisuus ja mah-
dollisuus selvittää sitten mahdollista uudisrakentamista, mutta onko tästä olemassa jonkin-
laista konkreettista ajatusta, miten tätä lähdetään viemään eteenpäin?

Meillä on myöskin erittäin paljon sellaisia liikunta- ja urheilutiloja, joissa on vakavia si-
säilmaongelmia, ja siinä mielessä voisi sanoa, että tämä on yhtä lailla tämmöisen kansan-
taloudellisen infran ylläpitoa kuin vaikkapa se, kun me puhumme täällä tieverkostosta ja
vastaavasta. Miten me huolehdimme siitä, että meillä iso joukko näitä liikuntatiloja ympäri
Suomea, etenkin pienissä köyhtyvissä kunnissa, pysyy kunnossa?

Ensimmäinen varapuhemies Mauri Pekkarinen:  Seuraavana edustaja Harkimo, teillä 2
minuuttia.

15.11 Harry Harkimo liik (vastauspuheenvuoro): Kiitos, arvoisa puhemies! Olen ollut
urheilussa mukana lähes 40 vuotta monella eri tasolla. Liikuntapoliittinen selonteko teh-
tiin työryhmän, jossa olin mukana ja jossa oli myös edustaja Skinnari mukana, ehdotukses-
ta, ja se vastaa kaikkiin niihin kysymyksiin, jotka esitimme.
17



Pöytäkirjan asiakohta PTK 117/2018 vp
Liikuntapoliittinen selonteko on hyvä ja kattava. Se vastaa kaikkiin liikkumattomuu-
teen liittyviin haasteisiin. On tärkeää, että seuraavassa hallitusneuvottelussa sovitaan se-
lonteossa esitettyjen ratkaisujen toimeenpanosta, jotta työryhmä ja sen työ ja sen pohjalta
tehty selonteko eivät valu hukkaan.

Selonteossa on otettu huomioon useita tärkeitä asioita, joista merkittävin oli päätös aset-
taa uusi kulttuuriministeriön johtama elin liikuntapolitiikan koordinointia varten. Elimes-
sä olisi edustusta kaikista niistä ministeriöistä ja toimialoista, jotka koskevat fyysisen ak-
tiivisuuden ja liikunnan edistämistä tavalla tai toisella. Näin voidaan lisätä poikkihallinnol-
lista yhteistyötä. [Ilkka Kanerva: Se on vain hallinnollinen ratkaisu!]

Lisäksi on tärkeää allokoida lisää resursseja liikuntapaikkarakentamiseen. Kysynkin mi-
nisteriltä: voisiko ajatella yksityisen ja valtion rahan yhdistämistä ja miettiä sen kehittämis-
tä? Tämän päivän nuorten urheiluharrastukset ovat kalliita. Vähävaraisille on ohjattava
enemmän tukea, jotta huonommin toimeen tulevien perheiden lapset eivät jäisi ilman har-
rastusta. Urheiluharrastukset tiivistävät ystävyyssuhteita, ja kaveriporukoiden ulkopuolel-
le jäävät ovat vaarassa syrjäytyä.

Huippu-urheilun lisärahoitus on ratkaistavissa sille nyt varatulla 20 miljoonalla edellyt-
täen, että siihen saadaan kerättyä toiset 20 miljoonaa yksityiseltä sektorilta. Myös nuoria
lahjakkuuksia täytyy tukea. He tarvitsevat kipeästi lisää resursseja saadakseen ammatti-
maisen valmennuksen, [Puhemies koputtaa] joka on välttämätöntä kilpailukykyisen urake-
hityksen kannalta.

Seuraavia hallitusneuvotteluja silmällä pitäen kehotan kaikkia puolueita pitämään mie-
lessä 45 miljoonan lisärahoituksen sekä liikuntapaikkarakentamiseen tarvittavan 20 mil-
joonan kertaluontoisen rahoituksen.

15.14 Tuomo Puumala kesk (vastauspuheenvuoro): Arvoisa puhemies! Tämähän on sil-
lä tavalla historiallinen hetki, että me saamme tämän liikuntapoliittisen selonteon tänne.
Kiitos siitä kaikille asiaan vaikuttaneille.

Kentällä on suuria odotuksia. Meidän pitää nyt pitää huoli siitä, että tämä ei ole mikään
paperi, joka jää kirjahyllyihin pölyttymään, vaan että tämä menee käyttöön. Me saamme
tämän valiokuntaan, teemme sen kanssa siellä hyvää työtä ja yritämme sillä omalta osal-
tamme varmistaa, että näin tapahtuu.

Minun mielestäni tässä paperissa parasta on se, että tässä on riittävän iso kuva otettu.
Elikkä kun me puhumme näistä miljardien haasteista, niin on selvää, että meidän täytyy
operoida vähintään tässä yli 100 miljoonan kokoluokassa, että me pääsemme niihin liikku-
mattomuuden miljardien kustannuksiin kiinni.

Se, mihin minusta vielä pitää perehtyä, on tämä poikkihallinnollisuus, ettei se jäisi vain
puheeksi, että kaikki sanovat, että on tärkeätä, että kaikkialla tehdään, ja kyllä kyllä, tämä
on kaikkien yhteinen asia. Se ei riitä, vaan me tarvitsemme siihen kyllä vahvan toimijan,
joka pitää huolen siitä ja jolla on vastuulla se, että tämä jalkautuu kaikille yhteiskunnan
sektoreille.

15.15 Ilkka Kanerva kok (vastauspuheenvuoro): Puhemies! Joka neljäs perustettava yh-
distys tänä päivänä Suomessa toimii sportin alalla. Sportti on tietysti lapsille ja nuorille
kaikkein otollisin kasvualusta seuran kautta, ja siinä täällä esille tullut maksullisuus on
suuri ongelma. Toivon, että voitaisiin seurata kotikaupungissani Turussa olevaa esimerk-
kiä siitä, että kaikki lapset, kaikki nuoret saavat ilmaisen liikuntamahdollisuuden.
18



Pöytäkirjan asiakohta PTK 117/2018 vp
Mutta seura ulottuu myöskin huippu-urheiluun saakka, ja siinä on tärkeää nähdä, että
seura on se kasvualusta myöskin huippu-urheilulle, jossa on tärkeää, että myös ammatti-
valmennus kansainvälisellä tasolla käy mahdolliseksi meidän järjestelmässämme ja että
olympiakomitealla, lajiliitoilla on tässä asiassa suvereeni mahdollisuus ja edellytys toimia.
Samoin kuin seurat mahdollistavat lasten huippu-urheilun, ne mahdollistavat myöskin
vammaisten soveltavan liikunnan ihmisten ja eri varallisuustasojen ihmisten tasavertaista-
misen tavalla, joka mahdollistaa liikunnan [Puhemies koputtaa] eri ikäluokkien suunnassa.

15.16 Jukka Gustafsson sd (vastauspuheenvuoro): Arvoisa puhemies! Tärkeintä tämän
liikuntapoliittisen selonteon yhteydessä, käsittelyssä nyt ja myöhemmin, on se, että tästä
talosta lähtisi nyt joku merkittävä signaali, joka vaikuttaa.

Tässä keskustelussa on ollut mielenkiintoista, että tämä Islannin malli on nyt noussut
esille. Se on oikeastaan niin kuin jatkojalostusta tästä eheytetystä koulupäivästä, joka on
pitänyt sisällään sen, että tuodaan koulua lähelle harrastustoimintaa, joka voisi jatkua kello
16:een, kello 17:ään, ja lapsille ja muille jäisi sitten enemmän aikaa perheen parissa. Sen
tulokset olivat hyvät silloin 15 vuotta sitten, kun sitä kokeiltiin, mutta se jotenkin jäi vähän
taka-alalle. Syntyi sinällään erinomainen liikkuva koulu -ajatus, mutta siitä puuttuu täm-
möinen kokoava näkemys. Islannin mallissa on mukana myöskin tämmöinen urheilueetti-
nen taso, muun muassa lasten kotiintuloajoista [Puhemies koputtaa] tehtiin tämmöinen
vahva suositus, johon sitouduttiin. [Puhemies koputtaa] Tämä on vain esimerkki siitä, mitä
meidän pitää nyt hakea, [Puhemies koputtaa] mikä jättää 2000-luvun jäljen suomalaiseen
yhteiskuntaan. [Raija Vahasalo: Ei kokonaiskoulupäivää! — Eduskunnasta: Näin on!]

15.17 Tuomo Puumala kesk (vastauspuheenvuoro): Arvoisa puhemies! Meidän pitää
kyllä tehdä tästä Islannin mallista oma suomalainen sovellus, se löytyy myöskin keskustan
vaaliohjelmista. [Jukka Gustafssonin välihuuto] Koska Islannin väkimäärä on niin pieni
verrattuna Suomeen, niin ei varmaan ihan samanlaista mallia Suomeen saada, ei ehkä ole
ihan sellaista yhtenäiskulttuuria mahdollista luoda. Mutta se sovellus, että me saisimme
sinne koulupäivien oheen rakennettua kaikille maksuttoman harrastuksen mahdollisuu-
den, on minun mielestäni ehdottomasti sellainen asia, joka olisi luonteva jatko tälle tunti
liikuntaa päivässä -tavoitteelle, joka on ollut tällä vaalikaudella, voi sanoa, menestystari-
na, lähes 100 prosentissa suomalaisista kouluista käytössä. Seuraavan askeleen, joustavan
koulupäivän, jonka osana on maksuton harrastusmahdollisuus kaikille, täytyy ehdottomas-
ti olla meidän tavoitteemme. Sillä on tavoitteita paitsi sosiaalisella puolella — kaikille ka-
veri, mahdollisuus yhteisöön — myös liikunnan edistämisessä, liikkumattomuuden kus-
tannusten [Puhemies koputtaa] torppaamisessa. Se on hurjan iso mahdollisuus.

15.19 Kari Uotila vas (vastauspuheenvuoro): Arvoisa puhemies! Niin Islannin mallista
kuin tästä liikunnan yhteiskunnallisesta perustelusta elikkä siitä, että liikkumattomuuden
yli 3 miljardin kustannuksiin pitää pystyä yhteisesti vaikuttamaan, olemme yhtä mieltä.
Mutta ellemme saakaan lisää resursseja, jollemme saa liikuntaa lisää, niin silloin joudum-
me tekemään varmasti myöskin valintoja.

Joudumme tekemään valintoja, minkälaista liikuntapaikkarakentamista suosimme, ra-
kennammeko moottoriratoja vai rakennammeko niitä edustaja Arhinmäen mainitsemia lä-
hiliikuntapaikkoja koulujen yhteyteen ja niin edelleen. Joudumme myöskin miettimään va-
lintoja siitä, minkälaista toimintaa seura- ja liittotasolla tuemme. Tuemmeko vain tavoit-
19



Pöytäkirjan asiakohta PTK 117/2018 vp
teellista urheilua ja siihen tähtäävää harrastusta, vai millä pidämme mukana ne vähiten mo-
tivoituneet, ne kaikista herkimmässä ja vaikeimmassa asemassa olevat lapset ja nuoret niin
sanotun höntsäliikunnan, harrasteliikunnan parissa? Minusta sekä seuratason avustamista
että liittotason avustamista pitää priorisoida sen mukaan, [Puhemies koputtaa] millä taval-
la myös harrastusmainen toiminta pidetään mukana.

15.20 Sari Multala kok (vastauspuheenvuoro): Arvoisa puhemies! Itsekin olen pitänyt
Islannin mallia ja sen kokeilemista Suomessa esillä liikuntaneuvostossa jo pitkään. Olen
tosi iloinen siitä, että täällä nyt useat puolueet ovat sitä ottaneet esiin. Olisin todella tyyty-
väinen, jos me voisimme lähteä sitä esimerkiksi tämän harrastuspassin tuomien mahdolli-
suuksien kautta kokeilemaan vaikkapa jossain kunnassa mahdollisimman pian.

Haluan erityisen kiitoksen esittää ministeriölle ja ministerille siitä, että tämän liikunta-
poliittisen selonteon taustamateriaaliksi teetettiin tällainen laaja liikuntapoliittisen tutki-
muksen katsaus, jossa käytännössä käydään läpi kaikki se, mitä meillä Suomessa tiedetään
liikuntatieteellisestä tutkimuksesta. Suosittelen kaikkia tutustumaan vähintään siihen, sillä
sieltä löytyy tietoa siitä, mitkä tekijät ihmisten liikuntatottumuksiin vaikuttavat. Siitä voi-
daan myös vetää esimerkiksi sellainen johtopäätös, että kaikista vähiten liikkuvia ei vält-
tämättä auteta seuratoiminnan keinoin eikä välttämättä edes liikunnan keinoin, vaan puhu-
taan ihan liikkumisesta, [Puhemies koputtaa] siitä, että kävellään paikasta toiseen, kävel-
lään niitä rappusia, tehdään sitä matalan kynnyksen liikkumista. Eli välttämättä kaikille ei-
vät kaikki keinot tai samat keinot tepsi.

15.21 Kimmo Kivelä sin (vastauspuheenvuoro): Puhemies! Joku koiranleuka saattaa ir-
vailla, että kansanedustajat puhuvat liikunnasta istualtaan ja käyvät välillä syömässä seiso-
vassa pöydässä.

Mutta vakavammin: Suomessa on ainutlaatuinen mahdollisuus seurata, tosin vain nuor-
ten miesten osalta, liikunnan ja terveyden kehitystä, nimittäin kutsuntainstituutio, ja kyllä-
hän se kertoo varsin karua kieltä, kuten myös se, että paljon keskeytetään varusmiespalve-
lusta ensimmäisten viikkojen aikana huonon terveydentilan vuoksi. Siksi me tarvitsemme
resursseja ennalta ehkäisevään ja matalan kynnyksen terveysliikuntaan.

Monessa puheenvuorossa on tuotu esiin seuratoiminnan tärkeys. Seuratoiminta on myös
keskeinen runko, ja kun aina ajoittain tulee järkyttäviä uutisia seuratoiminnan piirissä [Pu-
hemies koputtaa] tapahtuneista asioista, niin eettistä koodistoa tulee vahvistaa, mutta en-
nen kaikkea tarvitaan vanhemmille viesti: on turvallista tuoda lapset jatkossakin urheilu-
seuroihin.

15.22 Merja Mäkisalo-Ropponen sd (vastauspuheenvuoro): Arvoisa puhemies! Meille
kaikille tärkeän kestävän kehityksen tavoitteiden toteutuminen edellyttää politiikan joh-
donmukaisuutta. Tämä selonteko on esimerkki siitä, miten vaikeaa tämän asian muistami-
nen on. Selonteossa ei nimittäin taida olla lainkaan arvioitu esimerkiksi hyötyliikunnan
merkitystä ilmastonmuutoksen torjunnassa. Eikö se liikuntapoliittisessa selonteossa olisi
ollut ihan huomionarvoisa asia?

Hyötyliikunnan merkitystä ja kevyen liikenteen järjestämistä on perusteltu kyllä muilla
argumenteilla mutta ei kestävällä kehityksellä, vaikka esimerkiksi kevytliikenne on tärkeä
keino liikennesektorin päästövähennystavoitteisiin pyrittäessä. Mutta onneksi selonteko
20



Pöytäkirjan asiakohta PTK 117/2018 vp
tulee tulevaisuusvaliokuntaan ja siellä voimme edustaja Wallinheimon kanssa yhdessä
pohtia näiden kahden tärkeän asian yhteyttä.

15.23 Juha Pylväs kesk (vastauspuheenvuoro): Arvoisa puhemies! Tämä liikuntapoliitti-
nen selonteko on erittäin hyvä asiakirja myös tänne saliin keskusteltavaksi, ja varsin paljon
hyviä ajatuksia nousi selonteosta esille.

Fyysisesti passiivinen elämäntapa on nousemassa yhdeksi maailmanlaajuisestikin kes-
keiseksi kansanterveydelliseksi ongelmaksi. Omatoiminen liikkuminen yksin ja ryhmissä
kouluaikoina ja koulun jälkeen olisi entistä enemmän tavoiteltava tila lasten ja nuorten elä-
mään. Täytyy muistaa, että huippu-urheilunkin pohjat luodaan lapsena opitun liikkumisen
myötä, niin minun kuin monen muunkin urheilijan tavoin. Kysyisinkin ministeriltä lopuk-
si: onko tässä selonteossa kaivettu kaikki mahdollisuudet lasten liikkumisen lisäämiseksi,
jotta meidän huippu-urheilukin saisi lahjakkaita yksilöitä?

15.24 Raija Vahasalo kok (vastauspuheenvuoro): Arvoisa puhemies! Kolme kohtaa.
Perustaidot liikunnassa on opittava jo varhain. Liikkuva koulu -hanke on ollut erinomai-

nen, ja valitettavasti se nyt sitten loppuu. Peruskoulujen osalta soisi sen jatkuvan, mutta se
pitää vielä ennen sitä, eli päiväkodeissa, aloittaa. Liikkuva päiväkoti -hanke sanotaan tässä
20-luvulla alkavaksi. Voisiko, arvoisa ministeri, se alkaa jo ensi vuonna, jos rahat löyty-
vät? ”Minkä nuorena oppii, sen vanhana taitaa”, on vanha viisaus tässäkin.

Toinen asia. Kun täällä puhutaan lasten ja nuorten harrastuksesta, niin muistakaa, että
kun on syrjäytymisuhan alla oleva lapsi, tuskin hän lähtee seuratoimintaan. Muistetaan
myöskin siinä, että koulujen omat perinteiset kerhot ovat hyviä — matala kynnys, tuttu
paikka, tuttu opettaja, turvallista olla. Ja ehdoton ei kokonaiskoulupäivälle, mitä varmaan
demarit ajavat tässä.

Kolmas kohta. Kun yhteiskuntamme rakenteet [Puhemies koputtaa] ja toimintatavat ei-
vät tue liikuntaa, niin meidän pitää katsoa koko yhteiskuntaa, kun me mietimme liikunnan
lisäämistä.

Ensimmäinen varapuhemies Mauri Pekkarinen: Viimeisen kymmenen puheenvuoron
aikaan on tullut sen verran kysymyksiä tai kommentteja edustaja Skinnarille, että siitä
syystä myönnän hänelle nyt vastauspuheenvuoron.

15.26 Ville Skinnari sd (vastauspuheenvuoro): Kiitos, arvoisa puhemies! Ensinnäkin täy-
tyy todeta edustaja Harkimolle, että kyllä näin on: työryhmämme ajatuksista ja ideoista
valtaosa eteni eteenpäin, ja hyvä niin. Esimerkiksi hyvinvoinnin ja terveyden edistämisen
kertoimen nostamisen 1:stä 3:een pitääkin olla kaikkien tavoite. Näin sen pitää olla, mutta
tähänhän meillä ei vielä vastauksia ole.

Mutta sanoisin myös sen, että on suuri kysymys siitä, että 10 prosenttia suomalaisista ai-
heuttaa 80 prosenttia sote-kuluista. Ja kun me tässä talossa olemme nyt jo viime vuodet
käyttäneet tähän soteen, niin se ratkaisu, mistä minä puhun, on se liikuntaväen ja terveys-
väen ja ravintoväen ja koko yhteiskunnan yhteistyö siellä etulinjassa, että me saamme ne
ihmiset, ne asiakkaat, haltuun, ja tätä meidän työryhmämme ei ehtinyt kunnolla avata, eikä
sitä avaa kunnolla tämä selontekokaan. Tämä on se megaluokan kysymys, ja sitä pilottia
minä kysyin ministeriltä, ja sen pilotin minä haluan toteuttaa.
21



Pöytäkirjan asiakohta PTK 117/2018 vp
15.27 Hanna-Leena Mattila kesk (vastauspuheenvuoro): Arvoisa herra puhemies! Olen
itsekin ollut todistamassa Liikkuva koulu -hankkeen onnistunutta jalkautumista perusas-
teelle. Sen sijaan hankkeen vastaanotto toisella asteella takkuillee. Vain muutama oppilai-
tos on ilmoittautunut mukaan. Kysyisinkin vastuuministeriltä: onko tietoa, mistä tämä joh-
tuu?

15.27 Pauli Kiuru kok (vastauspuheenvuoro): Arvoisa herra puhemies! Kiitos selonteos-
ta ja kiitos myös tästä tausta-aineistosta liikuntaneuvostolle. Tämä on todellakin erinomai-
nen paperi, ja kun nämä molemmat lukee, niin tästä kyllä kokonaiskuva syntyy. Kiitos
myös edustaja Pylväälle, joka tässä taisi ihan ensimmäisenä uskaltaa ottaa huippu-urhei-
lun esille.

Selonteossa sanotaan, että 3-vuotiaana alkavat jo polarisoitua liikuntatottumukset, ja
tässä tausta-aineistossa sanotaan, että puolet 6-vuotiaista hallitsee tutuimman motorisen
perustaidon eli juoksemisen — 6-vuotiaana siis. Käänteisesti: puolet 6-vuotiaista ei osaa
juosta. Tämä on minun mielestäni niin järkyttävä tieto, että minä en oikein tiedä, puhutaan-
ko tässä liikuntapolitiikasta vai puhutaanko kevytliikunnasta vai mistä puhutaan. Mutta jos
eivät varhaisikäiset ja koululaiset kolmea asiaa opi — kestävyysliikunta, liikkuvuus ja li-
haskunto — niin ennuste on kyllä todella huono, kun otetaan vaikka työelämässä jaksami-
nen, ja sitten kun mennään tänne vanhusikään, niin tulokset ovat heikkoja.

15.28 Simon Elo sin (vastauspuheenvuoro): Arvoisa puhemies! Tässä tärkeässä asiassa
liike tapahtui nyt, kun edustaja Harkimon — joka valitettavasti on poistunut — johtama
työryhmä vaati liikuntapoliittisen selonteon tekemistä ja historiallisesti ministeri Terho sii-
hen kutsuun vastasi ja olemme sitä nyt käsittelemässä. Haluankin tässä edustaja Harkimoa
kiittää hänen 40-vuotisesta työstään liikunnan saralla, ja monia muitakin suomalaisia, jot-
ka samaa työtä ovat tehneet. Kansalaisyhteiskunta Suomessa on tässä ollut keskeinen.

Edustaja Arhinmäki oli aivan oikeassa siinä, että pelkästään seuroissa tapahtuva liikun-
ta ei riitä, varsinkin kun me haluamme tavoittaa erityisesti ne nuoret, jotka siellä seuroissa
eivät liikunnan parissa ole. Ja niin kuin tässä selonteossa aivan oikein sanotaan, kunnilla on
ratkaiseva rooli, ja kunnissa ei myöskään huomioida riittävästi esimerkiksi sellaisia kave-
riporukoita, jotka eivät toimi jonkun seuran tai yhdistyksen kautta. Saavatko he tasa-arvoi-
sesti yhtä lailla varattua esimerkiksi vuoroja julkisista tiloista — eivät käsittääkseni saa.
[Puhemies koputtaa] Tällaiset pitää pystyä korjaamaan, puuttua erityisesti niihin tapauk-
siin, jotka eivät perinteisesti liiku.

15.29 Pia Viitanen sd (vastauspuheenvuoro): Arvoisa herra puhemies! Tämän keskuste-
lun sävy on yksiselitteisesti se, että tavoitteissa me kaikki haluamme niin, että kaikilla ih-
misillä on oikeus ja mahdollisuus liikkua. Tietenkin harrastusten tukeminen on siinä aivan
ydinasia, ja minä olen kyllä kovin innostunut ja ylpeäkin siitä, että esimerkiksi SDP omas-
sa vaihtoehtobudjetissaan on valmis tähän Islannin-ihmeen suomalaiseen malliin satsaa-
maan 50 miljoonaa euroa. Ihan konkreettisesti kokeiltaisiin muutamassa maakunnassa ja
sieltä juurrutettaisiin toimivat käytännöt laajemmin sitten käyttöön.

Puhemies! Minua ihan oikeasti nyt ihmetyttää: on hyvä, että tässä on hyvä yhteishenki ja
olemme samaa mieltä tavoitteista, mutta voisitteko esimerkiksi siellä kokoomuksen pääs-
sä vielä hieman täsmentää, koska täällä yhtäällä esimerkiksi edustaja Multala tuntui hie-
nosti kannattavan tätä Islannin mallia, mikä minusta on tärkeä ja hyvä, ja toisaalla taas
22



Pöytäkirjan asiakohta PTK 117/2018 vp
edustaja Vahasalo tuntui sanovan sille ehdottoman jyrkän ”ein”? Eli olisi mielestäni hyvä
täsmentää, mitä kukakin on [Puhemies koputtaa] tästä mieltä, mutta varmasti yhtä mieltä
olemme tästä asiasta, [Puhemies koputtaa] että harrastusmahdollisuuksiin on oltava oi-
keus.

Ensimmäinen varapuhemies Mauri Pekkarinen: Arvoisat edustajat, tässä on kyllä nyt
tosiaan aika paljon tätä Islannin liikuntapolitiikkaa käsitelty [Pia Viitanen: Ei, vaan suoma-
laista mallia!] ja täällä on pyydetty siihen liittyviä vastauspuheenvuoroja, mutta minä en
nyt tässä vaiheessa niitä myönnä. 

15.31 Katja Hänninen vas (vastauspuheenvuoro): Arvoisa herra puhemies! Hyvää YK:n
lapsen oikeuksien päivää! Täytyy nyt heti sanoa tähän alkuun, että meillä ei ole varaa liik-
kumattomuuteen. Se on kansanterveydellisesti katsottuna todella suuri kustannuserä, ja sen
takia tarvitaan matalan kynnyksen liikuntapaikkoja ja sen takia tarvitaan kaikille nuorille
sellaista liikuntapassia tai junioripassia tai senioripassia, joka mahdollistaa kaikille liikku-
misen varallisuudesta riippumatta.

Toisaalta me tarvitsemme sellaista järjestelmää, jossa esimerkiksi harrastusvälineitä
kierrätetään, koska monesti harrastusvälineet tulevat, tietyissä lajeissa varsinkin, todella
kalliiksi, ja tässä varmasti meillä olisi vielä todella paljon parannettavaa.

Lisäksi olisin kysynyt meidän ministeriltä, että kun meillä on tullut yleisurheilussa to-
della paljon menestystä vammaisurheilun puolelta, niin mitenkä [Puhemies koputtaa] vam-
maisurheilun ja matalan kynnyksen liikuntapaikkoja nimenomaan esimerkiksi paralym-
pialaisiin osallistuneille voidaan tukea [Puhemies koputtaa] ja sitä, ettei heiltä perittäisi ai-
nakaan enää tulevaisuudessa mitään kynnysmaksuja osallistua näihin olympialaisiin.

15.32 Mikko Alatalo kesk (vastauspuheenvuoro): Arvoisa puhemies! En puhu Islannis-
ta, mutta aikoinaan kun nuorena miehenä kiipesin Galdhøpiggenille, niin siellä varoitettiin
opaskirjassa, että menkää arkipäivänä, koska se on viikonloppuna täynnä norjalaisia. Mik-
si norjalaiset liikkuvat, se on todella mielenkiintoinen kysymys, ja se on varmasti myös
kansallinen asenne siellä. En tiedä, miten se näkyy sitten terveystilastoissa, mutta joka ta-
pauksessa he liikkuvat.

Seuratoimintahan on tärkeää Suomessa ollut perinteisesti. Se on perustunut myös vapaa-
ehtoisuuteen hyvin pitkälle, mutta nyt alkaa urheilukin olla jo sen verran vaativaa, että tar-
vitaan ammattilaisia, ja tällä puolella tarvitaan resursseja. Mutta täällä on aivan oikein to-
dettu se, että on kiinnitettävä huomiota seuratoiminnan ulkopuolelle jääviin lapsiin, ja täs-
sä tietysti myös koulujen iltapäiväkerhoilla on tärkeä tehtävä.

Tampereellahan pelataan höntsäkiekkoa aika monessa paikassa, mutta hyvin harvalla on
varaa lähteä oikein tosissaan jääkiekkoa harrastamaan, se on sen verran kallis harrastus.
Sen takia sitten harrastetaan jotain muuta. Tämä on erittäin tärkeää juuri viitaten siihen,
mitä täällä on puhuttu tämän selvityksen pohjalta, että saamme ne lapset liikkumaan, jotka
eivät ole siellä huippuseuroissa ja siellä aktiivisessa toiminnassa.

15.33 Antti Lindtman sd (vastauspuheenvuoro): Arvoisa puhemies! Liikunta on tärkeä
paitsi fyysisen myös henkisen hyvinvoinnin lähde, ja on pysäyttävää ajatella, että vain yksi
kolmesta nuoresta, siis vain joka kolmas nuori, liikkuu terveytensä kannalta riittävästi. Se
23



Pöytäkirjan asiakohta PTK 117/2018 vp
on todella pysäyttävä luku. Meidän pitäisi kaikin tavoin pyrkiä madaltamaan kynnystä sii-
hen, että mahdollisimman moni nuori pääsisi liikunnan riemun ja ilon pariin.

Teen kolme konkreettista esitystä: Ensimmäinen on tämä Islannin malli, jota, voisiko
ajatella, kokeiltaisiin jossakin sellaisella pilotilla, jossa seuroille annettaisiin resursseja
hoitaa tehokkaammin nämä kuljetukset. Nyt moni, joka elää ruuhkavuosia, aikataulupai-
neissa tuskailee. Toinen on se, että tuodaan harrastukset kouluun. Sitten meillä on myös
tämmöinen Imatran malli, jossa joka tiistaiaamu varataan liikuntaharrastuksille seuroissa.
Voisiko tätä ajatella kokeiltavaksi? Ja kolmas on se, että nyt kun yhä enemmän liikuntaa
tuodaan päiväkotiin, [Puhemies koputtaa] ja hyvä niin, niin voisiko nyt ajatella, että tätä
päivähoidon rajausta tarkasteltaisiin uudelleen. Se koskettaa juuri heitä, [Puhemies koput-
taa] jotka eniten liikunnasta voisivat hyötyä.

15.34 Juha Rehula kesk (vastauspuheenvuoro): Arvoisa herra puhemies! Liikunnalla ja
liikuntapoliittisella selonteolla on monta ulottuvuutta. Muutama näkökulma.

Kiitos siitä, että otsikko ”Liikunnan lisääminen elämänkulussa” on otettu tähän ihan kär-
keen. Näiltä osin, niin tärkeää kuin seuratoiminta on, ja monelle seuralle toimeentulon läh-
dekin, että eri ikäryhmiä liikutetaan, valtiolla ja kunnilla on rooli siinä, että varsinkin ne ih-
miset, joilla ei varaa ole, pääsevät liikunnan pariin.

Täällä ollaan helposti huolissaan, ja on syytäkin olla huolissaan, erityisesti niistä lapsis-
ta, joitten vanhempien varallisuus ei riitä yhteenkään harrastustoimintaan. Siinä on valtiol-
la vastuu. Minusta kun valtion rahoja, tai tässä tapauksessa veikkausvoittovaroja, jaetaan,
niin ensinnäkin kaipaan — ja asia, jota kukaan ei käsittääkseni ole vielä ottanut keskuste-
lussa esille — lisää avoimuutta liikuntaeurojen jakamiseen ja toisekseen myös eurojen saa-
misen vastikkeeksi sitä, että näitä varattomia lapsiperheitä [Puhemies koputtaa] tuetaan.

15.36 Markku Eestilä kok (vastauspuheenvuoro): Arvoisa puhemies! Liikunta ja ter-
veellinen ruokavalio on tietenkin aina yhdessä käsiteltävä, ja minä vähän ihmettelen, että
täällä ei puheenvuoroissa nosteta roskaruokaa esille ja sen aiheuttamia ongelmia suomalai-
selle kansanterveydelle. Kyllähän liikkumisen pitää olla tasapainossa sen kanssa, mitä ih-
minen syö, ja tämä terveellisen ruokavalion ja terveellisten ruoka-ainesten tavallaan esiin
tuominen tässä keskustelussa on sen takia äärimmäisen tärkeätä. Itse olen kyllä huolissani,
kuten edustaja Multala, juuri niistä lapsista, jotka liikkuvat vähän, syövät mössöruokaa, se
kuuluu valitettavasti perheen kulttuuriin ja ruokakulttuuriin, ja vetäytyvät jollakin tavalla
syrjään, ehkä pelaamaan tai tekemään jotakin muuta semmoista harrastusta, joka ei kyllä
millään tavalla liikuntaa edistä. Jotenkin näille lapsille ja näille perheille pitäisi saada ra-
kentavalla tavalla ja ikään kuin kannustavalla tavalla jonkunmoista valistusta, että mihin se
pitkän päälle johtaa. Se olisi jo suuri sote-uudistus Suomessa.

15.37 Maarit Feldt-Ranta sd (vastauspuheenvuoro): Arvoisa puhemies! Kun puhumme
liikuntapoliittisesta selonteosta, on, arvoisa puhemies, erityinen syy, miksi puhumme tästä
Islannin mallista. Islannin ihmeessähän on kyse siitä, mitä Islanti teki, että se kahdessa
vuosikymmenessä onnistui saamaan Euroopan huonoiten voivat lapset ja nuoret Euroopan
parhaiten voiviksi lapsiksi ja nuoriksi. Kävin viimeksi kesällä Islannissa tutustumassa tä-
hän malliin, ja edellisviikolla Reykjavikin apulaispormestari Heida Björg Hilmisdottir
kävi täällä vieraanamme kertomassa asiasta enemmän.
24



Pöytäkirjan asiakohta PTK 117/2018 vp
Liikuntapoliittisesti tässä on kaksi keskeistä asiaa. On se, minkä edustaja Gustafsson
nosti esille, että tuodaan liikunta ja muut harrastusmahdollisuudet koulupäivän lomaan
kaikkien lasten ulottuville. Ja toinen on, että taataan jokaiselle lapselle aktiviteettikortti tai
joku muu ohjattu pysyvä, jatkuva harrastus, mistä edustaja Arhinmäki on puhunut. Eli me
tiedämme, mitä kannattaa tehdä, mutta nyt on kyse siitä — ja katseet kääntyvät ministeri
Terhon puoleen; tiedän, että myös te olette perehtynyt tähän Islanin malliin — mitä [Puhe-
mies koputtaa] konkreettisesti teemme, mitä hallitus voisi konkreettisesti tehdä.

15.38 Sari Essayah kd (vastauspuheenvuoro): Arvoisa puhemies! Kun täällä nyt puhum-
me näistä erilaisista tavoista järjestää liikuntaharrastusta sinne koulupäivän yhteyteen, täy-
tyy muistaa, että meistä monet ovat ehkä eläneet siinä Suomessa, jossa opettaja asui kou-
lulla ja koulun jälkeen sitten pelattiin pesäpalloa tai jalkapalloa koulun kentällä. Mutta sitä
Suomea ei enää ole, ja siinä mielessä me joudumme sellaisten kysymysten kanssa tekemi-
siin, joita toivoisinkin, että ministeriöstä käsin lähdettäisiin selvittämään:

Ensinnäkin opetustoimen ja seuratoiminnan väliset rajapinnat, mitä tänä päivänä kun-
nissa on.

Kuntien liikuntatilojen vastuukysymykset on yksi syistä siihen, mitä täällä edustaja Elo
sanoi siitä, kun kaveriporukat ja höntsäporukat haluaisivat mennä pelailemaan yhdessä.
Ensimmäinen kysymys on, kuka ottaa vastuun, jos jotakin tapahtuu. Eli tämäntyyppiset,
voisi sanoa, aika lailla byrokraattiset asiat estävät tällä hetkellä hyvää kansalaistoiminnas-
ta ja ihan sieltä kaveriporukoista lähtevää toimintaa.

Sitten ammattijärjestöjen näkemys siihen, kuuluvatko nämä sitten opetustyöhön ja pal-
jonko pitää maksaa lisää [Puhemies koputtaa] ja minkä verran tarvitaan palkkaa, kun täl-
laisia kerhotunteja otetaan mukaan.

Haja-asutusalueiden koulukuljetukset vielä viimeisenä, jotka varmasti omalta osaltaan
rajoittavat.

15.39 Matti Semi vas (vastauspuheenvuoro): Arvoisa puhemies! Jäin miettimään tätä
keskustelua. Meillä on paljon käyty keskustelua liikunnan mahdollisuudesta ja liikkumi-
sen onnistumisesta etenkin köyhissä perheissä ja siitä, mitenkä se on muuttunut tässä vuo-
sien varrella. Itse muistan, että kun itse aloitin urheilun, ei ollut mitään tämmöisiä tilavuok-
ria eikä mitään vastaavia tämmöisiä laskutuksia. Oli vain kuntien avustus, millä ne tukivat
seuroja, jotta urheilijat pystyivät ostamaan välineitä ja toimimaan urheilun piirissä. Mutta
sitten pikkuhiljaa kunnat ovat joutuneet muuttamaan tätä rakennetta sillä tavalla, että ne
ovat ruvenneet ottamaan tiloista maksuja, ja sitten ne ovat siirtyneet urheilijoitten makset-
tavaksi, mikä tietää sitä, että meillä ovat alkaneet eriarvoistumaan urheilun mahdollisuu-
det köyhimmissä perheissä. Sitten meillä lajivalikoimat ovat isoja, mutta tämmöinen ko-
keilun mahdollisuus on jäänyt pois, koska ei ole varaa useita välineitä hommata [Puhemies
koputtaa] lapsille ja nuorille, että he pystyisivät harrastamaan urheilua.

15.40 Ulla Parviainen kesk (vastauspuheenvuoro): Arvoisa puhemies! Koululiikunta ja
myöskin Liikkuva koulu ovat olleet menestystarinoita, mutta siltikään ei ole vielä kaikkia
lapsia saatu liikkumaan, vaan sieltä löytyvät lapset, jotka koukuttuvat pelikoneisiin ja joil-
la kotona ei sitä liikkumista tapahdu lainkaan. Eli pitäisi löytää porkkanoita, miten nyt saa-
taisiin digitaalisuus ja pelillistäminen ja tämä palkitsevuus sitten niin, että koneet ja laitteet
pakottaisivat liikkumaan. Niistähän on hyviä esimerkkejä, mutta niitä lisää.
25



Pöytäkirjan asiakohta PTK 117/2018 vp
Kysymyksenä ministerille vielä: Kansainvälisten tapahtumien järjestäminen on tärkeä
osa suomalaista huippu-urheilua, kun ne tuovat monella tavalla liikkumisen lähemmäksi
suomalaisia ja luovat myönteistä henkeä, mutta sitten kunnille tulee tietynlainen painolasti
siitä, kun aina tulee uusia kustannuksia näitten kansainvälisten urheilutapahtumien järjes-
tämisestä. Kuntapäättäjänä joskus vähän heikottaa, että minkä kokoinen miljoonalappu
sieltä milloinkin tulee. Nytkin parasta aikaa valmistaudutaan esimerkiksi Rukan Nordic
Openingiin. [Puhemies koputtaa] Onko meillä suunnitelma ja strategia tulossa, miten näitä
kisoja järjestetään?

15.42 Lea Mäkipää sin (vastauspuheenvuoro): Arvoisa puhemies! Täällä on paljon pu-
huttu lapsista, ja onkin tulevaisuuden kannalta tärkeintä, että lasten liikkuvuuteen kiinnite-
tään entistä enemmän huomiota.

Siihen, mitä edustaja Kivelä äsken mainitsi, haluan myös puuttua: Tänä päivänä yli 10
prosenttia keskeyttää varusmiespalvelun huonon fyysisen tai sitten henkisen kunnon vuok-
si. Ehdotuksena onkin, että 30 kuntaa käynnistäisi tämmöisen kokeilun, jossa kunnat val-
tion tuella tekisivät tämmöistä ohjattua liikuntaa ennen palveluun astumista näille henki-
löille. Kustannus olisi noin puoli miljoonaa euroa. Kysyisinkin: onko tämä mahdollista?
Kun täällä on paljon puhuttu yhdenvertaisuudesta, tämä olisi myös yksi semmoinen tasa-
vertainen esitys, [Puhemies koputtaa] että kaikki meidän nuoremme pääsisivät tasavertai-
sina ja tasakuntoisina aikanaan armeijan harmaisiin.

Ensimmäinen varapuhemies Mauri Pekkarinen: Minulle on vähän epäselvää, pyysikö
edustaja Karimäki debatin tähän vaiheeseen puheenvuoroa.

15.43 Johanna Karimäki vihr (vastauspuheenvuoro): Arvoisa puhemies! Voin kyllä
käyttää, koska tässä on paljon keskusteltu lasten harrastuksista, jotka ovat tärkeitä. — Vih-
reäthän kannattavat sitä, että koulupäivään tuodaan lisää harrastusmahdollisuuksia — aa-
mupäivätoimintaa, iltapäivätoimintaa, ja maksutonta, niin että vähävaraiset lapset voivat
siihen osallistua — mutta sen lisäksi on tärkeätä, että lapset voivat myös harrastaa liikun-
talajeja, joihin he kokevat intohimoa ja joissa he haluavat jossakin seuratoiminnassa olla
mukana. Esimerkiksi Islannin mallihan toimii sillä tavalla, että vähävarainen perhe anoo
seuralta maksuvapautusta tai alennusta ja sitten seura hakee tuen kunnalta ja kunta taas val-
tiolta tuen. Että tässä on ihan hyvä malliesimerkki lähtökohdaksi, miten tukea lapsia: toi-
saalta eheytetty koulupäivä, sitten toisaalta myös tämä seurojen kautta annettava tuki.

15.44 Marisanna Jarva kesk (vastauspuheenvuoro): Arvoisa puhemies! On hyvä kuulla
yhtenäistä keskustelua siitä, että haluamme, että liikuntaa ja urheilua lisätään Suomessa ja
erityisesti lasten ja nuorten liikkumista pitää lisätä. Olennaisessa roolissa ovat nimen-
omaan seurat, ja oikeastaan nyt jo tänä päivänä monissa, erityisesti pienissä kunnissa tur-
vaamme pienituloisten perheiden lapsille ja nuorille liikkumismahdollisuuden nimen-
omaan yhteisen tukemisen kautta.

Mikä olisi olennaista myös, olisi se, että ammattimaista valmentamista, liikunta- ja ur-
heiluvalmentajia, saataisiin seuroihin enemmän. Se on semmoinen ehkä olennainen oppi
maailmalta, että miten on saatu hyvää valmennusta vapaaehtoistoiminnan rinnalle. Tätä
meidän pitäisi kehittää.
26



Pöytäkirjan asiakohta PTK 117/2018 vp
Myös muut ammattilaiset pitäisi huomioida, ja hyvää liikunta- ja urheiluvalmennusta
tarjoaa nuorille myös Puolustusvoimat, ja nimenomaan olisi hyvä, niin kuin tässä selon-
teossa sanotaan, että me saisimme nuorten kuntoa kohotettua jo ennen varusmiespalvelus-
ta. Tämä olisi tärkeää sekä miehille että myös vapaaehtoisessa palveluksessa oleville nai-
sille, joista monet saavat vammoja palveluksen aikana ja joutuvat keskeyttämään. Se olisi
hyvä asia.

Mikä myös on tärkeää, on se, että kansainvälisten suurtapahtumien strategia [Puhemies
koputtaa] meidän pitäisi saada Suomeen. Se olisi tärkeää myös matkailulle.

15.45 Sofia Vikman kok (vastauspuheenvuoro): Arvoisa puhemies! Suuri osa suomalai-
sista ei liiku tarpeeksi. Vain alle 30 prosenttia tytöistä ja 35 prosenttia pojista liikkuu vä-
hintään tunnin päivässä. Toimet liikunnan mahdollistamiseksi ja edistämiseksi ovat enem-
män kuin tarpeen ja kannatettavia.

Tottumukset omaksutaan nuorella iällä. Jokainen lapsi on yksilöllinen, myös kiinnos-
tuksen kohteet ovat yksilöllisiä. Ylen hiljattain uutisoima lasten ja nuorten liikuntakäyttäy-
tymisen tutkimus on selvittänyt eniten harrastettuja lajeja. 11—15-vuotiaiden eniten har-
rastamissa lajeissa sellaiset lajit kuin tanssi ja ratsastus ovat korkealla, esimerkiksi kor-
keammalla kuin jääkiekko, mutta yhteiskunnan tuki on näille lajeille monesti paljon vähäi-
sempää kuin esimerkiksi joillekin poikien yleisesti suosimille lajeille. [Puhemies koput-
taa] Kysyn ministeriltä: jakautuuko mielestänne nykyinen julkinen tuki [Puhemies koput-
taa] liikuntapaikkarakentamiseen ja eri lajeille oikeudenmukaisesti suhteessa
harrastajamääriin?

Ensimmäinen varapuhemies Mauri Pekkarinen: Arvoisat edustajat, ennätysajan alitta-
minen ei ole erityinen hyve ollut näissä kisoissa, mutta tässä olen merkinnyt puheenvuoron
vielä ainakin edustajille Arhinmäki, Heinonen, Puska, ja katsotaan, riittääkö sitten vielä ai-
kaa. Tämä keskustelu keskeytetään kello 16.00.

15.47 Paavo Arhinmäki vas (vastauspuheenvuoro): Arvoisa herra puhemies! Aikaisem-
min ollaan oltu hyvin huolestuneita drop off -ilmiöstä. Sitä ei ole kovinkaan paljon tässä
keskustelussa sivuttu, mutta haluan nostaa sen esille. Se osittain liittyy siihen asiaan, min-
kä edustaja Elo nosti esille siitä, miten kaveriporukat pääsevät pelaamaan.

Ongelmana nähdään se, että silloin kun tullaan murrosikään, useat nuoret putoavat, iso
joukko nuoria putoaa liikuntaharrastuksen parista, ja yksi keskeinen syy tähän on se, että
silloin tavallaan vaatimustaso nousee. Silloin lähdetään kilpaurheilemaan, on entistä
useammin harjoituksia. Tarjoavatko seurat mahdollisuutta niille nuorille, jotka haluaisivat
vain kerran tai kaksi viikossa harrastaa? Nyt vaaditaan sitä, että pitää harrastaa viisi kuusi
kertaa viikossa, ja samaan aikaan tulee muita asioita.

Liikuntapolitiikassa pitää siis ohjata siihen suuntaan, että seuroja tuetaan siinä, että on
myös tällaisia harrastajatason joukkueita. Ja toinen seikka on se, että lähiliikuntapaikkoja
tarvitaan [Puhemies koputtaa] nimenomaan siihen, että tämmöiset kaveriporukat pääsevät
myös omatoimisesti [Puhemies koputtaa] pelaamaan eivätkä vain seuratoiminnan kautta.

15.48 Timo Heinonen kok (vastauspuheenvuoro): Arvoisa puhemies! Liikunta, urheilu,
huippu-urheilu kaikki tukevat toisiaan ja ovat tärkeä kokonaisuus.

Nostan kolme asiaa esille liikuntavaikutusten arviointiin:
27



Pöytäkirjan asiakohta PTK 117/2018 vp
Olisi tärkeää, että kaikkia päätöksiä tehtäessä tehtäisiin tulevaisuudessa arviointi siitä,
lisäävätkö ne liikuntaa vai vähentävätkö ne liikuntaa. Varmasti moni on huomannut —
edustaja Arhinmäki on pitänyt erinomaisia puheenvuoroja lähiliikunnasta — että jos kou-
luinvestointien ja muiden yhteyteen tehtäisiin lähiliikuntapaikat, ne eivät paljoakaan mak-
saisi sen investoinnin yhteydessä. Tai oletteko huomanneet, miten yleensä ne parhaat pai-
kat koulujen, päiväkotien läheltä on varattu henkilökunnan parkkipaikoiksi? Sinne saatai-
siin liikuntaa.

Toisena haastan yritykset rakentamaan liikuntapuistoja. Liikuntapuistoja yritysten lä-
heisyyteen, ne tukisivat tällaista liikuntaa ja myös työntekijöiden aktiviteettia.

Ja kannatan liikunnan arvonlisäveron laskua 10:een, alennettuun alvikantaan. Se olisi
itse asiassa aikamoinen satsaus [Puhemies koputtaa] ja aktivoisi meillä ihmisiä liikku-
maan.

15.49 Pekka Puska kesk (vastauspuheenvuoro): Arvoisa puhemies! Tässä keskustelussa
on todella paljon keskusteltu aivan oikein lasten asiasta, suomalaisesta Islannin mallista ja
Liikkuvasta koulusta. Mutta tietysti pitäisi muistaa myöskin kokonaisuus: työikäisten lii-
kunta, työpaikkaliikunta ja sitten ikäihmisten liikunta, joka lähivuosien sote-kustannusten
kannalta on aivan keskeinen asia.

On todella tärkeää muistaa, että meidän keskeiset terveysongelmat liittyvät eräisiin elin-
tapoihin, WHO:n mukaan ravintoon, liikuntaan, alkoholiin ja tupakkaan. Täällä yleensä
puhutaan yhdestä asiasta, ja aivan ymmärrettävästikin, myöskin edustaja Eestilä otti ravin-
non esille.

On totta, että liikunnan merkitys yhteiskunnan muuttuessa on kasvanut, ja avainasemas-
sa on kokonainen arkiliikunta, jota pitää pyrkiä edistämään. Näkisin, että sote-uudistuksen
jälkeen näistä toimijoista kuntien merkitys korostuu siinä, että eri kunnallisessa päätöksen-
teossa ne edistävät laajasti väestön arkiliikunnan merkitystä. [Puhemies koputtaa]

Selonteon suositukset ovat hyviä, [Puhemies koputtaa] toimeenpanoon pitää panostaa.

Ensimmäinen varapuhemies Mauri Pekkarinen: Ja vielä vastauspuheenvuorot, edusta-
jat Elo, Ala-Nissilä, Laiho, ja sitten ministerille puheenvuoro.

15.50 Simon Elo sin (vastauspuheenvuoro): Arvoisa puhemies! Harvoin sitä pääsee sano-
maan, mutta enpä juuri mistään ole eri mieltä edustaja Arhinmäen kanssa. Erinomainen pu-
heenvuoro. Lisäisin oikeastaan vain sen, että niiden lisäksi, joilla tosiaan tapahtuu tippu-
minen seuratoiminnasta murrosiässä, pitäisi päästä kiinni niihin, jotka siihen seuratoimin-
taan koskaan eivät edes mene, edes ala-asteella tai näin, eli miten heidät saadaan mukaan.
Näkisin, että se on juuri tällaisten ei edes seuroissa tapahtuvien vaan vielä vapaamuotoi-
sempien kaveriporukoiden kautta, jotka pystyvät varaamaan julkisista tiloista liikuntavuo-
roja ja sitä kautta saavat harrastuksen.

Toisaalta yksityinenkin puoli on syytä ottaa esille, eli kyllä esimerkiksi liikunnalliset
seikkailupuistot, joita nykyään on paljon, ovat erinomainen lisä tähän liikuntakavalkadiin.
Jos ajattelen vaikka omaa poikaani, kolmevuotiasta, niin kyllä hän kaikkein mieluiten me-
nee sinne. Jos mitä tahansa esittää, niin liikkuminen tällaisessa puistossa on se, mitä eniten
haluaa. Yksityinenkin puoli on tässä erittäin tärkeä.

Eli yhdistetään yksityisen puolen vahvuudet ja sitten tämä julkinen puoli, [Puhemies ko-
puttaa] mistä edustaja Arhinmäkikin puhui, niin kyllä tästä hyvä kokonaisuus saadaan.
28



Pöytäkirjan asiakohta PTK 117/2018 vp
15.51 Olavi Ala-Nissilä kesk (vastauspuheenvuoro): Arvoisa puhemies! Todella tarvi-
taan riittävästi resursseja ja tarvitaan myöskin ihmisten omaa vastuuta omasta liikkumises-
taan, yhteisöllisyyttä.

Missä se Islannin malli näkyy? Se näkyy joukkueurheilun mahtavana menestyksenä.
Kiinnittäisin huomiota joukkueurheiluun. Ministeri Karpelan aikana aikanaan ensimmäis-
tä kertaa tuli joukkueurheilun määräraha ja joukkueurheilu paremmin huomioitiin. Suo-
messa mielestäni edelleenkin joukkueurheilun rahoitus on jäänyt jälkeen yksilöurheilusta.
Otan esimerkiksi vaikka lentopallon Power Cup -tapahtuman. En tiedä mitään sen upeam-
paa tapahtumaa nuorille olevan olemassakaan, ja joukkueurheilussa on juuri se yhteisölli-
syys olemassa. Tiedustelenkin ministeri Terholta: näettekö, että Suomessa suhteessa mui-
hin maihin joukkueurheilun tuki ja huomio on riittävästi huomioitu ottaen huomioon
myöskin sen kansainvälisen menestyksen, mitä esimerkiksi lentopallossa, koripallossa,
jopa jalkapallossakin tällä hetkellä tapahtuu, jääkiekosta nyt puhumattakaan?

15.52 Mia Laiho kok (vastauspuheenvuoro): Arvoisa puhemies! Liikkumattomuus tap-
paa, ja sen takia on todella tarpeen, että nostetaan liikunta sille kuuluvaan merkittävään
asemaan. Liikkumattomuus lisää erityisesti ylipainoa ja sitä kautta diabetesta ja altistaa
myös sydän- ja verisuonisairauksille. Moni selkävaivakin jäisi kärsimättä, jos liikuttaisiin
riittävästi, ja mielikin olisi virkeämpi. Voisi olla, että masennustakin olisi vähemmän, tai
jos on sen oireita, niin liikunta helpottaa myös sitä. Liikkuminen pitäisi saada heti lapsesta
asti osaksi arkielämää, mutta kun me tiedämme, että kaikki perheet eivät liiku samalla ta-
valla, niin sen takia päiväkodin ja koulun osuus nousee merkittävään asemaan.

Tänään kokoomus julisti lapsi- ja perheohjelmansa, ja siinä ehdotetaan, että vähintään
yksi tunti koulupäivän aikana pitäisi olla liikuntaa ja päiväkodissa vielä enemmän, tähän
suuntaan, niin me saamme kaikki lapset mukaan. Nostaisin tähän vielä koululiikunnan.
[Puhemies koputtaa] Sen pitäisi olla kannustavaa, ei pakkopullaa, ja sen takia kehottaisin
harkitsemaan numeroinnin pois jättämistä koululiikunnan osalta.

Ensimmäinen varapuhemies Mauri Pekkarinen: Nyt myönnän ministerille 3 minuutin
puheenvuoron puhujakorokkeelta.

15.55 Eurooppa-, kulttuuri- ja urheiluministeri Sampo Terho: Arvoisa puhemies! Ar-
voisat edustajat! On tietenkin hienoa, että näin arvovaltaisella paikalla on nyt käyty pitkä
keskustelu suomalaisen liikunnan kehittämisestä, ja se on jo edistysaskel sinänsä. Meillä
on nyt tullut tässä muutamia teemoja, jotka otan tässä lyhyessä ajassa esille erityisen vah-
vasti.

Yksi on tämä usean edustajan tuoma kokonaisvaltainen lähestymistapa, jonka voi ehkä
tiivistää nimenomaan kysymykseen siitä, miten kouluikäiset nuoret voisivat paremmin
harrastaa, ja olen tästä kyllä ministerinä ollut tilaisuudessa saada useiden eri ammattilais-
ten näkemyksen, joka vastaa aika monen edustajan esittämää näkemystä tähän. Eli keskei-
simpiä edistysaskelia, mitä tarvitaan, on todella, että tilat, jotka jo ovat olemassa esimer-
kiksi koulujen yhteydessä, saadaan myös käyttöön ja saadaan käyttöön kouluaikana sil-
loin, kun vanhemmat ovat vielä töissä, jolloin harrastaminen ja sen ylläpitäminen taas tu-
lee perheille huomattavasti helpommaksi. Sitten jos näitä tiloja tai harrastuspaikkoja ra-
kennetaan, niiden todella pitää olla ei se parkkipaikka mielellään vaan ennemminkin juuri
se harrastuspaikka koulun mahdollisimman likeisessä läheisyydessä, tai sitten tarvitaan
29



Pöytäkirjan asiakohta PTK 117/2018 vp
kuljetus harrastuspaikalle. Edelleen sen ajankohdan olisi parasta olla vielä silloin, kun van-
hemmat ovat töissä.

Mutta se, mitä tarvitaan lisäksi, mikä täällä tuotiin esiin ja mikä on myös helppo välillä
unohtaa, on, että siellä todella täytyisi olla joku, joka on vastuussa niistä nuorista, ja myös
joku, joka osaa valmentaa heitä, jos taas halutaan ehkä tuloksellisempaa toimintaa. Tässä
taas tarvitaan seuroja, vapaaehtoisia vanhempia — kymmenettuhannet aikuiset Suomessa
tekevät ilmaista työtä erittäin hyvän asian eteen, kun he valmentavat nuoria. Ja sitten to-
siaan tarvitaan näitä liikuntapaikkoja ja niiden tukemista ja seurojenkin tukemista, joten
me olemme tosiaankin hyvin monihallinnollisessa kysymyksenasettelussa. Tässä ovat sekä
perheet, kunnat, seurat että valtio samassa paketissa. Useat selonteon toimenpide-ehdotuk-
set nimenomaan vastaavat näihin kysymyksiin, mutta ihan semmoisella yhdellä toimenpi-
teellä tätä on vaikea tiivistää tai ratkaista.

Ja mitä tulee tähän poikkihallinnolliseen koordinaatioelimeen, mitä myös tuotiin eri pu-
heenvuoroissa esiin, muun muassa edustaja Harkimo, niin se tulee käynnistää mahdolli-
simman pian. Siellä taas on luonteva paikka muun muassa käsitellä alv-kysymystä, minkä
moni otti esiin, koska se on esimerkiksi juuri tällainen, mitä minä ministeriöstäni en voi
päättää enkä sanella, miten se tulisi ratkaista.

Vielä otettiin esiin muun muassa Liikkuva koulu -ohjelma toisella asteella, sen hitaampi
eteneminen kuin ehkä on toivottu. Kuitenkin siinä on mukana 140 oppilaitosta, ja varmaan
vauhti kiihtyy nyt, kun saadaan tämä Liikkuva opiskelu -hanke, johon on 2,8 miljoonan ra-
hoitus.

Suurtapahtumista kysyttiin lyhyesti. Suurtapahtumastrategia todella on valmistelussa, ja
siinä tullaan nimenomaan tarkastelemaan sitä, minkälaisia tapahtumia Suomen olisi mah-
dollista ja järkevää hakea. — Kiitoksia kaikille.

Toinen varapuhemies Tuula Haatainen: Nähtävästi debatin aika alkaa olla ohi. Vai
onko vielä muutama puheenvuoro? Tämä loppuu kello 16. Minä otan ensimmäiseksi edus-
taja Hautalan.

15.57 Lasse Hautala kesk (vastauspuheenvuoro): Arvoisa rouva puhemies! Kiitokset mi-
nisterille tämän liikuntapolitiikkaselonteon esittelystä. Näissä puheenvuoroissa on selkeäs-
ti kuultu se, että koululiikunnalla on iso merkitys. Lapset oppivat itse asiassa liikkumaan jo
ensimmäisten elinvuosiensa jälkeen, ja näin ollen on hyvä, jos siinä opitaan elinikäinen
liikkuminen.

Kuntien ja kaupunkien vastuulla tietysti on merkittävä osa liikuntapaikoista. Nyt on ol-
lut tervetullutta se, että moniin kuntiin ja kaupunkeihin on rakennettu lähiliikuntapaikkoja,
jotka ovat hyvinkin suuressa suosiossa. Muun maussa kotikuntaani Kauhajoelle on näin
tehty.

Monet ovat ottaneet täällä esille sen, että suoritemaksut ovat merkittävä kustannuserä
erityisesti vähätuloisille perheille. Niiden osalta kotikunnassamme itse otimme käyttöön
kuluvana vuonna sen, että keneltäkään alle 16-vuotiaalta ei peritä esimerkiksi uimahallin
käyttömaksuja lainkaan, ja se on lisännyt merkittävässä määrin heidän uimahallin käyttö-
määriänsä. Tällaista vastaavantyyppistä suoritemaksualennusta tai -vapautusta suosittelen
käytettäväksi monissa muissakin kunnissa.
30



Pöytäkirjan asiakohta PTK 117/2018 vp
15.58 Merja Mäkisalo-Ropponen sd (vastauspuheenvuoro): Arvoisa puhemies! Täällä
on puhuttu tänään paljon lapsista ja nuorista, ja hyvä niin, niin täytyykin puhua. Mutta
minä olen edustaja Puskan kanssa samaa mieltä siitä, että myöskin ikäihmisten liikkumat-
tomuus on meillä suuri ongelma. 

Meillä on sekä omissa kodeissaan että yhteisökodeissa ikäihmisiä, jotka eivät koskaan
pääse ulos liikkumaan — eivät koskaan, vaikka he itse sitä haluaisivat. Tämä altistaa hei-
dät masennukselle ja monille muille sairauksille sekä heikentää hyvin äkkiä heidän toimin-
takykyään. Tästä on tietysti paljon inhimillistä kärsimystä, mutta lisäksi tämä aiheuttaa yh-
teiskunnalle koko ajan kohoavia kustannuksia. 

Me tarvitsemme lisää hoitohenkilökuntaa kotihoitoon ja yhteisökoteihin, mutta me tar-
vitsemme myös kansalaistoimintaa lisää. Eli esimerkiksi liikunta- ja kulttuurikummien
avulla voitaisiin mahdollistaa se, että ikäihminen pääsisi lenkille ja konserttiin. Tällainen
kansalaistoiminta olisi ollut kyllä ihan syytä huomioida vielä paremmin tässä selonteossa.

16.00 Ari Jalonen sin (vastauspuheenvuoro): Arvoisa puhemies! Edelleen korostan sitä
asennetta, miten voidaan lähteä liikkumaan ja miten asioita arjessa tehdään. Metsässä liik-
kumista on tässä vähemmän sivuttu, arkiliikkumista, mutta tästä kokonaisvaltaisesta, mis-
sä otetaan huomioon koko perheen yhdessäolo ja ruokailu vielä, on pakko nostaa sienestä-
minen ja marjastaminen, tämäntyylinen perheen yhdessäolo, mikä on erittäin hyvää niin
fyysisesti kuin henkisesti. Elikkä se on yksi asia.

Ja edelleen nostan polkupyöräilyä. Jos tämä olisi liikennepoliittinen selonteko, niin
sama puheenvuoro sopisi siihenkin. Meidän ilmastokysymykset, tämmöiset asiat, mitä
täältä nousi aikaisemmin esille, ovat kyllä yleishyödyllisiä ja yhteishyödyllisiä Suomelle,
ja siinä pyöräteiden merkitys on iso.

16.01 Sari Multala kok (vastauspuheenvuoro): Arvoisa puhemies! Täällä on puhuttu pal-
jon liikunnasta mutta vähemmän huippu-urheilusta. Haluan kiittää ministeriä siitä jo nyt,
että olette ottanut yhden edistysaskeleen, joka tässä liikuntapoliittisessa selonteossakin
otetaan esille, eli tulevaisuudessa opiskelevilla urheilijoilla apuraha ei enää vaikuttaisi pie-
nentävästi opintorahan määrään — kiitos siitä. Se on erittäin tärkeä edistysaskel, sillä huip-
pu-urheilijoilla ja erityisesti nuorilla huippu-urheilijoilla toimeentulo on usein erittäin
heikkoa.

Selonteossa otetaan esiin myös se, että urheilijoiden sosiaali- ja eläketurvaan tulisi löy-
tää ratkaisu. Toivoisinkin, että tätä voitaisiin sen vuoksi käsitellä myös sosiaali- ja terveys-
valiokunnassa ja pohtia, millä tavoin tätä asiaa voitaisiin edistää, ainakin valmistella asiaa,
koska uskon, että meillä on siinä vielä paljon tekemistä ensi kaudella, kun sosiaaliturvan
kokonaisuudistusta käsitellään.

16.02 Hannakaisa Heikkinen kesk (vastauspuheenvuoro): Arvoisa puhemies! On luon-
nollista, että tässä keskustelussa lapset ja nuoret ovat nousseet etusijalle, koska liikunnal-
linen elämäntapa omitaan, jos omitaan, yleensä silloin.

Muutama sana aikuisten liikunnasta. Aikuisväestöstä vain joka viides liikkuu terveyten-
sä kannalta riittävästi. Suomessa on toteutettu työyhteisöissä useita työyhteisöliikunta-
hankkeita viime vuosikymmeninä ja on rakennettu liikuntasetelijärjestelmä, jolla työnan-
taja voi tukea työntekijöiden liikuntaharrastuksia. Tämä on hyvä, mutta se valitettavasti
yleensä tukee vain niitä ihmisiä, jotka jo muuten harrastavat liikuntaa. Tutkimustiedon va-
31



Pöytäkirjan asiakohta PTK 117/2018 vp
lossa liikkumattomuutta voidaan aikuisena vähentää parhaiten elintapaohjauksella ja lii-
kuntaneuvonnalla. Siksi olisi todella tärkeätä saada työyhteisöihin elämäntapaohjausta ja
liikuntaneuvontaa kiinteäksi osaksi työterveyshuoltoa. Tämä olisi meidän kaikkien etu.

16.03 Jari Myllykoski vas (vastauspuheenvuoro): Arvoisa rouva puhemies! Kiitos tästä
puheenvuorosta, sillä istuminen tappaa. On hyvä nousta välillä seisomaan, ja nyt tämä
mahdollisuus tuli.

Haluan kiittää niistä puheenvuoroista, jotka suosittelevat urheilupaikkarakentamista
koulujen yhteyteen. Se on tärkeätä. Meidän pitää mahdollistaa lapsillemme hyvä mahdol-
lisuus liikkua, mutta täytyy toki todeta, että kun ministeri toi esille näkemyksen siitä, että
pitää sitten olla mahdollisuus siirtyä sinne, niin tänä päivänä meillä toki kunnat suhtautu-
vat erittäin nuivasti iltapäiväkerhoihin esiopetuksessa eivätkä halua lisätä sen kustannuk-
sia.

Sitä vastoin mitä tulee urheilupaikkarakentamisen demokraattisuuteen kaikelta kannal-
ta, kun me puhumme tästä ihmisten liikkuvuudesta, minä haluaisin kyllä ottaa tähän kes-
kusteluun mukaan nelijalkaiset ystävämme esimerkiksi agility- ja hevosharrastuksen osal-
ta, jotka liikuttavat paljon suomalaisia. Meillä pitäisi olla liikuntapaikkarakentamisessa
myös sellaista demokraattisuutta, etteivät vain valtalajit veisi kaikkia rahoja.

16.04 Ritva Elomaa ps (vastauspuheenvuoro): Arvoisa puhemies! Vuosien mittaan olen
huomannut sellaisen asian, että ihminen, joka on arka, jolle on tullut ylikiloja ja jonka kun-
to on erittäin huono, on hän sitten nuori tai vähän vanhempi, kaipaa tsemppaajaa, kaipaa
nostajaa, joka innostaa häntä ja vie mukaan. Niinpä kysynkin: olisiko mitenkään mahdol-
lista, että valtio tekisi kokeilukuntia pari ja palkkaisi niihin sitten personal trainereita —
nuoretkin pitävät tästä ammatista, ja siihen valmistuu paljon nuoria — ohjaamaan, hake-
maan ne ihmiset niistä paikoista, joissa he asuvat, ja tuomaan tähän treenaamiseen, on se
sitten mitä lajia tahansa? Olisi tämmöistä etsivää hakua, he innostaisivat, ja näin nämä ih-
miset pääsisivät kokeilemaan ja yhteisöllisesti mukaan, kun masentuneisuuttakin on vali-
tettavasti paljon. Voisiko ajatella tämmöistä kokeilua? Ja nuoremmille töitä.

Toinen varapuhemies Tuula Haatainen: No niin, olemme käyttäneet nyt tähän varatun
ajan, itse asiassa ylitse sen ajan, joten keskustelu ja asian käsittely keskeytetään. Asian kä-
sittelyä jatketaan tässä istunnossa päiväjärjestyksen muiden asiakohtien tultua käsitellyik-
si.

Keskustelu keskeytettiin kello 16.05.

————

Keskustelua jatkettiin kello 18.24.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 3 käsittelyä.

18.25 Esko Kiviranta kesk: Arvoisa puhemies! Liikunnalla on valtavan suuri kansanter-
veydellinen merkitys. Olisi hyvin tärkeää, että lapset ja nuoret innostuisivat liikunnasta
32



Pöytäkirjan asiakohta PTK 117/2018 vp
mahdollisimman varhain ja tottuisivat liikkumaan paljon. Teknologinen kehitys on tuonut
lasten ja nuorten elämään paljon vaihtoehtoja, jotka ruokkivat fyysistä passiivisuutta. Äly-
puhelimet, tabletit, pelikonsolit ja tietokoneet vähentävät kiinnostusta ulkoleikkeihin ja lii-
kuntaan. Niinpä liikkumisen terveysvaikutuksia ja hauskuutta tulisi korostaa tutustuttamal-
la lapsia eri lajeihin ja harrastusmahdollisuuksiin.

Arvoisa puhemies! Mitä yhteiskunta voi tehdä rohkaistakseen lapsia ja nuoria liikunta-
harrastusten pariin? Yksi tärkeä tekijä on tietysti harrastusten hinta. Valtion tulee tukea lii-
kuntaharrastusten ja eri lajien kohtuuhintaista harrastamista. Lisäksi valtion tulee tukea
kuntia liikuntapaikkojen ja -olosuhteiden kehittämisessä. Tällaiset sijoitukset tuovat pit-
källä tähtäyksellä hyviä tuloksia, sillä liikuntaharrastukset ehkäisevät syrjäytymistä, paran-
tavat kansanterveyttä ja vähentävät esimerkiksi päihteiden käyttöä.

Eräs tärkeä asia on myös huippu-urheiluun panostaminen. Mitä saamme siitä, kun suo-
malainen urheilija tai joukkue menestyy kansainvälisesti esimerkiksi maailmanmestaruus-
tai olympiatasolla? Maineen ja kunnian lisäksi saamme nuorille esikuvia, jotka rohkaise-
vat liikuntaharrastusten pariin.

Arvoisa puhemies! Liikuntaharrastuksia on hyödyllistä jatkaa myös aikuisena. Mitä
useampi harrastaa säännöllistä liikuntaa, sitä useampi myös pysyy terveenä pidempään ja
elää pidempään. Liikuntaharrastukset usein myös auttavat omaksumaan muuten terveelli-
siä elämäntapoja, kuten terveellisen ruokavalion ja päihteettömyyden. Liikunnalla on iso
kansanterveydellinen merkitys, jota meidän pitää ylläpitää ja vaalia. Nyky-yhteiskunnan
oloissa liikunnan harrastamismäärien kasvattaminen vaatii johdonmukaista panostusta eri-
tyisesti lasten ja nuorten liikuntatottumuksiin.

Arvoisa puhemies! Tällä hetkellä valtion rahoitus liikuntaan perustuu Veikkauksen ra-
hapelitoiminnan tuottoihin. Veikkausvaroista rahoitettava valtion liikuntabudjetti on noin
155 miljoonaa euroa vuodessa. Budjettirahoituksen osuus on tyypillisesti ollut vain noin
miljoona euroa vuodessa. Budjettirahoituksen osuutta onkin syytä nostaa. Veikkauksen
tuotot ovat pienentyneet 2000-luvulla rahapelimarkkinan muuttuessa. Veikkaus on mono-
poliasemastaan huolimatta kohdannut jatkuvasti lisääntyvää kansainvälistä kilpailua, sillä
internetin myötä suomalaisilla on mahdollisuus pelata lähes missä tahansa. Ihmisen koko
elämän mittaista liikuntaharrastusta ja liikunnallisen aktiivisuuden lisäämistä tulisikin tu-
kea paljon nykyistä laajemmin budjettirahoista. Tämä tulisi nähdä sijoituksena, joka tulee
moninkertaisena takaisin paremman kansanterveyden ja väestön hyvinvoinnin myötä.

18.29 Hanna-Leena Mattila kesk: Arvoisa herra puhemies! Valmistunut liikuntapoliitti-
nen selonteko sisältää syvän huolen suomalaisten vähäisestä liikkuvuudesta, mutta ennen
kaikkea ratkaisuehdotuksia myönteisellä asenteella: tälle asialle on jotain tehtävissä. 

Itsekin kuulun siihen sukupolveen, joka aika lailla mukisematta polki pyörällä useam-
man kilometrin koulumatkat ja harrasti huomaamattaan liikuntaa, sillä kotipihalla pelattiin
neliskaa ja oltiin muutenkin liikkeellä. Vanhemmilta ei kyselty kyytejä kovin herkästi, ja
sama tilanne oli myös kavereilla. Kun ajattelen aikaa 30—40 vuoden taakse, eipä ollut juu-
rikaan pyöreitä tai suorastaan ylipainoisiksi kutsuttavia lapsia ja nuoria omissa ikätovereis-
sani. Sen sijaan opettajantyössä olen päässyt 20 vuoden aikana näkemään trendin ylipai-
noisten lasten määrän kasvusta yläkouluikäisten joukossa. Selityksiä yhä vähäisemmälle
liikkuvuudelle löytyy vapaa-ajan harrasteiden muuttumisesta yhä staattisemmaksi, paikal-
laan pysyväksi, esimerkiksi tietokoneen ääressä istuvaksi pelaamiseksi. Toki siinäkin on
joukkuepelaamista ja kavereiden kanssa olemista, mutta hiirisormen lisäksi juuri muuta lii-
33



Pöytäkirjan asiakohta PTK 117/2018 vp
kuntaa ei tule. Yhdistettynä virvoitusjuomien ja epäterveellisen ruuan tiuhaan nauttimi-
seen ollaankin huonon kunnon ja ylipainon reseptin äärellä.

Nykyhallituksen aikana jalkautui peruskouluihin Liikkuva koulu -hanke, jolla pyrittiin
rahoittamaan liikkumiseen kannustavia välineitä kouluihin. Opettajia koulutettiin teke-
mään oman oppiaineensa opettamisesta liikunnallisempaa ja kannustamaan oppilaita pois
pulpetin äärestä. Rehtorit raivasivat lukujärjestyksiin tilaa pitkille välitunneille, jolloin
sählyn tai jonkin muun joukkuelajin pikamatsiin tarjoutuu tilaisuus. Oppilaita koulutettiin
antamaan ohjattua välituntiliikuntaa koulukavereilleen. Palaute Liikkuva koulu -hankkees-
ta on ollut niin hyvää, että se on laajenemassa varhaiskasvatukseen ja toisen asteen ja kor-
keakouluopiskelijoiden keskuuteen. Varhaiskasvatusohjelmaan on vuosille 2020—2022
jaksotettu 4 miljoonaa valtion varoista. Toinen mokoma pitää löytyä kunnilta.

Lapset mukautuvat jo pienenä perheensä liikkumistottumuksiin. Aktiivisen perheen lap-
set säilyttävät toimeliaan tapansa ja aktiivisen osallistumisen liikkuvaan leikkiin. Passiivis-
ten perheiden lapset ovat parin kolmen vuoden ikään luontaisesti aktiivisia, mutta sitten al-
kavat perheen tavat tarttumaan. On hyvä, että jo varhaisessa vaiheessa tarjotaan mahdolli-
suutta aktiivisempaan lapsuuteen pelien ja leikkien kautta.

Toiselle asteelle suuntautuvaan hankkeeseen on budjetoitu määrärahaa 3—4 miljoonaa
vuodessa ajanjaksoille 2019—2021. Tämä niin ikään edellyttää kunnan mukaantuloa toi-
sella puolikkaalla. Oppilaitoksia on ilmoittautunut hankkeeseen toistaiseksi harmillisen
vähässä määrin. Koetaanko ikäryhmä haasteellisesti tavoitettavaksi, eikö hanketta ole
markkinoitu tarpeeksi, vai ovatko opettajat kadottaneet fokuksensa edistää tiedonsaannin
lisäksi myös terveellisiä elämäntapoja? Kaiken kaikkiaan Liikkuva koulu -hanke pyrkii es-
tämään pelottavan vision toteutumisen, jossa meillä on kasvamassa lapsistamme ja nuoris-
tamme yhä huonokuntoisempia ja sairaampia aikuisia. Visio on pelottava kansanterveydel-
lisesti mutta myös inhimillisesti.

Arvoisa puhemies! Myös muut kansanosat on saatava liikkumaan enemmän, syömään
terveellisemmin ja tekemään ylipäätänsä fiksumpia terveyttä edistäviä valintoja elämäs-
sään. Aina voi tehdä elämäntaparemontin, ja koskaan ei ole liian myöhäistä korjata elinta-
pojaan. Omassa kotikaupungissani Raahessa on esimerkki elämäntaparemontin tehneestä
miehestä. Toimitusjohtajan tehtävistä eläkkeelle jäänyt Leo Sassi sai herätteen elämän-
muutokseen vaimon heidän tyttäreltään saamasta lahjakirjasta. Terveellinen syöminen ja
säännöllinen liikunta johtivat 55 kilon pudotukseen sekä diabetes- ja verenpainelääkityk-
sen loppumiseen. Jaksaminen ja elämänlaatu parantuivat kohisten, joten Leo on syystäkin
tyytyväinen mies. Todennäköisyydet pitempään elinikään kasvoivat, mutta ennen kaikkea
elämä maistuu paremmalta kevyempänä ja arjen rasituksia paremmin kestävänä. Yhteis-
kuntakin hyötyy, kun kohtaamiset terveysviranomaisten kanssa tapahtuvat lenkkipolulla
eivätkä sairaalassa.

Tarvitsemme Leon kaltaisia positiivisia esimerkkejä ihmisistä, jotka ottavat vastuun
omasta elämästään ja omasta terveydestään. Sote- ja maakuntauudistusten myötä kunnat
vastaavat hyvinvoinnin ja terveyden palveluista kuntalaisillensa. Niitä kannattaakin edis-
tää, sillä seuraukset tulevat näkymään suoraan meidän kaikkien kukkarossa.

18.34 Markku Pakkanen kesk: Arvoisa herra puhemies! Tuossa edustaja Mattila hyvin
kuvasi, kuinka tärkeä merkitys kodilla ja läheisillä on ihmisen terveyteen ja kuinka sillä on
suora yhteys liikkumiseen ja liikunnan lisäämiseen.
34



Pöytäkirjan asiakohta PTK 117/2018 vp
Tässä keskustelussa liikuntapolitiikan selonteosta, mikä on tänään ollut käsittelyssä, ai-
nakin itse havaitsin, että varhaiskasvatuksesta ja perusopetuksesta kyllä puhuttiin mutta
kodin merkitystä ei siinä yhteydessä mielestäni riittävästi korostettu. Nuoret oppivat liik-
kumaan, mikäli he saavat kotoa sellaisen kasvatuksen ja opastuksen. Sellainen taito, mikä
lapsena opitaan, on sitten vanhempana niin kuin elämäntapa, ja siinä mielessä kodin mer-
kitys on aivan erityisen tärkeä tässä liikunnan tulemisessa nuorten elämään.

 Omatoiminen ja ohjattu liikunta on myös asia, mitä tässä selonteossa hyvin käsitellään.
Omatoimista liikuntaa nuoret ja lapset voivat harrastaa leikkien ja tämmöisen vapaa-ajan
yhteydessä — sen ei aina tarvitse olla sitä seuratoimintaa joukkueurheiluna tai yksilölajina
— ja siinäkin kodin merkitys on erittäin tärkeä. Omatoimista liikuntaa voidaan tehdä maas-
tossa, metsässä, kotipihalla, ihan missä vain, ja se on hyvinkin edullista liikkumisen muo-
toa, mitä nuoret voivat harrastaa.

Vielä: Huippu-urheilu on täällä muutamissa puheenvuoroissa tänään noussut. Huippu-
urheilu on tietenkin tärkeää, jotta meillä on esikuvia ja menestystä ja niihin voi samastua.
Paljon voisi pohtia, meneekö huippu-urheilun tukeminen oikeudenmukaisesti ja ovatko eri
lajit tasa-arvoisessa asemassa keskenään. Mutta kaiken kaikkiaan huippu-urheilu on hyvä
esimerkki meille kaikille.

18.36 Timo Heinonen kok: Arvoisa herra puhemies! Hyvät edustajakollegat! Tänään
olemme käyneet yhtä omasta mielestäni tämän kauden tärkeimpien joukkoon kuuluvaa
keskustelua, kun käsittelyssä on historian ensimmäinen liikuntapoliittinen selonteko. On
hienoa, että tällainen laaja asiakirja on nyt saatu valmisteltua, ja itse asiassa, kun itse olen
saanut 12 vuotta toimia valtion liikuntaneuvostossa ja nyt 4 vuotta sen varapuheenjohtaja-
na, olen tyytyväinen, että myös tällaista poikkihallinnollisuutta on otettu entistä enempi tä-
hän liikunnan ja urheilun keskusteluun ja päätöksentekoon mukaan.

Olemme valtion liikuntaneuvostossa puheenjohtaja Tapio Korjuksen johdolla tällä kau-
della itse asiassa kuulleet kohta kaikkia tämän hallituksen ministereitä, eli he ovat käyneet
kertomassa oman sektorinsa asioita. Viimeksi valtiovarainministeri Petteri Orpo kävi mei-
dän kuultavanamme viime viikolla, ja tulemme tekemään kaikista ministeriöistä ja niiden
hallinnonaloista tällaiset tuloskortit, millä pyrimme siihen, miten eri hallinnonaloilla voi-
daan lisätä liikuntaa.

Verotuksellakin voidaan joko lisätä tai vähentää liikuntaa. Moni sairaus olisi ehkäisty tai
hoidettavissa, jos kävelisimme tunnin joka päivä. Hyvän nyrkkisäännön mukaan kannat-
taa pyrkiä ensin 7 000 askeleeseen päivässä säässä kuin säässä. Kuitenkin Terveyden ja hy-
vinvoinnin laitoksen, THL:n, tuoreet tilastot kertovat aivan muuta. Yli neljännes meistä ei
liiku juuri lainkaan. Toisaalta samaan aikaan yhä useampi liikkuu ja jumppaakin jatkuvas-
ti. Suositukset eivät kuitenkaan täyty edes osittainkaan, vaikka kyseessä olisi miten teho-
kas hikijumppa, jos liikuntaa harrastetaan vain yksi tai kaksi kertaa viikossa.

Liikkumattomuus näkyykin yhä nuoremmissa, ja ylipainoisten määrä on kasvanut jo pit-
kään yläkoululaisten, lukiolaisten ja ammattikoululaisten keskuudessa. Säännöllinen lii-
kunta tehoaa kuitenkin kuin lääke, ja se on hyväksi meille kaikille. Liikunta vaikuttaa kai-
kille myönteisesti luihin, lihaksiin ja jänteisiin. THL:n tutkimuksen mukaan neljässä vuo-
dessa etenkin niiden suomalaisten osuus on kasvanut, jotka eivät kuitenkaan liiku juuri ol-
lenkaan. Siksi tarvitaankin nyt lisää kannustimia liikkua.

Yhä useampi hakee aktiivista liikuntaa nyt ohjatuista ryhmistä, kuntosaleilta tai vaikka-
pa ratsastusmaneeseilta. Ohjatun liikunnan hinnat vaihtelevat kuitenkin paljon, ja tähän
35



Pöytäkirjan asiakohta PTK 117/2018 vp
vaikuttavat myös jopa liikuntaa rajoittavat arvonlisäverotulkinnat. Liikunnan ja urheilun
arvonlisäverokannat tulisikin mielestäni yhtenäistää nimenomaan alennettuun, 10 prosen-
tin verokantaan. Nykytilanne on nimittäin hyvin tulkinnanvarainen ja sekava. Verottajan
ohjeistuksetkaan eivät tätä ole selkeyttäneet, ja eroja on jopa täysin samanlaisten palvelui-
den kesken toimijasta ja jopa palvelua tarjoavan ammattinimikkeestä riippuen. Niin kuin
tuossa debatissa jokin aika sitten edustaja Wallinheimo totesi, saattaa olla niin, että neljä
ihmistä tekee samaa hauisliikettä ja tällä heidän toiminnallaan on eri verokanta.

Liikuntapalveluiden verotus riippuu nykyisin lajista tai itse asiassa oikeastaan sen har-
joittamismuodosta. Opetus ja valmennus kuuluvat yleisen korkean 24 prosentin verokan-
nan alaisiin palveluihin, mutta niin sanottu ohjattu liikunta taasen alennettuun verokan-
taan. Tulkinta on sekava eikä todellakaan yksiselitteinen sen suhteen, mitä palveluja vero-
tetaan yleisellä 24 prosentin alvilla ja mitä alennetulla 10 prosentin kannalla. Joskus tun-
tuu, että sisältö ei ole edes ratkaiseva, vaan se, kuka osaa nimetä kurssin tai toiminnan oi-
kein. Liikuntapalveluiden tai harrastuksen joutuminen ylempään arvonlisäverokantaan ko-
rottaa liikuntaharrastuksen hintaa 14 prosentin verran. Esimerkkinä voisi mainita
uimakoulut ja myös vauvauinnin, joiden katsottiin pitkään kuuluvan korkeampaan eli kal-
liimpaan verokantaan. Uimakoulut kuuluvat edelleen. Samaan aikaan, jos liikunnanohjaa-
ja ohjaa kuntosalilla laitteiden käyttöä, arvonlisävero on alempi. Personal trainer -palvelut
menevät verottajan tulkinnan mukaan ohjausta pidemmälle, ja näin arvonlisävero nousee
24 prosenttiin. Voitte arvata, kuinka paljon Suomessa myydään näitä palveluita ohjauksen
nimellä. Osassa ratkaisevaa näyttää olevan jopa se, millä koulutuksella ja nimikkeellä toi-
mintaa pyöritetään.

Arvoisa puhemies! Aerobikkiin ja joogaan mutta myös ohjattuihin pyörävaelluksiin ja
myös patikkavaellukseen ja ratsastukseen käytetään ylempää alvikantaa. Alennettua vero-
kantaa ei kuitenkaan suoraan ole hyväksytty esimerkiksi kaikkiin ratsastuksen muotoihin.
Samoin uimaopetus kuuluu korkeampaan veroon, koska verottajan mukaan siinä ei ole
kyse ohjatusta liikunnasta, vaan opetuksesta. On helppoa todeta, että eihän tässä ole mi-
tään järkeä. Verottajan linjaukset vähentävät tästä maasta liikuntaa. Päätösten pitäisi päin-
vastoin kannustaa liikkumaan ja lisätä liikuntaa, ja siksi liikunnan ja urheilun verotus tulee
yhtenäistää alempaan verokantaan. Uskon, että tämän hyödyt tulisivat monin kerroin takai-
sin. Alemman verokannan vipuvaikutus olisi nimittäin merkittävä, ja lisääntyvän liikun-
nan hyödyt näkyisivät myös terveysmenojen ennaltaehkäisevänä satsauksena. Tämä olisi
nimenomaan investointi tulevaan.

Ensimmäinen varapuhemies Mauri Pekkarinen: Arvoisat edustajat, aivan oikein, edus-
taja Heinonen, 5 minuuttia tässä vaiheessa on se suositus, minkä puhemiesneuvosto on täl-
le keskustelulle asettanut. Mutta edustaja, jolla on poikkeuksellisen paljon tärkeää sanotta-
vaa, voi toki ylittääkin tuon ajan, niin kuin tässä edellä.

18.43 Olavi Ala-Nissilä kesk: Arvoisa puheenjohtaja! Minulla on poikkeuksellisen tär-
keätä asiaa, mutta sanon sen hyvin lyhyesti.

Todellakin liikunnassa on myöskin yksilön omasta vastuusta kysymys ja samalla yhteis-
kunnan edellytyksistä. Muistan aikoinaan kun pääministeri Harri Holkerille tuotiin näitä
ongelmia, hän jotenkin sanoi, että voidaanhan sitä kiipeillä puissakin, ja siinä on joku vii-
saus tässäkin mutta ei kuitenkaan koko totuus.
36



Pöytäkirjan asiakohta PTK 117/2018 vp
Todellakin urheilun ja liikunnan edellytykset ovat välttämättömiä. Itse harrastan sisäpal-
loilua, ja Suomessa edellytykset ovat heikot taikka välttävät. Todellakin tarvitaan tällaisia
monitoimihalleja Suomeen, joissa voidaan liikkua monipuolisesti. Siinä voidaan ehkä sit-
ten järjestää myöskin kaupallisia tilaisuuksia, konsertteja ja muita, niin että ne toimivat
monipuolisesti. Myöskään yhtään jäähallia ei saisi Suomeen tehdä, jos ei ole myöskin si-
säpalloilu- ja muita liikuntamahdollisuuksia. Eli kun on olosuhteita, ne luovat liikuntaa ja
myöskin sen kehittymistä eteenpäin ja huippuunsa.

Todellakin minusta tämä viime vuosien kehitys on ollut joukkueurheilun harrastamisen
suuntaan aivan alatasolta ylätasolle saakka. Yksilöurheilu on tärkeätä, mutta se on vähen-
tynyt joukkueurheilun sijasta, ja luulen — kun täällä on liikuntaneuvoston varapuheenjoh-
tajakin paikalla — että kuitenkaan joukkueurheilua ei sittenkään vielä riittävästi huomioi-
da ehkä liikuntaneuvostonkaan toiminnassa, jos verrataan esimerkiksi Ruotsiin, mitä siellä
ovat painotukset. Tämähän ei ole mikään eduskunnan kyselytunti, mutta liikuntaneuvos-
ton herra varapuheenjohtajalta voisi kysyä: miten näette tämän tilanteen?

Ensimmäinen varapuhemies Mauri Pekkarinen: Tässä vaiheessa on tarkoituksenmu-
kaista todeta, että mikrofonit pöydissä on asetettu samalle korkeudelle niin pitkille kuin
pätkillekin ja, edustaja Ala-Nissilä, te kuulutte siihen ensimmäiseen kategoriaan, eli jat-
kossa jos puhutte hivenen lähempänä mikrofonia, kuuluisi vielä paremmin.

18.45 Marisanna Jarva kesk: Arvoisa puhemies! Miten lisäämme suomalaisten liikku-
mista ja turvaamme huippu-urheilun tulevaisuuden? Tähän on pureuduttu nyt ensi kertaa
kansallisesti Suomen ensimmäisen liikuntapoliittisen selonteon myötä. Kiitos tästä halli-
tukselle, joka on lähtenyt muodostamaan konkreettisia suuntaviivoja, miten kaikkien toi-
mijoiden yhteistyöllä suomalaiset voivat enemmän jatkossa kokea liikunnan iloa ja urhei-
luhuumaa.

Liikkuminen pitää tehdä helpoksi, ja kaikkien tulee saada löytää liikkumisen riemu. Lii-
kuntaa ei saisi arvottaa, vaan kaikenlainen liikunta on arvokasta, oli se sitten hyötyliikun-
taa tai kilpaurheilua, yksin tai yhdessä liikkumista. Erityisesti arkiliikunnan lisääminen on
keskeinen tekijä terveyden ylläpidossa, ja sitä tulee helpottaa niin elämäntapamuutoksia
tukemalla kuin liikenneratkaisuilla, joissa kävelyn ja pyöräilyn tukemista on aloitettu pai-
nottamaan jo tällä hallituskaudella. 

Myös paljon muuta on jo tehty liikkumisen edistämiseksi ja vaikutuksia saatu. Liikkuva
koulu on tästä hyvä esimerkki. Toimivaa mallia on nyt laajennettava nuoremmille ja van-
hemmille varhaiskasvatukseen, toiselle asteelle sekä korkeakouluihin eli kaikkialle, missä
lapset ja nuoret valmiiksi ovat.

Liikuntakipinän sytyttäminen ja ylläpito on myös Puolustusvoimien tehtävä, jotta meil-
lä on toimintakykyinen reservi jatkossakin. Tavoitteena tulee olla, että jatkossa yhä har-
vempi mies tai nainen jättää palveluksen suorittamatta tai kesken huonon fyysisen kunnon
vuoksi. Tätä pitää siis saada vähennettyä. Varusmiesten jaksamiseen onkin tarvetta vaikut-
taa jo ennen palvelukseen astumista. Selonteossa ehdotetaan 30 kuntaa kattavan kokeilun
aloittamista, jossa kunnat tarjoaisivat ilmaiseksi ja valtion tuella kolmen kuukauden ohja-
tun liikunnan ennen palvelukseen astumista. Jos kokeilu osoittautuisi toimivaksi, se voitai-
siin laajentaa kaikkiin kuntiin.

Arvoisa puhemies! Urheilun mahdollistavien liikuntapaikkojen tulee olla monipuolisia
ja laadukkaita, mitä ne ovat jo monissa kunnissa niiden koosta riippumatta. Myös metsässä
37



Pöytäkirjan asiakohta PTK 117/2018 vp
ja luonnossa liikkumisen on oltava mahdollista jatkossakin, ja on hyvä, että Metsähallituk-
sen luontoreittien kunnostamiseen on nyt myönnetty lisää rahoitusta.

Myös kuntien liikuntapaikkojen tulee olla kaikkien saavutettavissa ja käytössä aamusta
iltaan. Samanlaiset liikuntamahdollisuudet on tasa-arvokysymys liikuntarajoitteisten nä-
kökulmasta, mutta liikuntapaikkojen ja harrastusten on oltava myös alueellisesti ja eritu-
loisten perheiden saavutettavissa.

Kannankin huolta niistä harvaan asutun alueen lapsista ja nuorista, jotka kuuluvat kou-
lukuljetuksen piiriin. Koulupäivän jälkeen on vanhemmilla nykyisin oltava omasta takaa
kuljetus takaisin koulun lähelle ja asutuskeskuksiin, jotta myös heidän lapsensa pääsevät
liikuntapaikkoihin ja -kerhoihin. Tähän yksi ratkaisu voi olla koulupäivän jatkaminen lii-
kuntaharrastuksilla ja -kerhoilla, joiden jälkeen on tarjolla vielä koulukuljetus kotiin, tai se,
että läksyjen ja välipalan jälkeen on kuljetus järjestetty harrastuksiin.

Arvoisa puhemies! Seurat tekevät Suomessa erinomaista työtä, ja ne ovat keskeisiä kai-
kenikäisten liikkumisen ja urheilun mahdollistamisessa. Voimme katsoa seuratoiminnan
kehittämiseen esimerkkejä myös muualta, vaikka Suomessa onkin aina tehtävä oma toimi-
va malli. Olemme keskustasta nostaneet esiin, kuten esimerkiksi tänään monet muutkin
ryhmät, Islannin toimivaa mallia, jossa lähes kaikki lapset ovat seuratoiminnassa mukana.
Seurassa voi harrastaa useampia lajeja, ja liikkuminen niissä on edullista. Jokaiselle tulisi-
kin Suomessa turvata vähintään yksi ilmainen harrastus koulujen, kerhojen ja seurojen yh-
teistyöllä.

Islannista olennainen oppi on myös, että urheiluvalmentajat ovat seuroissa koulutettuja
ammattilaisia. Tämä on nostanut tekemisen uudelle tasolle vapaaehtoisen toiminnan rin-
nalla. Seuratoiminta tukee samanaikaisesti lapsen kasvua liikkujana mutta myös ihmisenä
urheilevan yhteisön kautta. Tämä on tarjonnut terveellisen, turvallisen ja osallistavan eli-
nympäristön myös vuonojen maan nuorelle.

Arvoisa puhemies! Huippu-urheilu on tärkeää suomalaisten identiteetille ja maabrändil-
le sekä tarjoaa meille esikuvia kannustaen liikkumaan. Huippu-urheilun kehittämiseksi on
tärkeää laittaa liikuntapoliittisen johtamisen kokonaisuus Suomessa kuntoon ja siirtää
huippu-urheilun johtamisvastuu Olympiakomitealle. Urheilijoiden menestykselle luovat
pohjaa niin perustettava olympiarahasto kuin nuorten urheilijoiden tukeminen, johon tällä
kaudella on suunnattu lisärahoitusta etenkin pienituloisten urheilijoiden toimeentulon pa-
rantamiseksi. Huippu-urheilijoita tukevia rakenteita ovat jatkossakin urheiluakatemiat ja
urheilulukiot, urheilukoulutusorganisaatiot sekä kilpaharjoitteluun soveltuvat liikuntapai-
kat. Mikäli Suomesta halutaan lisää huippu-urheilijoita, on myös nykyistä useampia lii-
kuntapaikkoja saatava ammattilaisurheilun vaatimalle tasolle.

Kansainväliset suurtapahtumat ja arvokisat ovat myös keskeinen osa urheilua. Suurta-
pahtumat tuovat huippu-urheilun lähemmäksi suomalaisia, luovat myönteistä henkeä ja
jättävät rahaa suomalaiseen yhteiskuntaan. Suomen on tavoiteltava eri lajien arvokilpailu-
jen ja muiden suurtapahtumien järjestämistä myös jatkossa. Tämän onnistuminen vaikut-
taa monien urheilulajien sekä matkailumme kehittymiseen. — Saanko lukea vielä kaksi
lausetta?

Ensimmäinen varapuhemies Mauri Pekkarinen: Voitte jatkaa.

Tarvitsemmekin siksi kansallisen suurtapahtumastrategian, joka on jo käytössä monissa
maissa. Strategian avulla tapahtumien järjestämisen taloudelliset riskit ja hyödyt myös ja-
38



Pöytäkirjan asiakohta PTK 117/2018 vp
kaantuisivat nykyistä tasaisemmin urheilujärjestöjen, elinkeinoelämän ja julkisen sektorin
välille.

18.51 Markku Pakkanen kesk: Arvoisa herra puhemies! Liikunta osana terveydenhuol-
toa on myös tärkeä asia huomioida. Nyt kun täällä eduskunnassa on käsittelyssä myös so-
te- ja maakuntauudistus, niin erityisesti terveydenhuollon merkitys ja liikunnan yhdistämi-
nen siihen jäävät vahvasti kuntien vastuulle, ja siksi myös tässä selonteossa on tähän kiin-
nitetty minusta aiheellisesti huomiota. Siitä jatkumona voin sanoa, että ikäihmisille tarkoi-
tettu liikunta ja liikuntapaikat täytyy myös kunnissa huomioida, koska ne ovat sellaisia lä-
hiliikuntapaikkoja. Täällä on kovasti keskusteltu kouluista, missä on nuorille lähiliikunta-
paikkoja, mutta myös ikäihmisille on syytä olla. Heille usein riittää hyvin asfaltoidut
jalkakäytävät, missä he pystyvät liikkumaan turvallisesti ja apuvälineiden kanssa, mutta on
kuitenkin syytä pitää mielessä ikäihmisetkin, kun selontekoa tehdään.

Liikuntapaikkarakentaminen ja liikuntapaikkojen edistäminenhän on tulevaisuudessa
entistä enemmän kuntien tehtävänä ja vastuulla, ja toivonkin, kun monet meistä täällä sa-
lissa ovat myös kuntapäättäjinä, että satsaisimme liikuntapaikkarakentamiseen omissa ko-
tikunnissamme. Edellisessä puheenvuorossa mainittiin, että Suomessa on merkittäviä ja
hyviä liikuntapaikkoja. Se pitää paikkansa, mutta jotta ne olisivat meidän kaikkien tavoi-
tettavissa, niin kunnissa pitää miettiä ja pohtia myös niitä ihmisiä, jotka eivät asu aivan
niissä kuntakeskuksissa taikka kaupunkien ja näiden urheiluhallien lähellä, ja silloin kevy-
en liikenteen väylien kunnossapidosta ja talvikunnossapidosta ja näistä kuntapäättäjien tu-
lee huolehtia ja tällä lailla edistää terveellistä liikuntaa.

18.53 Timo Heinonen kok: Arvoisa herra puhemies! Vaikka edellisestä puheenvuorosta-
ni piditte ja annoitte puhua hieman yli, nyt lupaan pysyä tuossa ajassa, vaikka yritän ihan
hyvän puheenvuoron tähänkin pitää. 

Arvoisa puhemies! Edustaja Ala-Nissilä nosti esille ja kysyi tästä, millä tavalla meillä
valtio tukee liikuntarakentamista. Me itse asiassa viime viikolla valtion liikuntaneuvostos-
sa käsittelimme tulevien neljän vuoden rahoitussuunnitelmaa, [Olavi Ala-Nissilän välihuu-
to] joka on siis suunnitelma vuosille 2019—2022. Tämä on tietysti vasta tällainen suunni-
telma, joka muuttuu varmasti näiden myöhempien vuosien osalta merkittävästikin. Kun-
nat itse asiassa tänä päivänä hakevat hankkeita aika nopeasti ja toisaalta peruuttavat suun-
nittelemiaan hankkeita aika yllättävästikin. Eli todennäköisesti tähän tulee isompia muu-
toksia, mutta nyt tämän neljän vuoden rahoitussuunnitelman sisällä — kun katsoin, mitä
siellä kunnat hakivat — kunnat olivat hakeneet valtion tukea 127 liikuntapaikkahankkeel-
le, joista 91 oli uudishankkeita ja 36 peruskorjaushankkeita, eli uudishankkeet olivat nyt
selkeästi suurimpana.

No, miten ne sitten jakaantuvat — kun Ala-Nissilä kysyi tätä, että tuetaanko meillä
enempi yksilölajeja vai joukkuelajeja. Kyllä täytyy todeta, että näistä leijonanosa menee
joukkuelajeihin. [Olavi Ala-Nissilä: Mä tarkoitin toimintaa!] — Toimintaa, ahaa. — Ulko-
kenttiä näistä on 12, liikuntasaleja 59, uimahalleja 22, jäähalleja 10 ja muita liikuntapaik-
koja 24. Ja nämä ovat nyt siis hankkeet, jotka ovat kustannusarvioltaan yli 700 000 euroa.
Sen lisäksi on tietysti valtava määrä pieniä erilaisia hankkeita, jotka ovat alle 700 000 eu-
ron budjetilla, ja niiden valtion tuet tulevat sitten alueellisten liikuntaneuvostojen kautta.

Painetta meillä on erityisesti Etelä-Suomessa. Saisimme koko listan täyteen hankkeita
Helsinki—Espoo—Vantaa—Uusimaa—Kanta-Häme—Päijät-Häme-alueelta, mutta sit-
39



Pöytäkirjan asiakohta PTK 117/2018 vp
ten toisaalta meillä on alueita, avien alueita, joista ei tahdo löytyä edes hankkeita. Kannus-
tan kyllä kaikkia, myös kansanedustajia, seuraamaan sitä, mitä omilla alueilla tapahtuu.
Sieltä voisi löytyä helpollakin valtion tukea erilaisille liikuntahankkeille.

Arvoisa puhemies! Debatissa haastoin suomalaiset yritykset lähikuntopistetalkoisiin ja
uusin sen nyt tässä varsinaisessa puheenvuorossani. Tein aikanaan esityksen, haastoin
erään suomalaisen yrityksen mukaan talkoisiin, ja tämä yritys vastasi ja hankki itse asiassa
Helsinkiin neljä lähiliikuntapistettä pyöräteiden, Baanan ja tämäntyyppisten, varteen. En-
simmäinen niistä on nyt avattu, ja tämän yrityksen sponsoroimana kolme tulee vielä lisää.

Nyt tämä minun ajatukseni lähtee siitä, että voisimme haastaa yrityksiä ympäri Suomen
mukaan rakentamaan lähiliikuntapaikkoja vaikka siihen kuntaan, missä yritys on aikanaan
perustettu tai missä se toimii, ja pienemmät yritykset voisivat tehdä niitä yhteishankkeina,
vaikkapa paikallisen yrittäjäyhdistyksen kautta. Sellaiset panostukset ovat kokoluokaltaan
10 000—30 000 euroa, ja uskon, että niillä saataisiin jopa näiden yritysten sairauspoissa-
oloja ja muita vähennettyä, kun se paikka voisi olla vaikka hyvin lähelläkin sitä yritystä tai
sitten joku muu mukava paikka vaikkapa läheltä sitä lenkkipolkua.

Liikunnan vaikutustenarvioinnin nostin myös esille debatissa ja haluan siitä lyhyesti sa-
noa. Rakentamisessa pitäisi aina miettiä, lisääkö vai vähentääkö se liikuntaa. Parkkipaikat
— minkälaisiin paikkoihin ne tehdään? Minkälaiseen paikkaan kouluilla jätetään lapset?
Voisiko jättöpaikka ollakin turvallisen tien päässä, ja siitä lyhyt siirtymä sitten vaikka kä-
vellen koululle?

Päiväkodit ja Liikkuva koulu -hanke ovat olleet myös keskustelussa esillä, ja edustaja
Mattila tuossa hetki sitten puhui pidemmästä liikuntavälitunnista, se on enemmän kuin ter-
vetullut.

Arvoisa puhemies! Kello tikittää niin kovaa vauhtia, että joudun palaamaan vielä hetken
kuluttua.

18.58 Hannakaisa Heikkinen kesk: Arvoisa puhemies! Vaikka huippu-urheilijoiden me-
nestys on yhteinen ilonaiheemme ja me savolaisetkin olemme menestyksestä viime vuosi-
na päässeet nauttimaan, haluaisin kiinnittää tässä puheenvuorossani erityistä huomiota
kuntoliikkujiin ja heihin, joille kuntoliikunnan aloittaminen tekisi hyvää. Juuri vähän liik-
kuvien keskuudessa olisi nimittäin saatavissa suurimmat hyödyt ja myös suurimmat sääs-
töt terveydenhuoltomenojen pienentyessä.

Liikunnan terveys- ja hyvinvointivaikutukset ovat kiistattomat. Mutta meidän ei tule
syyllistää tai holhota vähän liikkuvia, sen sijaan yhteiskunnan tehtävä on tehdä niin liikun-
taharrastukset kuin arkiliikuntakin mahdollisimman helpoksi, kannattavaksi ja houkuttele-
vaksi. Hyvät lähiliikuntapaikat ovat tässä avainasemassa. Aina ei tarvita kovin kummoisia
liikuntatiloja, vempaimia tai laitteita, sillä on huomionarvoista, että yksi suomalaisten suo-
situimmista liikuntapaikoista on kevyen liikenteen väylät. Siksi on merkitystä sillä, miten
kevyen liikenteen väyliä nyt talven tullessa hiekoitetaan ja aurataan.

Me tiedämme tutkimusten perusteella, että yksilön terveysvalinnoilla on merkittävä vai-
kutus koko elämän kulkuun. Mitä paremmat edellytykset jo keski-ikäisillä ja nuorilla elä-
keläisillä on aktiiviseen elämään, sitä pidempään säilyvät toimintakyky ja omatoimisuus
myös ikääntyessä. Liikunnallisen elämäntavan omaksuminen mahdollisimman varhaises-
sa elämänvaiheessa on siis merkittävä sairauksia ennaltaehkäisevä ja elämänlaatua lisäävä
teko. Fyysinen aktiivisuus ennaltaehkäisee monia terveydellisiä ongelmia ja vähentää
myöhempää sosiaali- ja terveyspalveluiden käyttöä.
40



Pöytäkirjan asiakohta PTK 117/2018 vp
Arvoisa puhemies! Liikkuva koulu on ollut hyvä hanke, ja hanke on tuonut lasten kou-
lupäiviin liikunnallisempaa opetusta ja lisää arkiliikuntaa. Nyt käsittelyssä oleva selonteko
sisältää erinomaisia ehdotuksia Liikkuva koulu -hankkeen laajentamisesta toiselle ja kor-
kea-asteelle. Ohjelman laajentaminen on tarpeen, sillä opiskelijat istuvat huomattavan pal-
jon. Opiskelijoiden Liikuntaliiton selvityksen mukaan opiskelijoille tulee istumista jopa
kymmenen tuntia päivässä, ja tällaiset määrät ovat erittäin haitallisia terveydelle. Jos pe-
ruskunto on jo opiskelijoilla huono, on se pian myös työelämän ongelma. Liikunnallinen,
hyvinvoiva lapsuus ja nuoruus tukee yksilön kokonaisvaltaista hyvinvointia ja ennakoi lii-
kunnallista aikuisuutta ja parantaa hyvinvointia työelämävaiheessa.

Liikkuvan elämäntavan edistämiseksi tarvitsemme lapsille ja nuorille myös matalan
kynnyksen harrastamismalleja, jolloin lapset ja nuoret voisivat kokeilla esimerkiksi urhei-
luseuroissa eri lajeja ja löytää itselleen sopivimman liikuntamuodon. Lasten liikkumisen ei
tarvitse olla kilpaurheiluun tähtäävää. Tärkeintä mielestäni olisi se, että jokainen lapsi ja
nuori löytäisi liikkumisen ilon.

Aika ajoin on herännyt keskustelua lasten yhdenvertaisesta mahdollisuudesta harrastaa,
etteivät kenenkään harrastukset jäisi kiinni esimerkiksi perhetaustasta tai varallisuudesta.
Liikunnan harrastamisesta ei saa tulla vain hyvin toimeentulevien perheiden lasten oikeus.
Siksi on hyvä, että tätä keskustelua käydään ja ongelmaan on herätty.

Arvoisa puhemies! Eilen meillä Savossa oli upea aurinkoinen pakkaspäivä, joka helli
mieltä ja hyvinvointia saaden muistamaan luontoliikunnan merkityksen. Monet kokevat,
että luonnossa liikkumista seuraa yksinkertaisesti terve ja hyvä olo, se hoitaa mieltä ja ruu-
mista ja auttaa jaksamaan. Mitä useammin luonnossa liikkuu, sitä vahvemmin luonto vai-
kuttaa hyvinvointiin. Luonto elvyttää ja auttaa parantumaan stressistä, ja samalla vahvis-
tuu myös luontosuhde. Meillä alkaa olla jo varsin paljon tietoa luonnon terveysvaikutuk-
sista.

Luontoliikkumisen osalta haluan korostaa lähiluonnon merkitystä, jottei luontoon tarvit-
sisi aina varta vasten ja vaivalla hankkiutua, vaan se olisi luontevasti osa arkiympäristöä.
Moni edustajakollega on myös kuntapäättäjä, ja lähiluonnon ylläpitämisessä on ennen
kaikkea kyse kuntien kaavoituspäätöksistä. Me keskustassa olemme linjanneet tuoreeseen
periaateohjelmaamme, että jokaisella pitää olla mahdollisuus nauttia vehreydestä ympäril-
lään ja päästä metsään mustikkaan. Haluamme, että kaupungeissakin puistot ja metsät ovat
lähellä. Myös rakennetun ympäristön pitää tukea ihmisten hyvinvointia ja terveyttä.

19.03 Sinuhe Wallinheimo kok: Arvoisa puhemies! Oikeastaan edustaja Jarvan puheen-
vuoro herätti minut taas ajattelemaan tätä Islannin mallia, josta moni täällä tänään puhui.
Puhuisin kyllä mieluummin Suomen mallista kuin Islannin mallista. Jos Islantia ajattelee
maana, siellä on 300 000 asukasta ja käytännössä kaikki asuvat Reykjavíkissa, joten...
[Olavi Ala-Nissilä: Voittaa meidät jalkapallossa mennen tullen!] — Joo. — Mutta siellä
välimatkat ovat kyllä aika paljon lyhyempiä kuin esimerkiksi Suomessa, ja jos vertaa vaik-
ka Reykjavíkin kokoista kaupunkia, joka on suunnilleen Tampereen kokoinen, niin olisiko
tämä kokeilu — esimerkiksi demarit esittivät 50:tä miljoonaa tähän kokeiluun — nyt sitten
Tampereen kokeilu, ja kuinka paljon se maksaisi kaiken kaikkiaan Suomessa? Jos otetaan
vaikka kolme suurinta lajiliittoa, niillä on harrastajia jo enemmän kuin Islannissa on asuk-
kaita, ja tuntuisi kyllä aika kovalta, jos näillä kaikilla seuroilla olisi esimerkiksi lapsilla ja
nuorilla ammattimaiset valmentajat. Kuka sen maksaisi? Kuka maksaisi ne ammattival-
41



Pöytäkirjan asiakohta PTK 117/2018 vp
mentajat kaikille muille sadoille lajiliitoille? Tuntuu hieman kovalta kyllä tuoda tämä Is-
lannin malli, sellaisenaan ainakin, Suomeen.

19.04 Markku Pakkanen kesk: Arvoisa herra puhemies! Itsekin olen taipuvainen puhu-
maan mieluummin Suomen mallista, ja voin niitä esimerkkejä ottaa, mutta toivoisin, että
kodit ja perheet olisivat niitä esimerkin antajia, että löydettäisiin se oma tapa rakentaa liik-
kuva Suomi ja liikkuva suomalainen ihminen, koska tämä on Suomi, ja niin kuin edellises-
sä puheenvuorossa verrattiin, me olemme alueellisesti niin erilaisia, että jotta se tasa-arvoi-
nen kohtelu ja tavoitettavuus saataisiin, meidän täytyy kyllä löytää ihan oma malli tähän.

Eri urheilumuotoja ja liikuntamuotoja löytyy varmasti Suomestakin hyvin paljon. Tässä
joku puheenvuoro sitten nostettiin luontoliikkuminen yhdeksi. Se on erittäin hyvä ja help-
po vaihtoehto, ja luonto on meillä suomalaisilla kohtuulähellä joka paikassa. On sitten kau-
pungissa tai maaseudulla asuva ihminen, niin luontoon pääsee vielä Suomessa helposti. Se
on virkistävää ja todellakin edullista, ja siellä voi jokamiehenoikeuksien mukaan ja niitä
kunnioittaen liikkua hyvinkin vapaasti.

Edustaja Heinonen kuvaili hyvin suomalaisia hankkeita, ja se on varmaan meille päät-
täjille hyvä vinkki, että pitää hakea niitä hankkeita ja sillä lailla saada eri maakuntiin uusia
liikuntapaikkainvestointeja aikaiseksi. Hän sanoi myös, että 7 000 askelta on hyvä liikun-
tamäärä. Varmaan pitää paikkansa. Itse olen käyttänyt erään suomalaisen valmistajan as-
kelmittaria ja asettanut tavoitteeksi 15 000 askelta. Normaalina työpäivänä täällä eduskun-
nassa tulee vain joku 4 500— 5 000 askelta, ja minusta 7 000 on siihen nähden, ainakin it-
selleni, aivan liian vähän. Vähintään tuollainen 15 000, niin silloin tuntuu, että on edes jol-
lain lailla liikkunut.

19.06 Marisanna Jarva kesk: Arvoisa puhemies! Puhutaan nyt sitten Suomen mallista ja
siitä, mitä meidän kannattaisi nimenomaan ottaa mallia ja oppia muualta. Lähinnä tämä
avaus ja keskustelu, mitä myös ryhmäpuheenvuorossa edustaja Kososen myötä tuotiin
esiin, liittyvät siihen, miten seuratoimintaa meillä voitaisiin kehittää ja miten me kehitäm-
me sitä, kun aika paljon vapaaehtoiset tällä hetkellä vastaavat meidän valmennuksesta ja
seuratoiminnan vetämisestä Suomessa, ja siinä on tietysti omia haasteita siltä osin.

Mutta ehkä ajatus on enemmän se, mitä olen puhunut ammattivalmentajienkin kanssa,
että miten me saamme hyödynnettyä sen osaamisen, kun meillä liikunta-alalle koulutetaan
tällä hetkellä ammattilaisia ja aika vähän kuitenkaan saamme hyödynnettyä sitten lajilii-
toissa ja isoissa seuroissa tällä hetkellä näitten liikunta-ammattilaisten osaamista, ja miten
me heidän osaamistaan saisimme jalostettua erityisesti jo lasten ja nuorten urheiluvalmen-
tamiseen ja täysipainoisen liikunnan ohjaamiseen ja kehittämiseen. Totta kai siinä pitäisi
sitten miettiä se rahoitusmalli, miten se järjestetään, ovatko siinä miten paljon mukana per-
heet rahoittamassa sitä, miten paljon kunnat sitä rahoittaisivat, onko elinkeinoelämä miten
paljon mukana. Totta kai näiltä kaikilta osin pitäisi sitten tehdä oma selvityksensä tästä
mallista, mutta on nähtävissä se, että vaikka meillä paljon koulutetaan liikunta-alan am-
mattilaisia esimerkiksi urheiluopistoissa ja yliopistossa ja näin edespäin, emme ehkä ole
ihan kaikkea tätä potentiaalia nimenomaan lasten ja nuorten liikuttamiseen ja myös urhei-
luvalmennukseen vielä hyödyntäneet riittävällä tavalla. 

19.08 Sinuhe Wallinheimo kok: Arvoisa puhemies! Edustaja Jarva otti mielestäni hyvin
kiinni siitä ajatuksesta, että kyllähän meillä nytkin on ammattivalmentajia, jotka varmasti
42



Pöytäkirjan asiakohta PTK 117/2018 vp
voisivat tällä hetkelläkin mennä kouluun. Heillehän kuitenkin joku seura tai joku maksaa,
eikä tarvitse erikseen heille maksaa, että he menisivät kouluun. Ongelma ehkä tulee kaiken
kaikkiaan siinä joustava koulupäivä -ajatuksessa siitä, että opettajat eivät mielellään jää
koulupäivän jälkeen enää sinne sitten ja siellä pitäisi jonkun kuitenkin olla valvomassa ja
vastuut ja kaikki olisivat sitten opettajilla, vaikka he eivät siellä läsnä olisikaan. Joten tämä
on hiukan problemaattinen asia, mutta kyllä tätä ajatusta kannattaa ilman muuta kehittää
kaiken kaikkiaan.

Arvoisa puhemies! Tänään monta kertaa itse asiassa kiiteltiin Jyväskylää siitä toimin-
nasta, mitä se on tehnyt liikunnan eteen, ja on totta, että me varmasti teemme paljon hyviä
asioita liikunnan eteen, ja todellakin haluamme olla valtakunnallinen liikuntapääkaupun-
ki, mutta kyllä meilläkin Jyväskylässä totisesti on parannettavaa. Esimerkiksi valtion lii-
kuntaan jakamat kuntien valtionosuudet eivät edelleenkään meillä ole sitä, mitä niiden pi-
täisi olla, eli me emme edes täytä sitä keskivertoasetusta, mitä normaalisti kunnat siihen
laittavat. Se valuu valitettavasti monta kertaa kaikkeen muuhun kuin liikuntaan ja urhei-
luun, ja monta kertaa olen pohtinut, miksi nämä rahat eivät Suomessa ole todellakaan kor-
vamerkittyjä liikunnalle. Että jos nämä olisi korvamerkitty liikuntaan, kun sinne ne on alun
perin tarkoitettu, ne varmasti menisivät silloin sinne paremmin, koska nyt on se tilanne,
että näitä ei-korvamerkittyjä liikuntaan jaettavia kuntien osuuksia menee paljon muuhun-
kin kuin vain ja ainoastaan urheiluun ja liikuntaan.

19.10 Timo Heinonen kok: Arvoisa herra puhemies! Puhuin tuossa aiemmin liikunnan
rakentamisesta, ja siinä yhtenä tärkeänä asiana on ollut myös se, että olemme halunneet,
että meillä on huippu-urheilulle aiempaa paremmat olosuhteet ja myös arvokisojen hake-
miseen noin laajasti ajatellen eri lajeihin. Tätä varten ja tätä silmällä pitäen meille paraikaa
rakennetaan esimerkiksi Tampereelle uutta kansiareenaa, rakennetaan Kymi Ringin moot-
torirataa, myös korjataan meidän Olympiastadionia ja muutamia muita.

Uudet lajit ovat olleet myös yhtenä painopisteenä, eli olemme halunneet nousevia uusia
lajeja, lähiliikuntapaikkoja, skeittipuistoja. Mutta myös esimerkiksi big air -paikka voisi
olla sellainen, minkä mielelläni itse näkisin tulevaisuudessa myös Suomessa. Ja myös ur-
heilun lajien välinen tasa-arvo ja myös harrastajien välinen tasa-arvo on ollut yhtenä pai-
nopisteenä. Olemme nostaneet esille myös niin sanottuja tyttöjen lajeja. Ratsastusmanee-
sit ovat tulleet viime vuosina myös tuettavien hankkeiden piiriin, ja myös agility nostettiin
urheilulajien piiriin ja valtionavun piiriin.

Arvoisa puhemies! Mietimme myös sitä, millä tavalla tuki tulevaisuudessa riittää. Itse
asiassa siinä käydään paraikaa keskustelua, millä tavalla pitäisi uudistaa tätä valtion liikun-
tapaikkarakentamisen tukea. Näyttää siltä, että joillain alueilla tuo maksimisumma,
750 000, ei ole välttämättä riittävä pienille kunnille rakentamisen liikkeelle saamiseksi, ja
tätä täytyy nyt tarkastella uudemman kerran.

Arvoisa puhemies! Olen tyytyväinen siihen, että huippu-urheilu saa nyt 20 miljoonaa
pääomitusta niin, että kun urheilu kerää yhden miljoonan, niin valtio antaa toisen miljoo-
nan päälle. Näin saamme 40 miljoonan potin, mikä itse asiassa tulee toivottavasti lisää-
mään huippu-urheilun rahoitusta. Me tarvitsemme huippu-urheilijoita, me tarvitsemme
kansainvälistä menestystä. Ne ovat hyviä aktivoijia myös pienille junioreille. Ne tekevät
sen jälkeen mielellään niitä ilmaveivejä, leikkivät ja urheilevat, hyppäävät mäkeä, niin
kuin itsekin pikkupoikana Matti Nykäsen innoittamana sain tehdä.
43



Pöytäkirjan asiakohta PTK 117/2018 vp
Arvoisa puhemies! Pidän tärkeänä myös sitä, että arpajaislain uudistaminen etenee, sen
kakkosvaihetta valmistellaan. Seuraava hallitus on siinä kyllä tärkeässä paikassa, että pys-
tymme Veikkauksen veikkausvoittovaratuotot pitämään tulevaisuudessakin tällä tasolla.

Arvoisa puhemies! Oppositio ei laskujeni mukaan ole käyttänyt liikuntapoliittisesta se-
lonteosta ryhmäpuheiden ja debatin lisäksi yhtä ainoaa puheenvuoroa, valitettavasti.

19.13 Sinuhe Wallinheimo kok: Arvoisa puhemies! Mielestäni edustaja Heinonen otti
hyvin kiinni tuosta liikuntapaikkarakentamisesta ja siitä, kuinka sen panos—tuotos-ajatte-
lun pitäisi olla vahvana, niin että sinne rakennetaan, missä saadaan mahdollisimman pal-
jon liikettä aikaiseksi. Tämä on hiukan problemaattista muun muassa liikunnan koulutus-
keskusten näkökulmasta. Nimittäin ensi vuonna vain ja ainoastaan yksi meidän 13:sta—
14:stä liikunnan koulutuskeskuksesta panostaa ja investoi nimenomaan tulevaan kasvuun.
Nyt elämme talouden ihan kärkivuosia, ja silti vain ja ainoastaan yksi pystyy investoimaan
jatkossa kasvuun. Tämä laittaa minut kyllä pohtimaan sitä, onko meillä liikunnan koulu-
tuskeskusrakenne kunnossa ja mitä meidän pitäisi sille jatkossa tehdä, koska sinnekin lai-
tetaan vuosittain rahaa noin 15 miljoonaa, ja ovatko meidän liikunnan koulutuskeskukset
siellä, missä ihmiset ovat. Tätä kannattaa pohtia myös tulevaisuudessa.

19.14 Matti Semi vas: Arvoisa herra puhemies! Edustaja Heinonen, mainitsitte, että tässä
vaiheessa ei ole oppositio pitänyt yhtään puheenvuoroa. Nyt päätin pitää sen puheenvuo-
ron [Sinuhe Wallinheimo: Hyvä!] liittyen tähän liikuntapoliittiseen selontekoon, mikä on
tehty.

Jäin miettimään näitä alueellisia eroja, mitä meillä on tässä liikuntapolitiikan puolella.
Jos mietitään näitä mahdollisuuksia siinä, kuinka saadaan näitä liikuntapaikkoja kehitettyä
ja rakennettua eri alueille, niin kyllä meillä pitäisi olla semmoista tietynlaista rahastoakin
varattuna siihen, millä tuetaan tätä rakentamista. Minä tiedän, että veikkausvoittovaroista
tulee sinne rahaa, mutta pitäisi olla jotakin semmoista, millä saadaan uusittua näitä toimi-
pisteitä. Uimahallit ovat tällä hetkellä yleensä siinä iässä, että niitä pitää uusia rakentaa,
korjata, ja sitten jos mietitään tavallaan näitä jokaihmisen liikuntapaikkoja — ladut, kun-
tolenkkipaikat ja tämmöiset — niin niihinkin tarvittaisiin tietynlaista tukea, että ne voitai-
siin hoitaa.

Esimerkiksi meillä Varkaudessa me sijoitimme — johtuen siitä, että meillä oli tiettyjä
urheiluvaikuttajia valtuustossa mukana — nimenomaan näihin hiihtolatuihin, niitten kehit-
tämiseen sillä tavalla, että ne ovat kesäkäytössä, myös tämmöisessä retkeilykäytössä pys-
tytään käyttämään, ja pystytään jokaiselle ihmiselle antamaan liikunnan harrastamista ym-
päri kaupungin metsiä ja tämmöistä ulkona olemisen paikkaa, missä tavallisen ihmisen täl-
lainen normaali aerobinen kunto kasvaa ja hyvinvointi lisääntyy sitä kautta. Nämä ovat
semmoisia kohteita, mihinkä tarvitaan tietynlaista poliittista ohjausta, että saadaan nämä
asiat hoidettua kuntoon.

Itse olen miettinyt näitä ensilumen hiihtopaikkoja, joita on rakennettu. Niistä on tullut
tavallaan semmoisia rahastuspaikkoja myös: siitä otetaan maksua, että pääset hiihtämään
sinne. Jotenkin tuntuu sillä tavalla, että se on taas tämmöistä elitististä urheilua, että vähä-
varaisten ihmisten lapset joutuvat odottamaan sitä normaalilunta ja normaalilatureittiä.
Näistä maksullisista urheilupaikoista pitäisi päästä eroon, ainakin tämmöisen yleiskunnon
osalta, mihin tarvitaan niitä paikkoja.
44



Pöytäkirjan asiakohta PTK 117/2018 vp
19.17 Marisanna Jarva kesk: Arvoisa puhemies! Näihin liikuntapaikkoihin liittyen voi
vain sanoa, että tervetuloa esimerkiksi Kainuuseen, siellä löytyy ilmaiset liikuntamahdol-
lisuudet lapsille ja nuorille. Myös eläkeläisille niitä tarjotaan kuntosalista lähtien. Siellä
meidänkin kunnassa on ilmainen käyttöoikeus ja halutaan sillä tavalla ylläpitää lasten,
nuorten ja ikäihmisten kuntoilua.

Sitten näitten liikuntapaikkojen rakentamiseen muuten. Myöskin sitä yritysyhteistyötä
kyllä tarvitaan siinä mielessä, jos siellä on niitä esimerkiksi toimijoina ja operaattoreina.
Hyvänä esimerkkinä on tuleva Vuokatti Areena, jota aloitetaan rakentamaan. Siellä myös
hyödynnetään ympäristöystävällisyyttä sitä kautta, että energiatehokkaita malleja on kehi-
tetty sinne. Siinä on myös kunta mukana, mutta pääosa on yritystoimijoita, jotka siinä ovat
mukana, ja se on silloin yrityshanke. Se hakee sitten yritysmuotoisena hankkeena yritystu-
kia siihen rakentamiseen ja siihen toiminnan pyörittämiseen, ja siinä näkyy se vahva yh-
teistyö julkisen ja yksityisen sektorin välillä. Molemmat hyötyvät, saadaan kansallisesti ja
kansainvälisesti hyvät tilat sitten esimerkiksi jääkiekkoiluun. Sinne tulee tuplahalli, ja se
on suorassa yhteydessä lämmitys- ja jäähdytysjärjestelmien osalta uimahallin kanssa, eli
kehitetään myös uusia teknologioita siellä.

Sitten vielä tähän, kun edustaja Wallinheimo nosti esiin nämä liikunnan koulutuskes-
kukset ja puhui siitä, että pitäisi sinne keskittää, missä ihmiset ovat. Näkisin, että tässäkin
mallissa olisi kuitenkin tärkeää nähdä se, missä on millekin lajille ominaiset ja hyvät suo-
ritusmahdollisuudet, kilpailumahdollisuudet, ja siinä pitää katsoa nimenomaan niitä lajeil-
le parhaimpia olosuhteita, ei niinkään sitä väestömäärää.

19.19 Markku Pakkanen kesk: Arvoisa herra puhemies! On hienoa, että opposition vah-
va voima, edustaja Semi, tuli käyttämään asiantuntevan puheenvuoron liikunta-asioista.
Sen puheen kirvoittamana, kun otitte esiin nämä tekolumiladut, millä nimellä niitä nyt ha-
lutaankin kutsua: Itse tulen alueelta, jolla on ollut jo muutaman vuoden huono lumitilanne,
ja meillä pari urheiluseuraa on omille alueilleen tehnyt suurella talkootyöllä ja yrittäjien
avustuksella muutaman kilometrin hiihtolenkit, joilla on pystytty jo marraskuussa aloitta-
maan hiihtäminen. Siellä on ollut todellakin tämä maksullisuus. On totta, että olisi tärkeää,
että nämä olisivat ilmaisia paikkoja, mutta niin kauan kuin ne ovat urheiluseurojen taikka
jonkun paikallisen yrittäjän vastuulla, itse ainakin olen taipuvainen hyväksymään sen, että
käyttäjät siltä osin maksavat kulut siitä valmistamisesta ja lumien säilyttämisestä kesän ai-
kana. Se on iso ponnistus aina näiltä urheiluseuroilta ja talkooväeltä, ja siihen menee kyllä
polttoainetta, ynnä muuta konevoimaa tarvitaan. Tässä mielessä ymmärrän sen maksulli-
suuden aikuisilta. Meilläkin päin lapset saavat hiihtää siinä ilman korvausta, ja samoin hal-
livuoroissa nuorille on ilmaiset sählyvuorot, mutta aikuisille, työssä käyville ihmisille ei
tässä tapauksessa ole. Mutta totta kai pyrkimyksen täytyisi olla, että kunnat ja yhteiskunta
hoitaisivat kunnostamisen ja latuverkkojen ylläpidon, ja näin ollen saataisiin hiihtopaikat
kuntoon talvisin, ja tietysti myös salien, jääkiekkohallien ja muiden kohdalla on tämä sa-
ma. Mutta on valitettavaa, että kun nämä kustannukset ovat aika kovat, niin näitä maksu-
jakin välillä joudutaan perimään.

19.21 Sinuhe Wallinheimo kok: Arvoisa puhemies! Edustaja Jarvan kommenttiin: meil-
lä on äärimmäisen hyvin toimivia liikunnan koulutuskeskuksia, urheiluopistoja, kuten
Vuokatti, Kuortane ja niin edelleen, mutta ovatko kaikki? Ehkä kysymykseni oli tämä, että
pystytäänkö joka puolella jatkossa järjestämään.
45



Pöytäkirjan asiakohta PTK 117/2018 vp
Toinen itse asiassa iso juttu, mitä mielestäni täällä ei ole tarpeeksi otettu huomioon, on
liikunnan rahoitus tulevaisuudessa. Mitä tapahtuu 10, 15, 20 vuoden päästä? Tällä hetkellä
veikkausvoittovaroista tulee noin 155 miljoonaa, mutta onko meillä Veikkausta 10 vuoden
päästä, 15 vuoden päästä? Tällä hetkellä Veikkauksen maailma on se, että digitaalisessa
maailmassa pelataan koko ajan enemmän ja enemmän ja ulkomaille pelataan koko ajan
enemmän ja enemmän. Tämä pistää kyllä hiukan pohdituttamaan, onko kukaan Suomessa
vielä laatinut mahdollista tiekarttaa siihen, että Veikkausta ei olekaan vaikka 15—20 vuo-
den päästä. Ei varmasti ole. Tämän takia meidän pitäisikin systemaattisesti ruveta pikku-
hiljaa laittamaan valtion budjetin sisään tiettyjä kokonaisuuksia, jotta jos tämmöinen ka-
tastrofaalinen kertarysäys tulee, niin olemme siihen sitten valmistautuneita. Mutta tämä on
semmoinen pohdinnan paikka, jota mielestäni Suomessa ei ole vielä tehty tarpeeksi.

19.22 Matti Semi vas: Arvoisa herra puhemies! Ensilumilatuihin ja talkoiden tekemiseen
siellä ladulla: minä tiedän tosiaan, että näinhän on asian laita, että seurat tekevät sen työn
siellä ja hoitavat niitä latuja ja saavat kuntoon, ja jopa on mennyt niin pitkälle, että hiihtäjät
itse valvovat, ettei kukaan tule ilmaiseksi hiihtämään sinne, että ne saavat sen rahan. Hyvä
näin, että seurat saavat siitä tuloja, koska ne tekevät sen työn, mutta kyllä joutuu mietti-
mään näitä liikuntapaikkoja, sitä uhrausta, mikä tehdään — esimerkiksi hiihtäminen on
hyvä keski-ikäisten ja vanhempien ihmisten harrastus — ja kuinka paljon siinä saadaan yh-
teiskunnallista hyvää nimenomaan sen suhteen, että liikunnan tuoma terveys ja hiihtämi-
sen tuoma terveys on pois meidän terveydenhoidon kuluista.

Edustaja Wallinheimon esille nostama asia rahoituksesta kyllä osui aika kohdalle. Kun
on seurannut Veikkauksen tulosaavutuksia, niin ne ovat pienentyneet. Kyllä me joudum-
me miettimään jatkossa, jos ei se Veikkaus tuotakaan enää niin paljon rahaa, mitenkä kan-
nustetaan ihmisiä ja tuotetaan urheilupaikkoja ja rakennetaan sillä tavalla, että ne ovat ve-
tovoimaisia ja ihmiset käyvät siellä treenaamassa ja huolehtivat omasta kunnostaan ja näin
edistävät omaa terveyttään ja innostavat vielä muita tulemaan mukaan. Sehän on se tärkein
asia: kun se yksi menee, niin toiset tulevat perässä ja he innostavat ihmisiä liikunnan pariin
ja sillä tavalla saavat vietyä kansanterveyttä eteenpäin ja parannettua ihmisten hyvinvoin-
tia ja oloa.

19.24 Markku Pakkanen kesk: Arvoisa herra puhemies! Keskustelu siirtyy Veikkauk-
seen, ja se on tärkeä keskustelunaihe. On varmaan syytä jokaisen kysyä itseltään, mikä on
tulevaisuuden Veikkauksen rooli. Itse näkisin niin, että Veikkauksen roolia ja sitä pelaa-
misen intoa, jos halutaan näin sanoa, voitaisiin nostaa esimerkiksi sillä lailla, että pelaaja
pääsisi päättämään, mihin hänen pelaamansa rahat menevät, menevätkö ne urheilulle, kult-
tuurille vai terveydenhoitoon. Nykyisellä digitaalitekniikalla tämä varmaan olisi aivan
mahdollista, että pelatessaan pelaaja halutessaan päättää, että okei, minä painan sitä nap-
pia, mistä raha menee urheilulle.

Tiedän, että tästä ei varmaan löydy yhteisymmärrystä ainakaan näin, mutta oma näke-
mykseni on, että koska Veikkaus on aikanaan perustettu niin, että urheilusta veikataan, niin
Veikkauksen tuotto käytetään urheiluun ja nuorten hyvinvointiin. Itse olisin valmis käy-
mään tämmöisen keskustelun muun muassa täällä salissa, ja ainakin itseltäni vahva tuki
olisi silloin urheilulle: pelaaja päättää, mihin pelin tuotot menevät, ja mitä ei saa itse voit-
toa, ne jaetaan nuorisourheilulle.
46



Pöytäkirjan asiakohta PTK 117/2018 vp
19.25 Timo Heinonen kok: Arvoisa herra puhemies! Eduskunnassa käytiin keskustelua
arpajaislaista ja siihen tehtävistä uudistuksista, ja kyllä tulevaisuuden skenaarioita pohdi-
taan erityisesti Veikkauksen ympärillä ja sen parissa.

Olen samaa mieltä, että me todennäköisesti joudumme siirtämään joitain osuuksia tule-
vaisuudessa budjettirahoitteiseksi. Mutta nyt tässä on itse asiassa keskusteltu vain liikun-
nasta ja urheilusta, ja kun keskustelussa on Veikkaus, niin pitää muistaa, että tämän päivän
uusi Veikkaus on myös vanha RAY ja rahoittaa merkittävästi sitä puolta ja sitten omana
osanaan myös hevosurheilun ja hevostalouden rahoitus tulee tänä päivänä sieltä. Kun tätä
isoa kokonaisuutta nyt ravistellaan, niin se on isomman keskustelun paikka, ja jopa sellai-
sen keskustelun paikka, missä soisi käytävän tällaista vähän niin kuin edustaja Wallinhei-
monkin ajattelemaa pohdintaa, että ”mitä sitten kun”.

Tällä hetkellä sääntely on valitettavasti sellaista, että meillä sääntely ja valvonta kohdis-
tuvat erityisesti tähän meidän omaan peliyhtiöömme. Samaan aikaan digitaalimaailmassa,
internetissä meillä ei ole enää pelaamisessa monopolia. Aika iso osa uusista pelaajista pe-
laa joko kokonaan tai osittain internetissä. Miksi siellä tapahtuu näin — yksi syy on se, että
siellä on paremmat palautusprosentit. Meidän peliyhtiölle niitä ei sallita. Uskon, että se on,
edustaja Pakkanen, isompi houkutin monelle pelaajalle, että tuleeko palautuksena 85 vai
95 prosenttia siitä, mitä pelataan. Tai sitten kun jääkiekkomies Wallinheimo pelaa JYPin
peliä — ei enää maalissa, vaan nyt joutuu pelaamaan vedonlyönnissä — meidän oma Veik-
kaus pystyy hänelle tarjoamaan vain muutamia kohteita ja samaan aikaan kansainvälinen
peliyhtiö saattaa tarjota siihen samaan JYPin peliin jopa sata erilaista pelattavaa kohdetta.

Tässä maailmassa meidän peliyhtiömme tällä hetkellä toimii, ja sitä haastetaan sekä si-
sältä että ulkoa. Sen takia meidän on tarpeen miettiä vakavasti, miten urheilun ja liikunnan
mutta myös järjestöpuolen, sosiaali- ja terveyspuolen, rahoitus tulevaisuudessa pystytään
turvaamaan. Se ei ole muuten aivan pieni asia.

19.28 Marisanna Jarva kesk: Arvoisa puhemies! Tästä Veikkauksen roolista liikunnan
ja urheilun rahoittamisessa jatkossa: On kuitenkin nähtävissä se, että liikunta on ainoa yh-
teiskunnan sektori, jonka rahoitus perustuu lähes täysin veikkausvoittovaroihin, ja on näh-
tävissä — riippumatta siitä, mikä on Veikkauksen ja rahapelien kehitys jatkossa — että
kyllä meidän pitää siirtää liikunnan ja urheilun rahoitusta enemmän portaittain yleisiin
budjettivaroihin. Tietysti jos sitä kehitystä aloitettaisiin jo aikaisemmin, niin sitten näitä
vapautuvia resursseja veikkausvoittovaroista voitaisiin käyttää muuhunkin. Meillä paljon
siellä tietysti olisi käyttötarvetta ja menotarpeita on koko ajan enemmän ja enemmän, mut-
ta olisi nähtävä se, miten liikuntaa voidaan rahoittaa myös kaikkien yhteiskunnallisten toi-
mijoitten kautta, miten kouluja ja vaikkapa Puolustusvoimia tai mitä tahansa muuta julki-
sesti rahoitettavaa tahoa, joka tekee liikunnan edistämistä omalla sarallaan, rahoitetaan lii-
kunnan kehittämisen osalta jatkossa budjetin kautta.

19.29 Markku Pakkanen kesk: Arvoisa herra puhemies! Vielä jatkaakseni tuota Veikka-
uksen rahoituskuviota: Täällä aiemmin toivottiin, että raha olisi korvamerkittyä. No, mi-
nun mielestäni tämä oma ehdotukseni olisi juuri korvamerkittävissä niin päin, että jos he-
vospeliä pelaa, niin voi päättää, että minun rahani menevät hevospeliin/hevosurheilulle, jos
pelaa hedelmäpeliä, niin ne menevät sosiaali- ja terveystyöhön, ja jos pelaa veikkausta,
niin ne menevät urheilulle. Elikkä olisi juuri näin, että pelaaja pääsisi päättämään, mihin
mahdollinen voitto sitten menisi eli että se, mikä ei tule omaan taskuun, menee sitten hy-
47



Pöytäkirjan asiakohta PTK 117/2018 vp
vään tarkoitukseen, ja pelaaja itse saisi sen ratkaista eikä niin sen suuren voiton innoitta-
mana lähtisi pelaamaan vaan pelaisi niin, että mahdollinen häviö ei tuota niin pahaa mieltä,
koska häviökin menee hyvään tarkoitukseen ja se on pieni menetys. 

Aikaisemmin päivällä täällä puhuttiin autoveron maksamisesta. Kaikki maksaisivat var-
maan polttoaineveroakin mielellään, jos se raha menisi liikenteeseen ja teiden kunnossapi-
toon. Mikseivät myös pelaamisen rahat voisi mennä siihen kohtaan, mihin itse valitsee?

19.30 Jari Myllykoski vas: Arvoisa herra puhemies! Kun tuolla työhuoneessa seurasin
tätä keskustelua, niin täytyy edustaja Heinosta jo heti alkuunsa kiittää, että nostitte myös
tärkeitä asioita esille, ei vain ihmisten liikkumista vaan kaiken kaikkiaan liikunnan merki-
tystä Suomessa.

Edustaja Pakkaselle täytyy sanoa, että ajatuksenne ei ole vieras tälläkään hetkellä ole-
viin käytäntöihin nähden. Me varmasti tiedämme sen, monet omasta kokemuksestamme,
että meillä on tällä hetkellä sellainen mahdollisuus palauttaessamme pulloja. Kaupoissa on
urheiluseurakohtaisia kuittien palautuslaatikoita, ja ihminen voi oman pullonpalautuspant-
tijärjestelmästä saadun rahansa kohdentaa sille urheiluseuralle, kenelle haluaa. Näin meil-
lä Nakkilassa ainakin tehdään, siellä on jokaisella liikunnallisella urheiluseuralla oma niin
sanottu laatikko, mihinkä voi sitten lahjoittaa sen saadun rahan suomalaisesta panttijärjes-
telmästä, joka on maailman tehokkain ja parhain tällä hetkellä, ja näin tapahtuu.

Mutta se ei kuitenkaan poista sitä tosiasiaa, että me olemme siinä uhassa, että mitä ta-
pahtuu meidän monopoliaseman suhteen. Me voimme sitä varmasti Euroopassa vielä puo-
lustaa sillä, että meillä pelituotot ohjataan sosiaalisin perustein, mutta sekään ei riitä, kun se
on nimenomaan niin kuin edustaja Wallinheimo sanoi, että digitalisaatio ja ihmisten käyt-
täytyminen, ehkä suurempien voittojen tarjoaminen aiheuttavat sen, pystymmekö kehittä-
mään Veikkauksessa tämän hyvän uudistuksen jälkeen sitä, että meidän pelituotot ovat ta-
saisia.

Jos pelaamisen voittovarat vähenevät, niin sehän voisi olla positiivista niin, että meillä
peliriippuvaisuus vähenee, mutta näin tuskin tulee käymään. Silloin meidän pitää suhtau-
tua todella vakavasti tähän, kuinka me turvaamme sen, että voimme sulkea itsemme tänne
omaan kuplaamme, vai tunnustammeko sen tosiasian, että ei tästä nyt ole enää paluuta, että
suomalainen nettipelaaja voi pelata tälläkin hetkellä missä haluaa.

Siinä mielessä meidän lainsäätäjien pitää jotenkin turvata se, että tämä urheiluun liittyvä
rahoitus tulee olemaan jatkossa voimakkaampi. Ehkä meidän tulee kehittää sitten tätä mei-
dän omaa järjestelmää niin, että urheilupelaaminen Suomessa juuri paikallisella tasolla
[Puhemies koputtaa] on houkuttelevampaa.

19.33 Timo Heinonen kok: Arvoisa puhemies! Tämä päivä on ollut historiallinen. Me
olemme käsitelleet eduskunnassa ensimmäistä kertaa urheilu- ja liikuntapoliittista selonte-
koa. Tästä kyllä iso kiitos kuuluu urheiluministeri Sampo Terholle. Hänen ministerikau-
tensa jää tässäkin valossa historiaan.

Tämä keskustelu ei toivottavasti jää pelkiksi puheiksi vaan muuttuu myös itse liikun-
naksi. Täällä on tullut paljon hyviä ideoita, hyviä ajatuksia, hyviä oivalluksia siitä, millä ta-
valla tähän maahan saadaan lisää liikuntaa, lisää urheilua, lisää toiminnallisuutta. Sitä tar-
vitaan niin siellä kouluilla, päiväkodeissa, tavallisessa arjessa kuin myös huippu-urheilus-
sa, jokaisella eri tasolla.

Tämä on ollut hieno keskustelu, ja on ollut hienoa saada olla tässä mukana.
48



Pöytäkirjan asiakohta PTK 117/2018 vp
Keskustelu päättyi.

Asia lähetettiin sivistysvaliokuntaan, jolle valtiovarainvaliokunnan ja tulevaisuusvalio-
kunnan on annettava lausunto.
49


