















































DEM90B9.tmp.xml


Pöytäkirjan asiakohta PTK 138/2017 vp
Pöytäkirjan asiakohta 

PTK 138/2017 vp

Täysistunto

Torstai 14.12.2017 klo 10.00—17.04

3.2. Suullinen kysymys  lähiopetuksesta ammatillisessa  koulutuksessa  (Pekka  Haavisto 
vihr)

Suullinen kysymys SKT 202/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Haavisto.

Keskustelu

16.25 Pekka Haavisto vihr: Arvoisa puhemies! Jatkan koulutusteemasta. Suomen tule-
vaisuus lepää koulutuksen varassa. Eilen julkaistiin ammatillisten oppilaiden Amisbaro-
metri, jossa saatiin vähän käyttäjäkokemuksia meidän ammatillisesta koulustamme tänä
päivänä, ja yksi aivan merkittävä huomio oli se, että oppilaat haluavat lisää lähiopetusta, li-
sää opetuksen tarjontaa. Tämä oli noussut tässä Amisbarometrissa radikaalisti, 15 prosent-
tia. Useampi oli tätä pyytänyt, noin kolmasosa totesi, että koulutuksessa ei saa riittävästi lä-
hiopetusta. Tähän ovat tietysti vaikuttaneet hallituksen suuret leikkaukset. Monet ovat
myöskin huolissaan siitä, että koulupudokkuus tulee kasvamaan, kun opetuksen määrä on
vähentynyt. Ensi vuoden alusta astuu voimaan ammattioppilaitosten reformi, mutta myös-
kään tässä ei ole varmuutta, että opettajilla riittäisi riittävästi aikaa oppilaille, eli ongelmat
kasvavat. Mitä hallitus aikoo tehdä, jotta lähiopetuksen määrää ammatillisessa koulutuk-
sessa [Puhemies koputtaa] lisättäisiin opiskelijoiden tarvetta vastaavaksi?

16.26 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Eilen julkaistu opiskelijoiden Amisbarometri luettiin ministeriössä hyvin huolella, ja
havainnot, joita siinä kävi ilmi, olivat ministeriön keskusteluissa opiskelijoiden kanssa ai-
kaisemminkin tulleet hyvin esille, ja ne tulee ottaa vakavasti. Uutta ammatillisen koulutuk-
sen lainsäädäntöä on valmisteltu pitkin matkaa, ja se astuu voimaan ensi vuoden alusta.

Mitä tulee tähän niin sanottuun lähiopetukseen, niin sen määrä lähti vähenemään amma-
tillisessa koulutuksessa aikana, jolloin ammatillisen koulutuksen rahoitus kasvoi. Se osit-
tain liittyy siihen, että opiskelu on siirtynyt uudenlaisiin ympäristöihin — enemmän työ-
paikoille, on myöskin tiimeissä tapahtuvaa projektioppimista ja niin edelleen — mutta kyl-
lä siellä on myös sellaista vähenemistä, joka ministeriötä huolestuttaa, ja siitä tulee keskus-
tella koulutuksen järjestäjien kanssa. Se opetus on kuitenkin se kaiken ydin, ja siihen
myöskin uuden lainsäädännön mukaan opiskelijalla on oikeus. Uudessa ammatillisen kou-
lutuksen [Puhemies koputtaa] lainsäädännössä kuitenkin keskeisenä tavoitteena on se, että
nimenomaan voimme vähentää koulupudokkuutta [Puhemies koputtaa] ja ammatillisen
koulutuksen keskeyttämistä lukuisin eri toimin.
 Tarkistettu
4.1



Pöytäkirjan asiakohta PTK 138/2017 vp
Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.28 Pekka Haavisto vihr (vastauspuheenvuoro):  Arvoisa puhemies! Tässä Amisbaro-
metrissä toinen huolestuttava asia oli mielenterveys, opiskelijoiden mielenterveystilanne.
Noin kolmannes oli kokenut masentuneisuutta opiskelujen yhteydessä.

Erityinen huomio tässä kiinnittyy vierasperäisten opiskelijoiden tilanteeseen. Vieraspe-
räisten opiskelijoiden osalta oli jopa koettu kiusaamista opettajien puolelta. Me olemme
keskustelleet täällä paljon Me too -kampanjasta ja siitä, miten oppilaitoksissa häirintä on
täysin sopimatonta ja kiellettyä, mutta tässä barometrissä osoittautui, että eivät vain oppi-
lastoverit vaan jopa opettajat saattavat syyllistyä tällaiseen. Tämähän osaltaan johtaa kou-
lupudokkuuden kasvuun ja kouluviihtyvyyden vähenemiseen. Mitä hallitus aikoo tehdä
tässä asiassa, että myöskin ammatillisissa oppilaitoksissa terve kouluympäristö ja nollato-
leranssi kaikkeen kiusaamiseen toteutuisivat?

16.29 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tämä on erinomainen kysymys, ja jos sanoinkin, että edellisessä kysymyksessä ol-
leet havainnot eivät tulleet yllätyksenä ministeriölle, niin täytyy myöntää, että oli erittäin
hätkähdyttävää lukea opiskelijoiden palaute siitä, miten paljon seksuaalista häirintää ja
myöskin muuta syrjintää opiskelijat kokevat ammatillisessa koulutuksessa. Olemme jo tä-
hän mennessä yhdessä koulutuksenjärjestäjien kanssa vedonneet koko ammatillisen kou-
lutuksen kenttään, itse asiassa koko koulutuksen kenttään, että meidän on ehdottomasti
saatava nollatoleranssi ja kitkettyä kaikenlainen syrjintä ja häirintä koulutuksesta, koska se
on nimenomaan se ympäristö, jossa meidän pitäisi pystyä opettamaan lapsille ja nuorille
toimimista tässä yhteiskunnassa toisia kunnioittaen, ja se on kohtuuton tilanne, jos opiske-
lija siellä oppimisympäristössä itse joutuu kohtaamaan aikuisten, jotka ovat heidän opetta-
jiaan, taholta tämän tyyppistä käytöstä. Tähän suhtaudutaan äärimmäisen vakavasti, ja
Opetushallitus on helmikuun loppuun mennessä päivittämässä myöskin koulutuksenjärjes-
täjille ohjeistukset seksuaalisen häirinnän kitkemiseksi, [Puhemies koputtaa] ja lisäksi on
tarkoitus lisätä opettajankoulutusta tässä asiassa.

16.30 Sari Essayah kd (vastauspuheenvuoro): Arvoisa puhemies! Leikkaukset ovat var-
masti vaikuttaneet lähiopetuksen määrään, ja kaikki oppilaat eivät ole ehkä aivan yhtä kyp-
siä itsenäiseen opiskeluun ja etsimään tietoa esimerkiksi netistä.

Toinen huoli liittyy työssäoppimisen runsaaseen lisääntymiseen. Monet yrittäjät ovat to-
denneet, että heillä on nykyisillä resursseilla vaikeuksia löytää henkilökunnasta yhtä yli-
määräistä, joka olisi irrotettavissa työssäopettamiseen. Olisinkin kysynyt opetusministeril-
tä, millaista palautetta olette saanut yrittäjäkentältä: onko nähtävissä, että työssäoppimisen
paikkoja on nyt tulossa tarpeeksi paljon, koska tämä tuntimäärä, mikä tullaan siirtämään
sinne työssäoppimiseen, on hyvin, hyvin suuri? Siinä mielessä herää se kysymys, onko
meillä alueellisesti tarpeeksi yrittäjiä, jotka ovat valmiita ottamaan opiskelijoita, ja löytyy-
kö näitä työssäoppimisen paikkoja riittävästi.

16.31 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Ensinnäkin, nuorta ei saa jättää liian itsenäisen opiskelun varaan. Sanon sen tässä nyt
vielä hyvin selvästi. Se sisältyy myöskin uuteen ammatillisen koulutuksen lainsäädäntöön
2



Pöytäkirjan asiakohta PTK 138/2017 vp
sitä kautta, että jokaiselle tehdään henkilökohtainen oppimisen suunnitelma, missä pitää
myös määritellä se riittävän opetuksen määrä ja tuki, jotta voidaan saavuttaa ne opintoihin
liittyvät tavoitteet. Mutta tämä tilanne on, totta kai, ammatillisen koulutuksen kentällä tällä
hetkellä melko kuormittunut, koska isoa — kahteen vuosikymmeneen suurinta — uudis-
tusta ollaan tekemässä vaikeassa taloudellisessa tilanteessa.

Mitä tulee työpaikkaoppimiseen ja siihen isossa kuvassa, työnantajat ja työelämä suh-
tautuvat hyvin myönteisesti siihen perusajatukseen, että oppiminen siirtyisi entistä enem-
män luonnollisiin ympäristöihin eli työpaikoille, ja se on myöskin opiskelumotivaation
kannalta ja oppimistulosten kannalta erittäinkin myönteinen kehityssuunta. Mutta siihen
liittyy tietysti vielä paljon töitä: tarvitaan niitä paikallisia ratkaisuja, joissa koulutuksenjär-
jestäjät ja työelämä [Puhemies koputtaa] yhdessä löytävät ne parhaat ratkaisut, ja tarvitaan
myös viestintää ja tiedotusta [Puhemies koputtaa] työnantajien suuntaan ja työelämän
suuntaan, jotta saadaan niitä [Puhemies koputtaa] oppisopimuspaikkoja ja koulutussopi-
muspaikkoja riittävästi.

16.32 Tuomo Puumala kesk (vastauspuheenvuoro):  Arvoisa puhemies! Edustaja Haa-
visto nostaa tässä esille erittäin tärkeän kysymyksen. Kävimme valiokunnassa läpi tuota lä-
hiopetuksen määrän vähenemistä reformin yhteydessä erittäin paljon. Se on todella niin
kuin ministeri tässä toteaa, että se yllättävän vähän liittyy resurssien pienenemiseen. Kä-
vimme sitä tilastojen valossa hyvin tarkasti läpi. Eli enemmän siinä on kysymys toiminta-
tavoista. Todella kannustan ministeriä, ministeriötä ja meitä eduskuntaa etsimään ne toi-
mintatavat, miten tässä uudessa maailmassa, reformin tultua voimaan, löydämme mielek-
käitä kokonaisuuksia niin, että on todella maanantaista perjantaihin — jos ei sitä perinteis-
tä koulua — joka tapauksessa valvottua toimintaa. Se on erittäin tärkeää.

Tämän reformin toimeenpanoksi eduskunta on päättänyt myöskin taloudellista resurs-
sia. Pitkästä aikaa saadaan vähän positiivisempiakin uutisia, kun ammatillisessa on ollut
kovia leikkauksia, se on totta. Eduskuntahan päätti 15 + 15 miljoonaa, ja ehkä lisääkin on
kaavittu rahaa tuohon. [Paavo Arhinmäen välihuuto] Haluaisiko ministeri jo avata tätä ko-
konaisuutta, mitä voimme tehdä, jotta [Puhemies koputtaa] reformi pannaan hyvin toi-
meen?

16.33 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kuten jo totesinkin tässä, ammatillisen koulutuksen reformia on tehty hyvin haasta-
vassa talousympäristössä eri puolilla Suomea. Mutta se, mitä pyrimme nyt tällä hetkellä
parhaamme mukaan tekemään, on rakentaa tukea mahdollisimman laajasti ja eri osa-alu-
eilla tämän ammatillisen koulutuksen reformin toimeenpanolle.

Kun laskimme yhteen sitä tukiohjelmaa, jota on nyt rakennettu pitkin tätä syksyä ja osit-
tain laitettu jo toimeenkin, niin sen hintalappu kaiken kaikkiaan on noin 60 miljoonaa eu-
roa, mitä ministeriöstä kanavoidaan ammatillisen koulutuksen reformin toimeenpanoon
pitkin matkaa muutaman vuoden aikajänteellä. Ja siihen liittyy opettajankoulutuksen ke-
hittämistä uuden reformin mukaisille toimintatavoille, siihen liittyy työelämäyhteistyön
kehittämistä ja pilotointia, siihen liittyy myöskin uudenlaisia digitaalisia ratkaisuja tuke-
maan henkilökohtaistamisen prosessia ja niin edelleen.

Eli monin tavoin myös tiedotuksen ja viestinnän kautta pyrimme kulkemaan vierellä
ammatillisen koulutuksen kentän kanssa, kun isoa uudistusta tehdään. Mutta siinä mieles-
3



Pöytäkirjan asiakohta PTK 138/2017 vp
sä pitää olla armelias [Puhemies koputtaa] joka askeleella itsellemme, että paljon töitä on
tehtävänä, [Puhemies koputtaa] kun tehdään näin laajaa, isoa toimintakulttuurin muutosta. 

16.34 Hanna Sarkkinen vas (vastauspuheenvuoro): Arvoisa puhemies! Amisbarometris-
tä selviää, että onneksi suurin osa suomalaisista ammattioppilaitosopiskelijoista on tyyty-
väisiä opintojen sujuvuuteen ja uskoo työllistyvänsä opintojen jälkeen. Kuitenkin meillä
on syytä olla huolissaan siitä selvästä tuloksesta, että opiskelijat haluavat enemmän lähi-
opetusta. Valitettavasti valtavien säästöjen takia lähiopetus on vähentynyt, ja lähitulevai-
suudessa on uhkana, että se vähenee entisestään ensi vuonna. Opetusta on liian vähän, ja
kyllä se on määrärahakysymys. Jos koulutuksen järjestäjillä ei ole riittävästi palkkarahoja,
niin ei ole silloin riittävästi opetustakaan.

Puolet opiskelijoista suunnittelee jatko-opintoja. Opetussisältöjen ja opetuksen laadun
ja määrän on mahdollistettava jatko-opintokelpoisuus, jotta ammatillisesta koulutuksesta
voi jatkaa opintoja niin pitkälle kuin mahdollista. Haluankin kysyä opetusministeriltä:
kuinka jatko-opintokelpoisuus varmistetaan kaikille [Puhemies koputtaa] ammatillisen
koulutuksen opiskelijoille, kun lähiopetuksen määrä on riittämätön?

16.35 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos kysymyksestä. Siinä tuli esille myöskin hyviä uutisia, eli opiskelijat pääsään-
töisesti suhtautuvat omaan tulevaisuuteensa luottavaisesti ja näkevät oman tulevaisuuten-
sa ja työllistymismahdollisuutensa hyvinä. Nämä ovat hyviä uutisia.

Se, mitä uudenlaista ajattelua se reformi tuottaa meille, on muun muassa nämä laaja-
alaisemmat tutkinnot. Eli kun aikaisemmin on tunnistettu — kun työmarkkinat muuttuvat
niin nopeasti — että se osaaminen vanhenee nopeasti, niin jos liian kapeasti kouluttaudu-
taan, jää saavuttamatta semmoisia laaja-alaisia oppimaan oppimisen valmiuksia, joilla pär-
jäisi myös siinä työelämän muutoksessa. Nyt tässä ammatillisen koulutuksen reformissa
tutkinnoista tehdään entistä laaja-alaisempia. Ne tuottavat sitä kautta ikään kuin parempaa
osaamista, laaja-alaisempaa osaamista, myös työelämän murrokseen.

Ja opiskelijoiden keskuudessa myös ammatilliselta puolelta entistä enemmän jatketaan
opintoja korkea-asteella. Se on erinomaisen hieno kehitys, haluamme sitä tukea. Se on vah-
vasti [Puhemies koputtaa] sisällä myös tässä uudessa rahoitusmallissa, ja sitä myöskin
opiskelijavalinnan kautta tuetaan ja pyritään saamaan, että jokaisella on se jatko-opintokel-
poisuus ja [Puhemies koputtaa] oikeus siirtyä eteenpäin, ja tosiasiallisia mahdollisuuksia
pyritään vahvistamaan.

16.37 Tiina Elovaara sin (vastauspuheenvuoro): Arvoisa puhemies! Tuki, läsnäolo, mie-
lenterveys — kaikki asioita, joita lapset ja nuoret tarvitsevat. Valitettavasti esi- ja perus-
kouluista puuttuu Psykologiliiton mukaan yhä satoja koulupsykologien toimia. Psykologi-
palvelut ovat osa oppilashuoltoa, joka kuntien on lain mukaan järjestettävä. Psykologeja
tarvittaisiin ammattikoulun ohessa myös varhaiskasvatukseen. [Mika Niikko: Mitä halli-
tus tekee?] Kysynkin ministereiltä: onhan hallituksessa huomattu tämä asia, ja miten voi-
simme kannustaa kuntia palkkaamaan koulupsykologeja ja vahvistamaan heidän rooliaan
koulumaailmassa?

16.37 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Ensimmäisenä totean, kun ammatillisesta lähdettiin liikkeelle, että siellä hallitus on
4



Pöytäkirjan asiakohta PTK 138/2017 vp
itse asiassa parantanut opiskelijahuollon tilannetta sitä kautta, että se laajenee nyt koske-
maan myöskin aikuisopiskelijoita tämän reformin myötä. Mitä tulee varhaisempiin koulu-
tusasteisiin, varhaiskasvatukseen ja perusopetukseen, niin meillä on käynnissä hallituksen
sisällä hyvässä yhteistyössä ministeriöissä, STM, OKM, tämä Lape-hanke eli lapsi- ja per-
hepolitiikan muutosohjelma, jossa pyritään nimenomaan vahvistamaan sitä moniammatil-
lista yhteistyötä ja ennalta ehkäisevää varhaista tukea, tunnistamaan vaikkapa oppimisvai-
keuksia tai sosiaalisia ongelmia, perheen tuen tarvetta ja niin edelleen. Ja tässä on edetty,
itse asiassa voi sanoa jopa historiallisesti siinä mielessä, että me teemme tätä aivan käsi kä-
dessä ja koko koulutuksen kenttä on saatu yhteistyöhön sote-kentän kanssa tavalla, joka
miellyttää kyllä meitä hyvin paljon, [Puhemies koputtaa] ja sitä kautta saadaan vahvistet-
tua nimenomaan sitä varhaista tukea.

Ensimmäinen varapuhemies Mauri Pekkarinen: Viimeinen lisäkysymys tähän kysy-
mykseen, edustaja Gustafsson.

16.39 Jukka Gustafsson sd (vastauspuheenvuoro):  Arvoisa puhemies! Ammatillisen
koulutuksen uudistamisen suunta viedä koulutusta enemmän työpaikoille on oikea. Se on
hyvä. Tässä nyt vain tapahtui sellainen, kutsun sitä valuviaksi, että ensin tehtiin nämä lä-
hes 200 miljoonan säästöt — tämä epäkohta yhteisesti todettiin myöskin sivistysvaliokun-
nassa kahteen otteeseen. Sen jälkeen on nyt sitten tullut tämä tutkintouudistus ja rahoitus-
järjestelmäuudistus. Ja nyt jo tiedämme, että joissakin oppilaitoksissa opettajanvirkoja on
vaihdettu erilaisiin ohjaajanvirkoihin ehkä säästöjenkin takia. Ja sitten kysymys: kun tässä
on nyt paljon tämmöisiä arvaamattomia tekijöitä, niin onko ministeriössä nyt tällainen hy-
vin ajantasainen seuranta päällä ensi talvena, keväänä, jotta välittömiin korjaaviin toimen-
piteisiin voidaan [Puhemies koputtaa] tarvittaessa sitten ryhtyä?

16.40 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Vaikeiden talousvuosien jälkeen olemme menossa parempia aikoja kohti, ja se hyvä
uutinen ammatillisen koulutuksen kentälle on se, että ensi vuoden alusta tulee niitä työka-
luja toteuttaa ammatillista koulutusta uudella tavalla. Siihen liittyy se, että pystymme vas-
taamaan sekä uudenlaisten tutkintojen kautta mutta myös siirtymäajan jälkeen uudella ra-
hoitusmallilla ja uusilla toimintatavoilla, sillä henkilökohtaistamisella, niihin tulevaisuu-
den osaamistarpeisiin entistä paremmin. Viimeisen vuoden aikana on nähty, kun talous on
lähtenyt kasvuun, myös osaajatarvetta, johon pystytään tällä uudella ammatillisen koulu-
tuksen lainsäädännöllä reagoimaan entistä nopeammin. Sen lisäksi tämä reformi sisältää
lukuisia elementtejä, joilla pystytään syrjäytymistä estämään ja keskeyttämistä vähentä-
mään, muun muassa jatkuva haku ja niin edelleen.

Ja kyllä, ministeriö myöskin seuraa jatkuvasti tätä tilannetta siellä kentällä, pyrkii tällä
tukiohjelmalla muun muassa siihen heti reagoimaan. Toimimme erittäin tiiviissä ja hyväs-
sä ja tällä hetkellä [Puhemies koputtaa] mielestäni myöskin erittäin läheisessä suhteessa ja
yhteistyössä koulutuksen kentän kanssa, [Puhemies koputtaa] jotta pystymme nopeasti
reagoimaan.

Kysymyksen käsittely päättyi.
5


