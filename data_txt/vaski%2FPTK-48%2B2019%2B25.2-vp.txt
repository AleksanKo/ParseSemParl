















































DEMC0E5.tmp.xml


Pöytäkirjan asiakohta PTK 48/2019 vp
Pöytäkirjan asiakohta 

PTK 48/2019 vp

Täysistunto

Torstai 10.10.2019 klo 9.59—22.03

25.2. Suullinen kysymys Turkin sotatoimista Pohjois-Syyriassa (Ilkka Kanerva kok)
Suullinen kysymys SKT 30/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, edustaja Kanerva.

Keskustelu

16.38 Ilkka Kanerva kok: Arvoisa puhemies! Tilanne Syyriassa on poikkeuksellisen va-
kava — mutta ei vain Syyriassa, vaan se heijastuu välittömästi koko Euroopankin alueelle.
UNHCR:n mukaan kyseessä on meidän aikamme suurin humanitäärinen katastrofi ja pa-
kolaiskriisi. Turkin sotilaallisen voiman käyttö luonnollisesti dramaattisesti pahentaa tätä
riskiä. Sen kaikki osaamme nähdä. Lainaan Erdogania: ”Avaamme ovet ja lähetämme teil-
le 3,6 miljoonaa pakolaista.”

Tiedämme YK:n ja EU:n ulkoasianneuvoston mahdollisuudet mutta tiedämme samalla,
että Suomi Euroopan unionin puheenjohtajamaana ei luonnollisesti voi vain seurata katso-
mosta, miten muut tässä asiassa tulevat toimineeksi. On pyrittävä estämään kriisin muut-
tuminen katastrofiksi. Tässä mielessä kysyn teiltä, herra ministeri Haavisto: millä keinoin
me tai Suomi EU:n puheenjohtajamaana kantaa tässä nyt vastuunsa ja pyrkii vaikuttamaan
Erdoganiin tavalla, joka estäisi tämän katastrofin leviämisen [Puhemies koputtaa] histo-
riallisen suuren ja hallitsemattoman pakolaistilanteen ja humanitäärisen kriisin puhkeami-
seksi ja [Puhemies koputtaa] ryöpsähtämiseksi koko Euroopan alueelle historiallisella ta-
valla?

16.40 Ulkoministeri Pekka Haavisto (vastauspuheenvuoro): Arvoisa puhemies! Kiitos
edustaja Kanervalle erittäin ajankohtaisesta kysymyksestä. 

Eilen kun tulivat uutiset Turkin sotatoimien laajentumisesta Pohjois-Syyriassa tai Koil-
lis-Syyriassa, Suomi reagoi myös tähän välittömästi. Tuomitsimme väkivallan käytön, tuo-
mitsimme sotatoimien laajentamisen. Samoin teki Euroopan unionin komission puheen-
johtaja Juncker, ja illan aikana saimme myöskin EU:n yhteisen kannan: korkean edustajan
Mogherinin suulla lausuttiin koko EU:n yhteinen kanta tähän tilanteeseen.

Olette oikeassa siinä, että Turkki on tehnyt valtavan työn Syyrian pakolaisten asuttami-
seksi omalla maaperällään — 3,6 miljoona ihmistä on siellä — mutta ne toimet, joita nyt
suunnitellaan, eli tällaisen vyöhykkeen raivaaminen, josta työnnettäisiin sitten kurdeja
pois, eivät ole hyväksyttäviä. Se aiheuttaa uutta pakolaisuutta. Kansainväliset järjestöt pel-
käävät, että noin satatuhatta ihmistä lähtee liikkeelle, ja tästäkin seuraukset voivat olla ka-
tastrofaaliset. 
 Tarkistettu
4.0



Pöytäkirjan asiakohta PTK 48/2019 vp
Tällä hetkellä teemme työtä niin EU:n puitteissa — ulkoministerit tapaavat maanantai-
na — kuin totta kai annamme tuen YK:lle. YK:n turvaneuvostolla on tänään tästä tapaami-
nen.

Ensimmäinen varapuhemies Tuula Haatainen:  Pyydän nyt niitä edustajia nousemaan
seisomaan ja painamaan V-painiketta, jotka haluavat käyttää puheenvuoron. 

16.41 Ilkka Kanerva kok (vastauspuheenvuoro): Me tiedämme ulkoministerin kertomal-
la tavalla tämän pakolaiskriisin aiheuttaman riskin, mikä on kaikkinensa edessämme. Se on
vakava kysymys luonnollisesti, sillä vuosikymmenen puolivälissä ollut pakolaiskriisi ei
saa toistua. Sen me jokainen aistimme ja ymmärrämme sisäisesti. Yhteinen turvapaikka-
järjestelmä olisi luonnollisesti pätevin lääke lähestyä tätä kysymystä, mutta sellaista ei
toistaiseksi ole saatu valitettavasti aikaan.

Ministeri Ohisalo, toivottavasti ei Maltalla tämmöisessä keskustelussa annettu jo ym-
märtää Erdoganille ja kaiken maailman ihmissalakuljettajille, että kyettäisiin pääsemään
eteenpäin tavalla, jossa meillä olisi mekanismi, jossa taakanjako toteutettaisiin ilman va-
kavaa turvapaikkatarpeen arviointia. Jos näin meneteltäisiin, viesti olisi Euroopalle kohta-
lokas. Mitkä ovat teidän perusteenne nyt seuraavassa vaiheessa [Puhemies koputtaa] joh-
taa Euroopan unionin maiden tätä asiaa koskevaa ratkaisuneuvottelua?

16.42 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Kanervalle kysymyksestä. 

Kuten aiemmin todettu, Suomen EU-puheenjohtajuuskaudella Suomi nimenomaan
edistää tätä yhteistä turvapaikkapolitiikkaa, yhteisten ratkaisujen löytymistä. Tilanne on
ollut erittäin pitkään erittäin vaikea ja jumissa, yhteistä ymmärrystä on ollut vaikea löytää. 

Tässä nyt neljä jäsenvaltiota pääsi Maltalla yhteisymmärrykseen keskisen Välimeren
reitin tilanteesta. Nyt puhumme kuitenkin siitä, että nyt jo Kreikassa ja Kyproksella näem-
me Turkin toimet siinä, miten heidän pakolais- ja turvapaikanhakijatilanteensa on kehitty-
nyt. Eli itsessään keskisen Välimeren reitti alkaa pikkuhiljaa tuntua aika pieneltä kysymyk-
seltä verrattuna siihen, mitä tapahtuu itäisellä. Tästä ovat eurooppalaiset sisäministerit yh-
dessä kolme ja puoli tuntia viimeksi tiistaina keskustelleet lounaskeskustelussa. On nimen-
omaan tunnustettava se, että yksikään jäsenvaltio tässä ei voi toimia yksin. 

Jos Suomi jäisi samanlaiseen paineeseen kuin tällä hetkellä on vaikka Kypros, mitä me
tekisimme? Toivottavasti myös me saisimme [Puhemies koputtaa] muita jäsenvaltioita
mukaan tukemaan meitä. Tämän takia me tarvitsemme eurooppalaista solidaarisuutta. Sitä
Suomi [Puhemies: Aika!] puheenjohtajamaana jäsenvaltioiden välille hakee. [Eduskun-
nasta: Miksette vastaa? — Sari Sarkomaa: Vastaus puuttui!]

16.43 Kai Mykkänen kok (vastauspuheenvuoro): Arvoisa puhemies! Tässä mielenkiin-
nolla kuuntelin ministeri Ohisalon vastausta liittyen siihen, minkälaista uutta mekanismia
suunnitellaan. Nythän arvatenkin syntyy painetta myöskin itäisen reitin osalta eli Kreik-
ka—Lesboksen saari—Turkki-välillä miettiä sitä kysymystä, jos Turkki todella avaa port-
teja, ja se on jo niitä raottanut, se näkyy jo nyt tulijamäärissä. Itsekin Lesboksen saarella
kävin aikanaan, ja tilanne on nyt sitä huonompi.

Jos tämän teidän vastauksenne loogisesti jatkaa johdannosta johtopäätökseksi, niin tar-
koitatteko sitä — kun sanoitte, että solidaarisuutta tarvitaan — että myös Lesboksen saa-
2



Pöytäkirjan asiakohta PTK 48/2019 vp
ren ja Kreikan saariston osalta Suomen hallitus olisi kätilöimässä ratkaisua, jossa jaetaan
turvapaikanhakijoita ympäri Eurooppaa, kenties vapaaehtoisten maiden pohjalla tai ei,
mutta että tämä olisi se ratkaisumalli? Pysyvää ratkaisuahan te ette millään ehdi tänä syk-
synä saada aikaiseksi tässä paineessa, mutta onko tämä todella Suomen linja, että me ha-
luamme edistää ratkaisuja, joilla annetaan se signaali, kuten edustaja Kanerva totesi, Erdo-
ganille ja salakuljettajille, [Puhemies koputtaa] että kyllä me jaamme heidät eteenpäin, jos
päästätte heidät tulemaan?

16.44 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Mykkäselle. 

Kyse on siitä, että kukaan ei saa Välimereen hukkua. Kyse on ihmisoikeuksista. [Väli-
huutoja oikealta] Voin esittää teille sitten kysymyksen, että pitääkö teidän mielestänne Vä-
limereen hukuttaa ihmisiä. [Hälinää]

Kysymys on siitä, kuten, edustaja Mykkänen, myös hyvin entisenä sisäministerinä tie-
dätte, että turvapaikkajärjestelmä eurooppalaisittain ja lainsäädäntöhankkeet ovat olleet
pitkään jumissa. [Sari Sarkomaa: Mitä te teette?] Suomen EU-puheenjohtajuuskaudella
tarkoituksena on etsiä luottamusta jäsenvaltioiden välille, edistää sitä koko turvapaik-
kaprosessia, mutta yhtä aikaa myös miettiä väliaikaisia mekanismeja. Niitä väliaikaisia
mekanismeja täytyy potentiaalisesti miettiä myös eri reiteille, jos käy niin, että tilanteet es-
kaloituvat ja kokonaisratkaisua ei aikaisemmin saada käyttöön. Emme voi jättää tässä Kyp-
rosta ja Kreikkaa yksin sen paineen kanssa. Suomella on pitkä EU:n ulkoraja. Myös meitä
pitää kiinnostaa se, jotta jos rajalla tapahtuu, emme jää asiassa yksin.

16.46 Petteri Orpo kok (vastauspuheenvuoro): Arvoisa rouva puhemies! Toden totta,
meitä pitää kiinnostaa se, millaisia ratkaisuja Euroopan unionissa haetaan, ja on aivan sel-
vää tietenkin, ettei ketään nyt mereen jätetä hukkumaan. Mutta eihän tässä ole kyse nyt sii-
tä vaan siitä, että Euroopan pitää pystyä saamaan nopeasti aikaan, koska nyt alkaa olla kii-
re. Me näemme edessämme potentiaalisesti valtavan pakolaiskriisin ainekset, ja vuoden 15
tapahtumat pääsevät toistumaan, jos meillä ei ole tehokasta, kunnon rajavalvontaa, [Väli-
huutoja perussuomalaisten ryhmästä] nopeaa, tehokasta tutkintaa turvapaikan tarvitsijoille
ja tehokasta palautuspolitiikkaa. Nämä kaikki tarvitaan. Niitä ei ollut 2015, ja siksi nähtiin
se, miten ihmiset kävelivät Euroopan läpi hakemaan turvaa eri puolilta Eurooppaa. Siksi
sen ulkorajavalvonnan pitää olla kunnossa.

Ensimmäinen varapuhemies Tuula Haatainen: Vältetään välihuutoja tällaisena suora-
naisena huutona, jotta kuulemme edustajien kysymykset.

16.47 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Orvolle huomioista, ehkä kysymyksistä. Kuten tiedätte, eurooppalaisista viras-
toista Frontex, ulkorajavalvontaan keskittyvä virasto, on eräs parhaiten resursoiduista vi-
rastoista suhteessa myös Europoliin, Eurojustiin, moneen muuhun. Eli kyllä jäsenvaltiot
ovat yhdessä tehneet töitä sen eteen, että eurooppalaisia ulkorajoja valvotaan. Yhtä aikaa
toki myös tämä hallitus on tehnyt töitä sen eteen, että tulevan vuoden budjetissa lisäämme
meidän Rajavartiolaitoksen resursseja. Parannamme muun muassa teknistä valvontaa ra-
jalla ja parannamme montaa muuta rajavalvonnan aspektia.
3



Pöytäkirjan asiakohta PTK 48/2019 vp
Ensimmäinen varapuhemies Tuula Haatainen: Tämä oli kokoomuksen kysymys, mut-
ta täällä on myös vihreiltä, vasemmistoliitolta ja rkp:ltä tähän aiheeseen kysymys.
4


	25.2
	16.38
	16.40
	16.41
	16.42
	16.43
	16.44
	16.46
	16.47


