















































DEMBB73.tmp.xml


Pöytäkirjan asiakohta PTK 135/2017 vp
Pöytäkirjan asiakohta 

PTK 135/2017 vp

Täysistunto

Maanantai 11.12.2017 klo 14.00—23.18

6. Hallituksen esitys eduskunnalle laeiksi yliopistolain ja ammattikorkeakoululain muutta-
misesta sekä laiksi yliopistolain muuttamisesta annetun lain voimaanpanosta

Hallituksen esitys HE 73/2017 vp
Valiokunnan mietintö SiVM 15/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

21.40 Li Andersson vas: Arvoisa puhemies! Opposition esittämistä muutoksista tämän
lakiesityskokonaisuuden voimaanpanolakiin äänestettiin tässä salissa viime perjantaina, ja
valitettavasti hallituspuolueiden edustajat eivät olleet silloin valmiita äänestämään sellais-
ten siirtymävaiheen ratkaisujen puolesta, jotka paremmin olisivat turvanneet yliopistoyh-
teisön ääni- ja vaikutusvaltaa, jotka myöskin paremmin olisivat vastanneet perustuslakiva-
liokunnan lausuntoa ja myös voimassa olevaa yliopistolakia. Tästä Tampere 3 -hankkees-
ta, joka on sinänsä siis myönteinen uudistus ja myönteinen yhteistyöprojekti, on nyt vali-
tettavasti samalla kuitenkin tulossa eräänlainen esimerkkitapaus, josta käy ilmi niitä ongel-
mia, joista yliopistoyhteisöt varoittivat siinä yhteydessä, kun hyväksyttiin tätä nyt voimas-
sa olevaa uutta yliopistolakia. Tampereella valitusta menettelytavasta myöskin heijastuu
niitä tuloksia, jotka ovat nousseet esille kansallisissa arvioissa vuonna 2009 hyväksytystä
yliopistolaista.

Kiteytetysti voi sanoa, että korkeakoulujen johdossa ollaan kyllä tyytyväisiä uusiin toi-
mintamalleihin mutta muutoin korkeakouluyhteisö hyvin laajasti kokee, että vaikutusmah-
dollisuudet yliopiston sisällä ovat heikentyneet melko merkittävästikin, ja on myöskin
osoitettu, että työhyvinvointi on heikentynyt aika merkittävästi korkeakouluyhteisön osal-
ta.

Näissä tehdyissä arvioissa on siis käynyt ilmi, että yliopistoyhteisö kokee, että toimival-
lan ja päätöksenteon keskittyminen on etäännyttänyt yliopistoyhteisöä korkeakoulujen si-
säisestä päätöksenteosta ja myöskin kärjistänyt näkemyseroja korkeakoulujen sisällä. Yh-
teisöllinen päätöksenteko ja korkeakoululaitoksen sisäinen demokratia ovat vähentyneet
merkittävästi muun muassa monijäsenisten toimielinten heikon ja epäselvän aseman takia.
Demokratian palauttaminen korkeakouluihin sekä yliopistoyhteisön työhyvinvoinnin pa-
rantaminen ovat nähdäkseni mitä keskeisimmässä määrin myös tiedepolitiikkaa, ja näiden
epäkohtien korjaamiseen pitäisi kyllä suhtautua paljon nykyistä vakavammin. Se, että ve-
dotaan siihen, että toimintatapoja korkeakoulujen sisällä pitäisi parantaa, ei ole riittävä vas-
 Tarkistettu
4.0



Pöytäkirjan asiakohta PTK 135/2017 vp
taus, kun näiden vaikutusmahdollisuuksien heikentymisen taustalla on selkeitä lainsäädän-
töön liittyviä epäkohtia, ja siksi lainsäädäntöä tältä osin pitäisi muuttaa.

Tästä syystä teen seuraavat vastalauseen mukaiset lausumaehdotukset:
"1. Eduskunta edellyttää, että yliopistolakia muutetaan niin, että monijäsenisten hallin-

toelinten tehtäviin lisätään yliopiston strategian, hallituksen laatiman talousarvion sekä toi-
minta- ja taloussuunnitelman hyväksyminen ja johtosääntöjen vahvistaminen.

2. Eduskunta edellyttää, että opetusyhteistyön mahdollisuuksien laajentamisen vaiku-
tukset henkilöstöön arvioidaan muutoksen suunnittelu-, toteutus- ja seurantavaiheessa."

21.43 Pilvi Torsti sd: Arvoisa puhemies! Yliopisto- ja tiedeyhteisössä on tosiaan paljon
ominaispiirteitä, jotka ovat hyvän tutkimuksen ja tieteellisen opetuksen varmistamisen yti-
messä, ja yksi näistä piirteistä meillä on ollut menneinä vuosina oikeastaan muuta yhteis-
kuntaa edellä ollut päätöksentekomalli, osallistava päätöksenteko- ja hallintokulttuuri, jos-
sa on tunnistettu opiskelijaedustus, henkilöstön edustus ja henkilöstön sisällä vielä useita
ryhmiä, kuten professorit, tutkimus- ja opetushenkilöstö ja hallintohenkilöstö.

Nyt kun tätä Tampere 3:a, jota tosiaan kaikki valiokunnassa ehdottomasti hankkeena ha-
lusimme viedä eteenpäin, käsittelemme, hyvin voimakkaasti nousi esiin tämän uuden yli-
opistolain aikana tapahtunut kipuilu yliopistodemokratian osalta, ja sitä kipuilua on ollut
tämänkin prosessin aikana. Valiokunnan olennaiseksi kysymykseksi, josta täällä salissa
äänestimme viime viikolla, nousi se, miten nämä siirtymäkauden järjestelyt tehdään. Pi-
dän kyllä edelleen käsittämättömänä ja erittäin valitettavana sitä, että me emme muodosta-
neet hallitusta, joka olisi nykyisten hallitusten muodostama, ja että rehtoria ei valitse var-
sinainen hallitus vaan väliaikainen hallitus. On aika erikoista valita rehtori, jonka sitten
muutaman kuukauden päästä varsinainen hallitus voi noin lähtökohtaisesti jopa irtisanoa.

No, tämä äänestys on mennyt, mutta koska nämä kysymykset tässä nousivat, niin kan-
natan edustaja Anderssonin tekemiä lausumaehdotuksia — toki sillä reunahuomiolla, että
me emme tässä valiokuntakäsittelyssä pystyneet käsittelemään koko tätä problematiikkaa,
mikä liittyy strategian ja johtosääntöjen ja konsistorin rooliin, mutta on ilmiselvää, että näi-
tä olisi syytä tarkistaa ja tarkastella, ja jos tämä laki olisi ollut tässä kohtaa ehkä hieman sel-
keämpi, ei olisi päädytty tällaiselle harmaalle alueelle, mille ehkä tässä meinattiin nyt sit-
ten päätyä ja osin päädyttiin tässä Tampere 3:n valmistelussa.

Joten, arvoisa puhemies, kannatan näitä lausumaehdotuksia. Se kakkonenhan on ilmi-
selvä sitten henkilöstön asemaa varmistamaan tässä vähän epävarmassa muutostilantees-
sa. — Kiitos.

Keskustelu päättyi ja asian käsittely keskeytettiin.
2


