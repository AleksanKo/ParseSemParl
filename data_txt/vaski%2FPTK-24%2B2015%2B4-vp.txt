















































DEM4F4.tmpSave.xml


Pöytäkirjan asiakohta PTK 24/2015 vp
Pöytäkirjan asiakohta 

PTK 24/2015 vp

Täysistunto

Keskiviikko 24.6.2015 klo 14.00—19.22

4. Eduskunnan pankkivaltuuston kertomus 2014 
Kertomus K 14/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään talousvaliokuntaan. Meille
asian esittelee edustaja Zyskowicz, olkaa hyvä.

Keskustelu

17.45 Ben Zyskowicz kok (esittelypuheenvuoro): Arvoisa rouva puhemies! Arvoisat
kansanedustajat! Käsittelyssä on nyt Pankkivaltuuston kertomus vuodelta 2014. Kuten vii-
me vuonnakin, Suomen Pankin riskejä käsitellään kootusti omassa erillisessä alaluvus-
saan. Samoin Pankkivaltuuston käsittelemät asiat ja sen arviot Suomen Pankin ja Finans-
sivalvonnan toimista löytyvät omista alaluvuistansa.

Kertomus keskittyy normaaliin tapaan kertomusvuoden tapahtumiin, ja sen tiedot perus-
tuvat laadintavaiheessa keväällä 2015 käytettävissä olleisiin tietoihin. Tämänvuotisessa
kertomuksessa otetaan huomioon eduskunnan talousvaliokunnan mietinnössä tehty ehdo-
tus, jonka mukaan Euroopan keskuspankin roolit yhtäältä rahapolitiikan toimijana ja toi-
saalta rahoitussektorin valvojana olisi hyvä erottaa toisistaan. Tämä on johtanut muutok-
siin kertomuksen alaluvuissa 2.2 ja 7.3.

Aiempien vuosien kehitykseen verrattuna euroalueen talousnäkymät vaikuttivat kerto-
musvuoden 2014 alkupuolella melko suotuisilta. Tuolloin arvioitiin, että euroalueen ta-
lous elpyy, vaikka kasvu olikin yhä hidasta ja epävarmaa. Syksyä kohden näkymät kuiten-
kin heikkenivät jälleen. Venäjän aiheuttama ja yhä jatkuva Ukrainan kriisi oli yksi epävar-
muuden lähteistä.

Vuonna 2013 aloittamansa ennakoivan viestinnän mukaisesti EKP:n neuvosto harjoitti
kertomusvuoden 2014 kuluessa kevyttä rahapolitiikkaa. EKP:n neuvosto päätti kertomus-
vuoden kesä- ja syyskuun aikana rahapolitiikan keventämisestä, likviditeettiä lisäävistä
toimista sekä toimista, joilla tehostettiin rahapolitiikan välittymistä reaalitalouteen. Näi-
den toimien taustalla olivat euroalueen heikko talouskehitys ja inflaation hidastuminen.
Toimilla kevennettiin rahapolitiikkaa edelleen ja tuettiin ennakoivaa viestintää. Niiden
avulla haluttiin varmistaa, että rahoitusolojen keventyminen välittyy reaalitalouteen. Euro-
alueella rahoituksesta merkittävä osa kulkee pankkien kautta, joten on tärkeää, että raha-
politiikan kevennys heijastuu lopulta myös pankkien antolainauskorkoihin. Kertomusvuo-
den joulukuussa EKP:n neuvosto päätti, että mahdollisten lisätoimien tarvetta arvioidaan
vuoden 2015 alkupuolella. Sittemmin kertomusvuoden jo päätyttyä EKP ilmoittikin, että
se laajentaa omaisuuserien ostoja.
 Tarkistettu
3.1



Pöytäkirjan asiakohta PTK 24/2015 vp
Rouva puhemies! Pankkiunionin muotoutuminen jatkui kertomusvuonna. Osana sitä
EKP toteutti kertomusvuonna yhteistyössä kansallisten viranomaisten kanssa pankkien
niin sanotun kattavan arvioinnin. Kattava arviointi koostui pankkien saamisten laadun yh-
denmukaisesti toteutetusta arvioinnista sekä stressitestistä, jolla arvioitiin pankkien vaka-
varaisuuden kehitystä epäsuotuisan talouskehityksen oloissa. Stressitestin avulla voidaan
arvioida pankkien kykyä selviytyä poikkeuksellisista tilanteista.

Kattava arviointi kohdistui euroalueen 130 suurimpaan pankkiin. Sen tavoitteena oli
saada yhteismitallinen kuva euroalueen pankkien tilanteesta, taseiden laadusta ja tappion-
sietokyvystä ennen valvontavastuun siirtymistä EKP:lle. Kattavan arvioinnin tulokset val-
mistuivat lokakuun 2014 lopulla. Tuloksien mukaan suuri osa pankeista selvitti kattavan
arvioinnin hyvin. Kattavassa arvioinnissa mukana olleiden suomalaispankkien — Nordea
Pankki Suomi -konsernin, OP-Pohjola-ryhmän ja Danske Bank -konsernin — vakavarai-
suus ylitti edellytetyt vähimmäistasot selvästi.

Pankkien kattavan arvioinnin ja stressitestien jälkeen arvioitavina olleiden pankkien
valvonta siirtyi marraskuussa 2014 yhteiselle valvontamekanismille. Pankkiunioniin kuu-
luvien vähemmän merkittävien pankkien suorasta valvonnasta vastaavat edelleen kansal-
liset valvojat. EKP kuitenkin huolehtii siitä, että valvonta perustuu koko pankkiunionissa
yhtenäisiin käytäntöihin.

Yhteistä pankkien kriisiratkaisumekanismia koskeva Euroopan parlamentin ja EU-neu-
voston asetus tuli voimaan elokuussa 14. Yhteinen kriisinratkaisumekanismi aloittaa toi-
mintansa täydessä laajuudessaan ensi vuoden alussa. Yhteinen kriisinratkaisumekanismi
vastaa tulevaisuudessa pankkiunioniin kuuluvien maiden kaikkien pankkien kriisinratkai-
susta.

Kriisinratkaisumekanismin ensisijaisena tavoitteena on tehdä mahdolliseksi se, että va-
kaviin ongelmiin ajautuvien pankkien toiminta voidaan uudelleenjärjestellä hallitusti ja
nopeasti. Tavoite on, että veronmaksajille koituvat kustannukset ja reaalitaloudelle aiheu-
tuvat haitat jäisivät mahdollisimman pieniksi. Pankkien ongelmista vastaisivat ensisijai-
sesti niiden omistajat, velkojat ja suurrahoittajat, kuten oikein on. Pyrkimyksenä on lopet-
taa se sietämätön tilanne, että pankkien voitot ovat yksityisiä mutta tappiot yhteisiä.

Arvoisa rouva puhemies! Luulenpa, että tätä esittelypuheenvuoroa ei voi tänään käyttää
mainitsematta Kreikkaa. Mitään kattavaa yhteenvetoa tässä ei ole mahdollista eikä tarkoi-
tuksenmukaista tehdä. Totean vain, että Kreikan osalta tilanne on äärimmäisen akuutti eli
juuri tälläkin hetkellä, ilmeisesti ihan sananmukaisesti, euromaiden valtiovarainministerit
ovat asian tiimoilta koolla. Ylivelkaantunutta Kreikkaa on tuettu, lainoitettu ja rahoitettu
useaa kautta. Kriisin ratkaisun avaimet ovat viime kädessä kreikkalaisilla itsellään. Kuten
olen useasti todennut, lähtökohta ei voi olla se, että jokin maa voisi jatkuvasti vyöryttää
vastuuta omista veloistaan muille. Sanon suoraan, että henkilökohtaisesti minun on vaikea-
ta ymmärtää kreikkalaisten ajattelua tässä asiassa.

Katsoin parisen päivää sitten joltakin englantilaiselta televisiokanavalta keskustelua,
jossa kreikkalainen osanottaja sanoi, että hänen eläkkeellä oleva ja koko ikänsä ahkerasti
työtä tehnyt ja veroja maksanut opettajaäitinsä on syytön Kreikan nykyisiin talousongel-
miin. Näin asia varmasti onkin. Mutta toisaalta: eikö suomalainen tai saksalainen tai hol-
lantilainen eläkeläinen tai yleensäkin veronmaksaja ole vielä vähemmän syyllinen Krei-
kan nykyongelmiin? Millä ihmeen logiikalla Kreikan velkojen maksaminen kuuluisi heil-
le? Ei minun mielestäni millään.
2



Pöytäkirjan asiakohta PTK 24/2015 vp
Kreikka on nyt konkreettinen esimerkki siitä, miksi Suomen Pankin vakavaraisuudesta
ja riskipuskureista on tärkeää pitää huolta. Euroopan keskuspankkijärjestelmän osana Suo-
men Pankilla on laskennallisia taloudellisia osuuksia Kreikan veloissa. Pankin saataville
on vakuudet, ja turvana ovat myös Kreikan keskuspankin ja Euroopan keskuspankin omat
puskurit. Jos kuitenkin pahin mahdollinen vaihtoehto, se äärivaihtoehto, halutaan yksin-
kertaistetusti esittää, voidaan sanoa, että Suomen Pankin eurojärjestelmän pääoma-avai-
men mukainen laskennallinen osuus Kreikassa on tällä hetkellä runsaat 2 miljardia euroa.
Toisaalta on heti perään todettava, että mikäli tällainen teoreettinen tulema olisi toteutuak-
seen Euroopassa, olisi silloin paljon suurempiakin murheita käsillä kuin Kreikan maksu-
kyvyttömyys.

Pankkivaltuusto on seurannut säännöllisesti Suomen Pankin riskiprofiilin ja taseen ke-
hitystä. Pankkivaltuuston näkemys on, että Suomen Pankin vakavaraisuus oli kertomus-
vuoden lopulla riittävä kattamaan pankin tehtävien hoitamisesta johtuvat riskit ja se on sitä
edelleen.

Arvoisa rouva puhemies! Aivan lopuksi totean, että Suomen Pankin voitto kertomus-
vuodelta 2014 oli hieman yli 150 miljoonaa euroa. Pankkivaltuusto päätti keväällä, että
voitosta 12,6 miljoonaa euroa käytetään Suomen Pankin vararahaston kartuttamiseen.
Loppuosa eli noin 137,5 miljoonaa euroa siirrettiin valtion loputtomiin tarpeisiin.

17.54 Olavi Ala-Nissilä kesk: Arvoisa rouva puhemies! Tässä entinen Pankkivaltuuston
puheenjohtaja, nykyinen jäsen, edustaja Zyskowicz käytti hyvän puheenvuoron. Itsekin
olin Pankkivaltuuston puheenjohtajana 2000-luvun alkupuolella, jolloin edustaja Heinä-
luoma oli varapuheenjohtajana. Muistan, kun silloin valtiovarainministeri ja ministeri Wi-
deroos (Eero Heinäluoma: Toinen valtiovarainministeri!) — toinen valtiovarainministeri
Wideroos — ja hallituskin ajoivat sitä, että Suomen Pankin pääomia pitää leikata siihen
valtion pohjattomaan kassaan, koska ei ole näköpiirissä enää, että tulee suuria tarpeita fi-
nanssikriisin johdosta. Silloin se onnistuttiin torjumaan, ja se oli sinällään jo merkillinen
yrityskin, ja tänään nähdään, että Suomen Pankki tarvitsee todella ne pääomansa, mitkä sil-
lä on.

Ihan lyhyesti muutama kommentti. Viime viikolla Euroopan tuomioistuin antoi päätök-
sensä koskien Euroopan keskuspankin roolia, sitä, onko se ylittänyt toimivaltansa keskus-
pankkirahoituksessa. Tämä asia oli tullut sinne Saksan perustuslakituomioistuimen toi-
mesta lausuntopyyntönä, kun oli tehty monia kanteluita Saksassa asian johdosta. Euroo-
pan tuomioistuin totesi, että valtion velkakirjan osto jälkimarkkinoilla OMT-ohjelman mu-
kaisin ehdoin ei ole kiellettyä julkisen sektorin keskuspankkirahoitusta ja että sillä ei myös-
kään kierretä keskuspankkirahoituksen kieltoa, koska ohjelma on niin tiukan ehdollinen ja
siinä on vähimmäisrajat liikkeellelaskun ja ostojen välillä ja niin edelleen. Tämä päätös on
tärkeä päätös, ja minusta etukäteen ajatellen ei ollut täysin selvää, että tämä tulkinta on näin
selkeä.

Arvoisa puhemies! Euroopan keskuspankin roolista vähän laajemmin: Edustaja Zysko-
wicz sanoi, että rahapolitiikka on ollut kevyttä. Se on todella ollut kevyttä. Tällä kevyellä
rahapolitiikalla EKP antaa jäsenmaille lisäaikaa laittaa taloutensa kuntoon, tehdä raken-
teellisia uudistuksia. Sehän ei ratkaise Euroopan kilpailukyvyn ja talouden rakenteiden on-
gelmia mitenkään. Valitettavan huonosti jäsenmaat ovat tätä lisäaikaa käyttäneet hyväk-
seen. Tosin näemme, että tiettyä edistymistä on tapahtunut Irlannissa, Espanjassa, Portu-
galissa, mutta suuretkaan jäsenmaat mielestäni eivät ole tehneet tarpeeksi. Aikaa myöten
3



Pöytäkirjan asiakohta PTK 24/2015 vp
näin kevyellä rahapolitiikalla on totta kai myöskin riskinsä, ja sitä kannattaa miettiä myös-
kin Suomen Pankissa, joka kuuluu Euroopan keskuspankkijärjestelmään.

Euroopan keskuspankin rooli on muuttunut siitä, mitä se oli perussopimuksessa. Kuiten-
kin mielestäni kiistatta Euroopan keskuspankilla on nyt iso rahamarkkinoiden vakautta tur-
vaava rooli. Myöskin pankkivalvonta on siirtymässä, siirtynyt Euroopan keskuspankin yh-
teyteen hyvin merkittävällä tavalla. On muitakin ominaispiirteitä, jotka kertovat siitä, että
Euroopan keskuspankki on ottanut selkeästi isomman roolin kuin sillä alun perin oli perus-
sopimuksessa. Tässä tullaan siihen ongelmaan, pitäisikö myöskin Euroopan keskuspankin
valvontaa muuttaa jotenkin.

Euroopan tilintarkastustuomioistuimessa ollessani näistä asioista myös keskusteltiin ja
todettiin, että yleinen periaatehan on se, että kun julkisia varoja käytetään, aina pitää olla
kolme asiaa: accountability, transparency, public audit eli tilivastuu, läpinäkyvyys ja julki-
nen valvonta. Nyt Suomenkin osalta tämä vielä muuttuu, kun pankkiunionia rakennetaan.
Euroopan keskuspankissahan ei käytännössä ole julkista valvontaa. Se on yksityisen tilin-
tarkastusyhtiön tarkastettavana. Ainoastaan pieni siivu hallinnon osalta on Euroopan tilin-
tarkastustuomioistuimen valvonnassa.

Suomen valtion tilinpäätöksessä on nyt vastuita liittyen finanssimarkkinoiden tilantee-
seen, liittyen siihen, että olemme osa euroaluetta, olemme Euroopan vakausmekanismissa
mukana, me olemme kohta Euroopan pankkiunionissa mukana. Nämä vastuut ovat tieten-
kin julkisen valvonnan, eduskunnan budjettivallan näkökulmasta myöskin asioita, joita
kannattaa miettiä, ja ymmärtääkseni tarkastusvaliokunnassa on ajatuksia, että niitä pitää
tarkemmin miettiäkin. Eli yhteenvetona voisi todeta, että Euroopan keskuspankin rooli on
muuttunut, ja tässä mielessä sen asemaa pitää myöskin tarkastella julkisen valvonnan nä-
kökulmasta.

Puhemies! Aivan lyhyesti Kreikasta. Kreikan perusongelma on se, että Kreikassa ei ole
toimivaa julkista hallintoa, riittävän hyvää julkista hallintoa. On välttämätöntä näissä ny-
kyisissä oloissa, globaalissa rakennemuutoksen maailmassa, yhteisvaluutan oloissa, että
valtio pystyy budjetoimaan menonsa, pystyy vastuullistuttamaan menonsa, pystyy valvo-
maan menonsa. Siis budjetointijärjestelmän täytyy toimia. Toisaalta valtion täytyy pystyä
keräämään veroja kattavasti, tehokkaasti. Tätä Kreikalla valitettavasti ei tänäkään päivänä
vielä ole. Kreikkahan oli hyvällä alulla uudistusten tiellä, mutta valitettavasti se pysähtyi.
OECD:n tutkimukset kertovat juuri näistä ongelmista. Myöskin valvonta Kreikassa on
puutteellista.

Niin kauan kuin ei ole riittävän hyvää julkista hallintoa Kreikassa, nämä rahat, joilla jou-
dutaan tukemaan valtiota, keskuspankkijärjestelmää, menevät valitettavasti mustaan auk-
koon. Tämä on tietysti ongelma Suomelle ja euroalueella laajemminkin. Mielestäni tämä
asia pitäisi nostaa myöskin Suomen hallituksen keskusteluissa esille paremmin, että Krei-
kan on kerta kaikkiaan saatava hallintonsa paremmin toimimaan.

Valtiohan voi maksaa velkansa kolmella tavalla. Se talouskasvun kautta voi tasapainot-
taa talouttaan, jos talouskasvu on voimakas. Se voi tehdä säästöjä, leikkauksia, niin kuin
me teemme. Sitten on kolmas tapa: kaverit maksavat. On selvää, että poliittisesti tämä ka-
verit maksaa -linja ei voi jatkua ja Kreikan on omankin taloutensa kannalta välttämättä saa-
tava julkinen hallintonsa paremmin toimimaan. (Eduskunnasta: Hyvä puheenvuoro!)

18.02 Pia Viitanen sd: Arvoisa rouva puhemies! Kuten tuossa taustalta huudettiin, hyvä
puheenvuoro. Minusta on tärkeää, että kaiken kaikkiaan eduskunnalla on aina tämä mah-
4



Pöytäkirjan asiakohta PTK 24/2015 vp
dollisuus tarkastella myös Suomen Pankin toimintaa. Tänä päivänä varmasti se akuutein
asia on, kuten edellisetkin puhujat ovat maininneet, tämä Kreikan tilanne. Ja tietenkin
eduskunnan kannalta ja eduskunnan budjettivallan kannalta on äärimmäisen tärkeää, että
pystymme hahmottamaan kokonaisriskin, tuli se sitten omien lainajärjestelyjen kautta, tuli
se sitten EKP:n kautta, IMF:n kautta ja niin poispäin. Siksi tämä on erittäin tärkeää keskus-
telua, mitä tänä päivänä ja näinäkin tunteina kaiken kaikkiaan täällä käydään. Mielestäni
myös tämä EKP:n rooli — paitsi että hintavakaus siellä kärjessä aina tulee — myös mah-
dollisuutena tukea yleistä talouspolitiikkaa ja työllisyysnäkökulmia on hyvin tärkeä tänä
päivänä.

Puhemies! Tästä Kreikasta vielä sen verran, että on hyvin tärkeätä tänään myös nähdä se
ikään kuin jatkumo, mitä tässä vuosien varrella on tapahtunut. Silloin kun tämä kaikki al-
koi ja vuonna 2010 keskustelimme täälläkin ensimmäistä kertaa näistä mahdollisista tuki-
järjestelyistä, niin me sosialidemokraatit näimme hyvin vahvasti, että valitettavasti voi olla
niin, että joskus tulevaisuudessa tästä tilanteesta Kreikka ei tule selviämään. Siksi halusim-
me turvata veronmaksajien riskejä ja rajata vastuita ja olimme sitä meiltä, että voi olla, että
vakuuksille tulevaisuudessa on tarvetta. Näin ollen edellytimme, että ennen lainanantoa
Suomen tulisi vaatia saatavilleen vakuudet sekä myös sijoittajien tulisi ottaa osaa tähän jär-
jestelyyn. No, näin ei käynyt. Myönnettiin kahdenvälinen laina, josta Suomella on todella-
kin sitten vastuut olemassa ilman vakuuksia. Mutta SDP:n politiikka pysyy hyvin johdon-
mukaisena: kun sitten seuraava hallitus tuli ja jälleen kerran näitä asioita käsittelimme, niin
silloin oli hyvä, että Suomen linja yhtenäisesti muuttui ja näille seuraaville ERVV:n kautta
tulleille lainoille me saimme valtiovarainministeri Jutta Urpilaisen taistelemana vakuudet
ja tuolloin myös toteutettiin sijoittajan vastuuta. Ja tämä oli — tänä päivänä, jos koskaan,
sen näemme — enemmän kuin tarpeen. Nyt meillä tämän ansiosta on tilillä noin miljardi
euroa turvaamassa suomalaisten veronmaksajien saatavia siinä tilanteessa, että kaikki ei
hyvin menisi. Toki jokainen meistä toivoo, (Puhemies koputtaa) että kaikki Kreikassa hy-
vin menisi. — Puhemies! Siirrynkö hetkeksi tuonne puhujakorokkeelle?

Toinen varapuhemies Paula Risikko: Puhukaa siitä loppuun.

  Kiitos, arvoisa puhemies, joustavuudesta. — Me pidämme hyvin tärkeänä nyt, kun tu-
levia ratkaisuja tehdään, että me huolehdimme siitä, että tämä miljardin säästöpossu, joka
meillä on olemassa, ei tule rikotuksi. Eli me emme missään nimessä voi täällä Suomessa
hyväksyä missään vaiheessa velkojen leikkauksia, mitä silloin tällöin on väläytelty tässä
akuutissakin keskustelussa. On hyvin tärkeää, että nykyhallitus pysyy tässä tiukkana ja to-
teuttaa edellisen hallituksen aloittamaa johdonmukaista linjaa sen suhteen, että todella-
kaan piikki ei saa olla auki ja yhteinen: eri maiden velkojen pitää pysyä yksittäisinä velkoi-
na, ja ne eivät voi olla yhteisvastuullisia. Siksi nämä linjanvedot, mistä tänäänkin täällä pu-
humme, ovat äärimmäisen tärkeitä, puhemies.

18.06 Markku Eestilä kok: Arvoisa rouva puhemies! On hyvä, että kerran vuodessa
eduskunnassa keskustellaan Suomen Pankista ja täällä voi käyttää puheenvuoroja. Itse ha-
luaisin vähän maallikkonäkökulmasta tuoda esille sen, että oman käsitykseni mukaan kan-
sainväliset rahoitusmarkkinat ovat aina kriisissä, ne ovat aina kuilun partaalla. Sellaista
ikään kuin selvää ajanjaksoa, jolloin kaikki olisi ikään kuin helposti suunniteltavissa ja sen
perusteelta tehtävissä päätöksiä, ei käsitykseni mukaan ole.
5



Pöytäkirjan asiakohta PTK 24/2015 vp
Ihan mielenkiintoisia kuvioita tässä hyvin tehdyssä kertomuksessa on esimerkiksi sivul-
la 12 kuvio 13, jossa on Suomen vaihtotaseen ylijäämä, joka kylläkin on viimeisenä neljä-
nä vuotena ollut alijäämä. Minun mielestäni tästä kuviosta kannattaa muutama sana käyt-
tää sen takia, että kun meillä tämä euroalue ei ole liittovaltio, silloin se tarkoittaa sitä, että
jos joku maa tekee alijäämää, niin jonkun täytyy tehdä käsittääkseni ylijäämää, ja jos en ai-
van väärin muista, niin kumulatiivinen ylijäämä Saksalla on yli 1 000 miljardia. Ja kun
Saksa on maailman suurin pääoman viejä, se rahoittaa omaa vientiteollisuuttaan, niin nä-
kemykseni mukaan euro on ollut Saksalle erityisen hyvä — saattaa olla, että se ei sitä olisi,
jos Saksalla olisi oma markka — ja koska me emme ole liittovaltio, niin se tarkoittaa sitä,
että olemme pysyvästi sillä tiellä, että jossakin on aina alijäämää.

Jos itse arvioisin tätä koko eurojärjestelmää ja sen tulevaisuutta, niin varsinkin kun nyt
Euroopan keskuspankki on sitten eri mekanismein ja eri papereihin käärittynä lähtenyt pa-
nemaan yli 1 000 miljardia jälleen rahaa markkinoille ja kun on epävarmaa, että nämä val-
tiot pystyvät korjaamaan kilpailukykyään nimenomaan Saksaan nähden, niin meillä jatku-
vat nämä alijäämät ja velkakriisit. Ja sen vuoksi itse en välttämättä usko pankkiunioniin.
Vaikka siellä on erittäin hyviä mekanismeja nyt ja täällä sivulla 38 on sitten yleinen val-
vontamekanismikin monessa eri laatikossa ja se antaa sen kuvan, että me saisimme ikään
kuin Euroopan keskuspankin kautta, koska valvonta on sinne keskitetty ja menty ikään
kuin pieni askel liittovaltion suuntaan, niin itse en valitettavasti usko, että se antaisi meille
varmuuden siitä, että rahamarkkinat ovat hyvässä kontrollissa.

Sen takia meidän täytyy kerran vuodessa täällä arvioida Suomen Pankin ja Suomen nä-
kökulmasta, mikä on euron tulevaisuus ja mikä on sitten Suomen mahdollinen reagointi tä-
hän eurojärjestelmässä, koska me emme pysty enää devalvoimaan, ja sen takia meillä tulee
olemaan vaikeuksia, koska meillä ei ole historiallisista syistä johtuen kovin suuria hinta- ja
palkkajoustoja. Ja jos tämä yhteiskuntasopimus nyt vie asioita siihen suuntaan polkematta
kenenkään oikeuksia, niin se on ehkä ainut tie, millä Suomi voi sitten omaa kilpailuky-
kyään parantaa. Sen takia koen, että nykyhallituksen suunnitelmat lähteä yhdessä työmark-
kinajärjestöjen kanssa neuvottelemaan yhteiskuntasopimuksesta on kuitenkin linjana oi-
kea.

Jos me ajattelemme tätä tilannetta tällä hetkellä, en ole asiantuntija Kreikan suhteen,
mutta voi olla näin, kuten täällä edustaja Ala-Nissilä puhui, että Kreikassa hallinnossa on
ongelmia, mutta kyllä siellä saattaa olla ongelmia myös tämän euron ja valuutan kanssa.
Kreikka toimii ympäristössä, jossa on aivan eri palkka- ja hintarakenne sen naapurustossa.
Turkki vie siltä turistit. Turkin liira muistini mukaan on 7—8 vuodessa devalvoitunut aika
paljon: aikanaan eurolla sai 1,5 liiraa, nyt saa 3. Kreikan on erittäin vaikea toimia tässä toi-
mintaympäristössä. Ja sen takia saattaa olla, että Kreikka on pysyvästi tuomittu alijäämiin
ja ongelmiin, ja jos Kreikalla olisi oma raha, oma valuutta, niin sen devalvoitumisaste olisi
50—70 prosenttia.

Tämä on nyt se Suomen tie, ja meidän täytyy vain tässäkin salissa joskus keskustella,
olemmeko siinä välitilassa: kun me emme ole oikein itsenäinen valtio mutta kun emme ole
liittovaltio, olemme välitilassa, joka saattaa olla se kaikkein hankalin. Historia on osoitta-
nut, että jos meillä on valuuttaunioni, sen käytännössä pitäisi todennäköisesti olla enem-
mänkin liittovaltio, että se toimisi, koska silloin siellä nämä ylijäämät lähdettäisiin ikään
kuin jakamaan niille maille, jotka niitä tarvitsevat, ja todennäköisesti se kohde, mihin ne
ylijäämät pitäisi pistää, olisi sosiaalipuoli ja työttömyyskorvaukset.

Arvoisa rouva puhemies! Tässä hieman omia näkemyksiäni.
6



Pöytäkirjan asiakohta PTK 24/2015 vp
18.11 Arto Satonen kok: Arvoisa puhemies! Tämä Kreikan tilanne on tietysti juuri akuu-
tisti jälleen kerran päällä. Kyllä on ihan välttämätöntä, niin kuin tähän asti on toimittukin,
että lainanantajat ovat pitäneet varsin tiukkaa linjaa sen suhteen, että Kreikan pitää omaa
talouttaan uudistaa. Tietysti tuntuu jossain määrin ei ehkä erikoiselta eikä yllättävältäkään,
mutta tietysti tilanne on sillä tavalla mielenkiintoinen, että nyt sitten aivan tässä kalkkivii-
voilla on niin käymässä, että Kreikan hallitus on myöntymässä niihin asioihin, joista on jo
pitkään puhuttu. Aika näyttää, syntyykö siinä ratkaisu.

Arvoisa puhemies! Olen kuitenkin paljon enemmän huolissani vielä Suomen taloudesta
kuin Kreikan taloudesta, ja siihen ehkä tässä salissa voidaan enemmän vaikuttaa. Kyllähän
tässä Pankkivaltuuston kertomukseen viitaten huomioitava asia on se, että tämän kevyen
rahapolitiikan aikanakaan Suomi ei ole päässyt mukaan siihen kasvuun, mitä lähes kaik-
kialla muualla euroalueella on tapahtunut. Kyllä sille yksiselitteinen syy on se, että meidän
kilpailukykymme ja suomalaisen työn kilpailukyky on yksinkertaisesti liian heikko. Kyllä
se väistämättä johtaa siihen, että yhteiskuntasopimus on tähän maahan aikaansaatava sillä
tavalla, että sillä voidaan kilpailukykyä parantaa, suomalaista työllisyyttä parantaa, vientiä
edistää. Toivon kyllä, että kaikki mahdolliset voimat ovat sitä ratkaisua tukemassa, siitä-
kin asiasta tänään jälleen keskustellaan.

18.13 Eero Heinäluoma sd: Arvoisa puhemies! Täällä on käyty tänään erinomaisen hy-
vää ja tarpeellista keskustelua erityisesti Euroopan keskuspankin muuttuneesta ja muutok-
sessa olevasta roolista ja sitten toisaalta sen vaikutuksista meidän suomalaisten kannalta.
Pankkivaltuutettu, edustaja Ala-Nissilä oikeastaan kiteytti tämän ison muutoksen, joka
EKP:n roolissa on kaksivaiheisesti tapahtunut viime vuosien aikana. Mielenkiintoista on,
että EKP:n tehtäväksianto tänä aikana on kuitenkin pysynyt ennallaan. Ainut, mikä on
muuttunut, on pääjohtajan nimi. Sen jälkeen, kun pääjohtajaksi tuli italialainen Draghi,
käytännössä EKP:n politiikka on muuttunut huomattavasti dynaamisemmaksi ja voimak-
kaammaksi ja politiikkaan on tullut paitsi tämä hintavakaustekijä myös sitten näkökohdat
kasvun ja sitä kautta työllisyyden tukemisesta. Muutos on tapahtunut kahdessa vaiheessa.
Ensin pelkästään pääjohtajan julkinen kannanotto riitti pysäyttämään rahoitusmarkkinoi-
den epävakauden ja tuomaan eteläisen Euroopan valtioiden joukkovelkakirjalainojen ko-
rot alas. Siis yhtään rahaa ei tarvinnut käyttää, riitti yksi puhe ja siinäkin oikeastaan yksi
virke. Se on osoitus siitä, mikä valtaisa voima keskuspankilla on silloin, kun se käyttää sitä
ajatellulla ja koordinoidulla tavalla. Tiedämme kuitenkin, että tämäkään päätös ei ollut
helppo, ja sitä on osassa Saksan päätöksentekijöitä voimakkaasti protestoitu. Ja nyt tämä
toinen vaihe, osto-ohjelma, on siis tietenkin keventänyt rahoitusmarkkinoita ja tuonut lisää
rahaa. Sen taustallahan oli tämä deflaatioriski, joka oli hiipimässä myös euroalueelle ja
joka uhkasi tuoda uusia vakavia ongelmia koko euroalueen kasvun kannalta. Tämä osto-
ohjelma näyttää toimineen, nyt inflaatio on asettumassa lähemmäksi tätä EKP:n asettamaa
tavoitetta, lähelle 2:ta prosenttia mutta kuitenkin alle.

Suomen kannalta asiaa katsoen joutuu toteamaan, että jossain määrin on hämmentävää,
— kun me olemme tämmöinen legalistinen yhteiskunta, jossa ajatellaan niin, että annetaan
tehtäviä eri viranomaisille ja ne toimivat näiden tehtävien mukaan — että jos halutaan
muuttaa jonkun instituution roolia, niin muutetaan tehtäviä eikä muuteta käytäntöjä. Tämä
on ollut hämmentävää. Tästä jää jäljelle se kysymys, että olisi perusteltua pohtia myös
EKP:n tehtävien virallistakin uudelleenhahmottamista eli ottaa tämä kasvu ja työllisyyden
tukeminen virallisiinkin tehtäviin hintavakauden vaatimisen ohella, niin kuin monissa
7



Pöytäkirjan asiakohta PTK 24/2015 vp
muissa maailman keskuspankeissa on, muun muassa Yhdysvaltain Fedissä. Ja kun Yhdys-
valtain Fedin toiminta on selvästikin monin osin toiminut esikuvana myös sille, mitä olem-
me nyt EKP:n uuden pääjohtajan aikana nähneet, niin tältäkin kannalta katsoen tämä teh-
täviä koskeva keskustelu olisi syytä avata uudelleen.

Iso-Britanniahan käy parhaillaan neuvotteluja, ainakin suurempien EU:n jäsenmaiden
suuntaan, siitä, millä tavalla Iso-Britannia voisi itselleen palauttaa joitakin oikeuksia kan-
salliseen päätöksentekoon. Konservatiivinen pääministeri Cameron on sanonut, että tämän
pitäisi tapahtua EU:n sopimuksia muuttamalla. Jos tähän keskusteluun lähdetään mukaan
ja jos se avautuu, niin sitten pitäisi kyllä tätä EKP:n osuutta miettiä.

Täällä on tuotu esille tämän yhteisessä rahassa olemisen vaatimukset kotimaan talous-
politiikalle ja kotimaan toimijoille. Kiistatonta on, että euron arvo hinautui liian korkealle
koko euroalueen keskimääräisiin tarpeisiin nähden ja sitten erityisesti Etelä-Euroopan
mutta myös Suomen tarpeisiin ja kilpailukykyyn nähden. Keskuspankin muuttuneen toi-
minnan tuloksena euron arvo on asettunut lähemmäksi ilmeisesti todellista euroalueen
kansantalouksien suorituskykyä, ja se osaltaan tietysti vaikuttaa myös Suomen kilpailuky-
kyä vahvistavalla tavalla.

Täällä on ihan oikein tuotu esille, että meidän oma sopeutumisemme yhteisessä rahassa
toimimiseen on selvästikin kesken ja tämä koskee sekä valtiollisia toimijoita että keskeisiä
muita toimijoita myös työmarkkinoiden osalta.

Kun 90-luvulla yhteiseen rahaan siirtymistä valmisteltiin ja sitä pohdittiin, useissa pu-
heenvuoroissa ja myös erilaisissa selvityksissä todettiin, että pitäisi rakentaa joustoele-
menttejä valmiiksi olosuhteisiin, joissa euron kurssi ei vastaa Suomen kansantalouden tar-
peita. Silloin todettiin muun muassa, että työmarkkinoilla pitäisi olla aikaisempaa enem-
män joustavia palkanmuodostuksen osia, pitäisi satsata voittopalkkioiden, tulospalkkioi-
den, erilaisten bonusten ja myös henkilöstörahastojen käyttöön. Tästä tuntui vallitsevan
huomattava yksimielisyys. Kun sitten katsoo, mitä on tapahtunut, niin ei oikeastaan ole ta-
pahtunut yhtään mitään, on pantu hyllyyn ne kaikki raportit ja suoritukset tältä osin.

Sama koskee myös henkisessä mielessä niitä puskureita, jotka silloin sovittiin rakennet-
tavaksi juuri tämäntyyppisiä pulmia varten, joita olemme viime vuosina nähneet. Näitähän
tehtiin sekä työeläkejärjestelmään että työttömyysvakuutusjärjestelmään. Näidenkään pus-
kureiden käytöstä ei ole saavutettu yhteisymmärrystä, joten kyllä tässä kotimaan puolella
on mietittävää ja on päivänselvää, että nyt esillä oleva yhteiskuntasopimus ei tule ratkaise-
maan näitä ongelmia eikä ole ollenkaan nykymuodossaan riittävä näihin ongelmiin vastaa-
misen kannalta.

Edustaja Ala-Nissilä toi esille tämän EKP:n valvontakysymyksen. Ongelma ei ole huu-
tava, mutta se on selvästi kehittynyt ja vaatii kyllä pohdintaa. Kun EKP:n toiminta on sel-
keästi muuttunut, kun se ottaa enemmän riskiä, samalla kyllä tukee myös paremmin euro-
alueen kasvunäkymiä, niin valvonnan pitäisi kehittyä näiden muuttuvien toimintojen mu-
kana. On ilmiselvää, että pankin sisäinen valvonta tässä ei ole riittävää vaan tässä tarvittai-
siin vahvempia käsiä ja suurempaa läpinäkyvyyttä ainakin jäsenmaiden ja myös niiden
parlamenttien suuntaan. Pidän perusteltuna, että tähän keskusteluun palataan erillisen poh-
diskelun ja valmistelun pohjalta.

Lopuksi on pakko tulla tähän kysymykseen, johon Pankkivaltuuston kunnioitettu pu-
heenjohtaja, edustaja Zyskowicz päätti puheenvuoronsa, eli Kreikkaan. Tämä on huoles-
tuttavassa tilanteessa myös suhteessa niihin tämän viikon aikana kuultuihin puheenvuoroi-
hin. Me olemme koko ajan sen ison kysymyksen kanssa tekemisissä, lähdetäänkö euroalu-
8



Pöytäkirjan asiakohta PTK 24/2015 vp
etta ja sen järjestelmiä ratkaisemaan velkojen yhteisvastuun pohjalta. Tässä kysymyksessä
meidän aikaisemmat kantamme ovat olleet varsin yksituumaisia, voi sanoa jopa lähes puo-
luekantaan katsomatta, että euroalueen toiminnan tulee rakentua ei velkojen yhteisvastuun
pohjalle vaan sille pohjalle, että kukin vastaa omista veloistaan. Vaikeuksiin joutuneita
voidaan auttaa, mutta pitää olla selvää, että se laina, joka lähtee avun muodossa, tulee sit-
ten aikoinaan maksettuna lainana takaisin.

Nyt kuitenkin huomio kiinnittyy siihen, että tässä kriisin nykyisessä vaiheessa nämä pu-
heenvuorot ovat kummallisesti hiljentyneet myös eduskunnan osalta. En ole nähnyt myös-
kään johtavien hallituspuolueiden osalta kannanottoja, joissa olisi pidetty tästä periaattees-
ta kiinni, että velkojen yhteisvastuuseen ei mennä.

Toivonkin, että edustajat Zyskowicz, Ala-Nissilä ja täällä paikalla olevat perussuoma-
laiset edustajat voisivat jossain määrin huojentaa pelkojani sanomalla, että edustaja Heinä-
luoma voi nukkua yönsä rauhassa, että nykyinen hallitus pitää kiinni siitä lähtökohdasta,
että kukin maa hoitaa itse omat velkansa ja Suomi ei hyväksy julkisten velkojen leikkauk-
sia, jotka velat ovat tulleet hoitamaan tätä kriisiä, ei tienaamaan, ja että näistä sovituista va-
kuusjärjestelyistä, jotka osaltaan turvaavat meidän saataviamme, pidettäisiin myös tässä
yhteydessä kiinni. Jäänkin mielenkiinnolla odottamaan tämän jälkeen tulevia kannanotto-
ja.

Nyt tiedossa on, että tämän viikon lopulla, huomenna ja perjantaina, päämiehet kokoon-
tuvat. Lehtitietojen mukaan siellä on esillä ajatus siitä, että velkoja leikattaisiin ja että se
olisi osa tätä ratkaisua, jota myös Kreikka tietysti on johdonmukaisesti vaatinut. Tähän
mennessähän on tehty yksityisen sektorin alkuperäisten luotottajien velkojen leikkaus,
suurin taloushistorian leikkaus, mitä on nähty, yli 100 miljardin euron velkapääoman pois-
taminen, mutta ne olivat velkojia, jotka olivat alun perin tienanneet tällä. Mielestäni julkis-
ta rahaa, joka on tullut pelastamaan Kreikkaa, ei pitäisi laittaa kärsimään siitä, että on ha-
luttu kreikkalaisia auttaa. Tässä pitää olla Suomella ja suomalaisilla selkeä linja, ja sitä lin-
jaa täytyy eduskunnan osaltansa vartioida.

18.23 Laura Huhtasaari ps: Arvoisa puhemies! Edustaja Heinäluoma, nuku vain yösi
rauhassa, hallitusohjelmassa suhtaudutaan kielteisesti vastuiden kasvattamiseen.

Edustaja Viitanen, meillä ei ole vakuuksia, meillä on tuottojenvaihtosopimus Suomen
valtion ja neljän kreikkalaisen pankin kanssa. Kreikan velka on 170 prosenttia suhteessa
bruttokansantuotteeseen. Mikään maa ei ole koskaan aikaisemmin pystynyt tällaista vel-
kaa maksamaan. Edustaja Viitanen, Kreikka on maksukyvytön.

Kiinnostaisi tietää, kuinka paljon rahaa, aikaa ja polttoainetta on mennyt Kreikan ja eu-
ron hätäkokouksiin. Miksi EU:ssa ei kyetä tekemään taloudellisesti järkevintä ratkaisua?
Miksi Kreikkaa ei voida pistää pois eurosta?

Aalto-yliopiston rahoituksen professorin Vesa Puttosen mukaan parhaassa tapauksessa
Suomi joutuu kärsimään vain noin 6 miljardin euron rahalliset tappiot. Rahoja ei koskaan
tulla saamaan takaisin. Rahaongelmista selviää rahalla, mutta Suomella ei ole rahaa. Suo-
malaiset ovat kärsineet euroalueen jäsenyydestä. Suomi menetti taloudellisen itsenäisyy-
tensä ja kyvyn vaikuttaa valuuttansa ulkoiseen arvoon itse liittyessään euroon. Euroon liit-
tymisen jälkeen Suomen Pankista tuli EKP:n haarakonttori. Ei ihme, että mikään muu Poh-
joismaa ei ole halunnut liittyä euroon. Henkilökohtaisena mielipiteenäni on se, että Suo-
men tulisi palata omaan valuuttaan.
9



Pöytäkirjan asiakohta PTK 24/2015 vp
Suomen Pankilla on eurojärjestelmään liittyviä vastuita, jotka ovat seurausta yhteisen
rahapolitiikan toteuttamisesta. Suomen Pankilla olevat eurojärjestelmän sisäiset saamiset
helmikuun lopulla 2015 olivat 18,3 miljardia euroa. Mietin, millainen riski on, että Suo-
men Pankin saamiset eivät kotiudu.

18.25 Olavi Ala-Nissilä kesk: Arvoisa puhemies! Yhteisvaluutan oloissa eläminen on
varsin vaativaa. Kreikan osalta on nyt tullut ongelmaksi se, että on enemmän suorastaan li-
turgiaa ja vähän show’takin hallinnossa, ja sillä tavalla yhteisvaluutan oloissa ei pärjää.

Keskustahan ei aikoinaan kannattanut nopeata eurojäsenyyttä. Oli vähän sama keskus-
telu kuin Ruotsissa käytiin, että ei oltu vielä valmiita. Tänä päivänä Ruotsi osaa elää yh-
teisvaluutanomaisissa oloissa paremmin kuin Suomi. Ehkä meillä voitaisiin myöskin ottaa
mallia Baltian maista, joissa on tehty käytännössä sisäinen devalvaatio. Kun Suomi on hei-
koin maa euroalueella viennissä, Baltian maat ovat parhaita, ja siellä talous kasvaa nopeas-
ti, kun tehtiin voimakkaat uudistukset — ei kokonaan tietenkään ilman ongelmia.

Yhteisvaluutassa voidaan pärjätä, mutta siinä pitää elää niin kuin yhteisvaluutan olot
globaalissa talouden rakennemuutoksessa vaativat. Kun se on Saksan vetämä yhteisvaluut-
ta, niin kuin todettiin, niin pitää elää niin kuin saksalaiset, jos vähän yksinkertaistaa.

Minä luulen, etteivät nämä puskurirahastot sitä yksin... Ne voivat olla tarpeen, mutta pe-
rimmiltään on kysymys siitä, että suomalaisella työllä ja tuotannolla pitää olla kilpailuky-
kyä ja että meillä on kykyä uudistaa suomalaista taloutta, jotta se on riittävän ketterä ja kil-
pailukykyinen, kuten saksalaiset ovat tehneet. Tämä olisi se tie, mitä Suomessa pitäisi teh-
dä, kun olemme yhteisvaluutassa.

Kreikka, palaan siihen vielä: Valéry Giscard d'Estaing, Ranskan presidentti, sanoi, ettei
ole euroa ilman Kreikkaa, ja Kreikka otettiin sinne. Ei olisi koskaan pitänyt ottaa — me
olemme varmaan siitä yhtä mieltä tänä päivänä. Mutta Suomi on siellä, ja nyt joudutaan sit-
ten elämään näissä oloissa. Niin kuin sanoin, se on vaativaa, siinäkin voidaan pärjätä, mut-
ta pitää tehdä paljon enemmän kuin nyt tällä hetkellä tehdään.

18.27 Markku Eestilä kok: Arvoisa rouva puhemies! On tietenkin helppoa arvostella ai-
kanaan tehtyjä päätöksiä. Ne on tehty siinä ajassa ja sen tietämyksen perusteella, ja niiden
mukaan meidän on elettävä. Mutta se ei suinkaan estä arvioimasta hieman tätä nykytilan-
netta. Jos me ajattelemme pankkiunionia ja keskitettyä valvontaa, niin ei pidä luoda itselle
sitä kuvaa, että olisimme turvassa, sillä on selvä vaara olemassa, että valvojat ja valvotta-
vat muodostavat ikään kuin samanlaisen kuvan. Niitä virheitä on erittäin vaikea huomata:
kun loppujen lopuksi näitä organisaatioita on monta, niin siellä saattaa pitkään mennä, en-
nen kuin aletaan huomata, että kaikki ei ole aivan kohdallaan.

Ja kun täällä nyt positiivisessa sävyssä mainitaan, että pankkien omistajat ja sijoittajat eli
velkojat joutuvat ensi sijassa vastuuseen, niin se periaate on aivan oikea. Mutta kun ottaa
huomioon, että valtiot ja nämä suuret pankkijärjestelmät ja suuret pankit ovat entistä vah-
vemmin kietoutuneet keskenään — ja ne volyymit ovat niin suuria näissä rahamäärissä ja
rahavirroissa, varsinkin kun kriisi tulee — niin tämäkään kriisinratkaisurahasto, jota ale-
taan ensi vuoden alusta keräämään, ja 8 vuotta kestää se kerääminen, ei tule todennäköi-
sesti riittämään. Se tässä on se suurin ongelma, että vaikka tämä sijoittajavastuu on tässä
korostuneena prioriteettina, saattaa käydä niin, että jälleen joudutaan siihen kuuluisaan yh-
teisvastuuseen: jos me meinaamme rahajärjestelmän pelastaa, niin silloin joudutaan taas
menemään veronmaksajien kukkarolle eri maissa, ja monikansalliset pankit aiheuttavat
10



Pöytäkirjan asiakohta PTK 24/2015 vp
sen, että moni maa joutuu siihen yhteisvastuuseen. Tämä minun mielestäni on tiedostetta-
va riski. Ei niinkään, että sitä pitäisi kriittisesti arvioida, että on tehty vääriä päätöksiä, mut-
ta tämä pitää tiedostaa.

18.29 Eero Heinäluoma sd: Arvoisa puhemies! Kun edustaja Huhtasaari sanoi, että voin
nukkua yöni rauhassa, niin joudun toteamaan kyllä, että ensi yöstä tulee aika levoton, kos-
ka... — Jaha, taitaa ollakin niin, että edustaja Huhtasaari on poistunut, niin kuin myös muut
perussuomalaiset. Vihdoinkin on tullut semmoinen Kreikka-keskustelu, jossa yksikään pe-
russuomalainen ei halua enää olla edes mukana. Nimittäin kun edustaja Huhtasaari sanoi,
että vastuut eivät kasva, niin mitäs se nyt sitten tarkoittaa? Se tarkoittanee sitä, että niitä
teoreettisia maksimeja, joiden mukaan rahaa voidaan antaa Euroopan vakausvälineestä, ei
kasvateta, mutta nykyistä rahaa voidaan siis antaa lisää, ja sitten sen lisäksi nämä vastuut
eivät kasva. Näyttää siltä, tai ainakin tulee se pelko, että tarkoittaako se sitä, että voidaan
leikata nämä meidän saatavamme niin, että sieltä eivät enää kaikki rahat tulekaan takaisin.

Kiinnitän huomiota siihen, että en myöskään kuullut suuresti arvostamaltani edustaja
Ala-Nissilältä tai edustaja Zyskowiczilta vastausta tähän velkojen leikkauskysymykseen.
Nyt olisi mahdollisuus kertoa eduskunnalle ja Suomen kansalle, hyväksyttekö te Kreikan
velkojen leikkauksen ja sen, että Suomi menettää tässä velkajärjestelyssä rahaa. Tähän ky-
symykseen tarvitaan vastaus. Tästä ei selvitä sillä hallitusohjelman kirjoituksella, että vas-
tuut eivät kasva, koska sehän ei tarkoita yhtään mitään. Jos tämä tulkinta todella olisi tämä,
että te olette valmistelemassa velkaleikkauksen hyväksymistä, niin sittenhän me joudum-
me kaikissa meidän velkasaatavissamme toteamaan, että tämä on aika huono hallitus mi-
tään Suomen saatavia huolehtimaan. Suomen valtiollahan on huomattavia velkoja sekä
suhteessa yrityksiin, annettuja lainoja, että suhteessa kotitalouksiin. Aiotteko te olla kaik-
kien osalta yhtä höveleitä, että voidaan hyväksyä näitä velkojen leikkauksia sanomalla, että
vastuut eivät kasva? (Olavi Ala-Nissilän välihuuto) — Niin, kysymys kuuluu: oletteko te
hyväksymässä velkojen leikkausta perjantaina tai torstaina?

18.31 Pia Viitanen sd: Arvoisa rouva puhemies! Kyllä minä olen tästä tilanteesta aivan
yhtä hämilläni kuin edellinen puhuja. Nimittäin todellakaan täällä ei ole yhtäkään perus-
suomalaista, ja muutamat paikalla olijat kävelivät pois salista nyt, kun olisi mahdollisuus
tästä keskustella, enkä näe myöskään ulkoministeri Timo Soinia täällä nyt kertomassa pe-
russuomalaisten linjaa tähän tämän hetken Kreikan tilanteeseen. Mutta tilanne on vakava,
ja siksi nämä kysymykset, mitä me olemme nyt esittäneet, ovat hyvin tärkeitä, ja me kyllä
edellytämme, että me saisimme hallituspuolueilta myös vastauksen näihin edustaja Heinä-
luoman edellä esittämiin erittäin olennaisiin kysymyksiin: oletteko te hallituksessa muo-
dossa tai toisessa hyväksymässä lähipäivinä mahdollisuuden velkojen leikkaamiseen?
Tämä on tärkeä kysymys, ja siihen täytyy kerta kaikkiaan saada vastaus.

Vielä sanoisin edustaja Huhtasaarelle, joka enää täällä salissa ei ole, kuitenkin sellaisen
asian, että nyt viimeistään voisivat nämä sanaleikit loppua, kun tilanne on näin vakava.
Suomella on, kiitos valtiovarainministeri Jutta Urpilaisen, miljardi euroa pankkitilillä tur-
vaamassa suomalaisten veronmaksajien saatavia. Onneksi on. En minä ymmärrä, meinaa-
vatko perussuomalaiset näillä sanaleikeillään taikoa näkymättömäksi sen miljardin, jonka
sosialidemokraatit suomalaisen veronmaksajan hyväksi taistelivat. Minusta on uskoma-
tonta, että edelleen tätä samaa levyä pyöritetään, että Suomella muka ei olisi vakuuksia.
11



Pöytäkirjan asiakohta PTK 24/2015 vp
Suomella on vakuudet, ja nyt on erittäin tärkeää, että perussuomalaiset sitten eivät tärvele
tätä tilannetta ja toimi niin, että jatkossa näillä vakuuksilla ei olisi enää merkitystä.

18.33 Ben Zyskowicz kok: Arvoisa rouva puhemies! Edustaja Huhtasaarelle haluan en-
sin huomauttaa, että Kreikan ajautuminen euron ulkopuolelle tai lähteminen tai lähdettä-
minen eurosta ei ole mikään patenttiratkaisu, toisin kuin hänen puheenvuorostaan saattoi
päätellä. Luuleeko edustaja Huhtasaari tai muut perussuomalaiset, että meidän miljardisaa-
tavamme olisivat silloin paremmassa turvassa, jos Kreikka jäisi euron ulkopuolelle? Voi-
daan kai olla aika varmoja siitä, että siinä tapauksessa meidän saataviemme saaminen ta-
kaisin olisi huomattavasti epävarmempaa ja kestäisi, jos mahdollista, vielä pitempään.

Mitä sitten tulee edustaja Heinäluoman puheenvuoroon, niin lähtökohta on mielestäni
aivan selvä. Kreikka, kuten muutkin maat, vastaa omista veloistaan. Ja syy siihen, miksi
Suomi esimerkiksi on ollut lainoittamassa Kreikkaa, on ollut se, että olemme nähneet, että
jos näin ei olisi tehty ennen kaikkea silloin vuonna 2010 ensimmäisen Kreikka-paketin
kohdalla, niin Kreikan ongelma olisi levinnyt erittäin rajusti yli koko euroalueen ja vahin-
goittanut sitä kautta koko euroalueen taloutta ja hyvin tuntuvasti myös Suomen taloutta.
Eli, edustaja Heinäluoma, lähtökohta on aivan selvä: Kreikan on maksettava omat velkan-
sa, ja Kreikan on myös tehtävä niitä uudistuksia, joihin se on sitoutunut.

Neuvottelutilanne on tietysti se, että Kreikka näissä neuvotteluissa, yhtenä osana neu-
votteluja, on tuonut pöytään omien velkojensa leikkaamisen tai edes lupauksen siitä, ja tätä
kautta tämä on varmasti, ymmärtääkseni, siellä neuvottelupöydässä, mutta Suomen lähtö-
kohta on aivan selvä: jokainen maa vastatkoon itse omista veloistaan.

18.35 Olavi Ala-Nissilä kesk: Arvoisa puhemies! Ei tässä ole tilanne kovin paljon siitä
muuttunut, kun elimme sosialidemokraattisen valtiovarainministerin aikaa: mikä näitten
Kreikka-saatavien arvo oli silloin, ja mitä se on tänä päivänä. Jos ajatellaan, että meillä oli-
si yrityksen kirjanpidosta kysymys — siellähän sanotaan, että saatavat merkitään enintään
todennäköiseen arvoon — niin mihin nämä Kreikan saatavat olisi pari kuukautta sitten pi-
tänyt merkitä ja mihin ne olisi tänä päivänä pitänyt merkitä? Tässä on aika paljon huonot
housuissa olleet jo pitempään, eli ei ole, niin kuin edustaja Zyskowicz sanoi, enää hokkus-
pokkustemppua olemassa kaikkien Kreikka-saatavien osalta, jos asiaa realistisesti katso-
taan. Olisi aivan välttämätöntä, että Kreikka palaisi näiden uudistusten tielle, saisi hallin-
tonsa kuntoon, mutta siltikin me olemme ongelmissa.

18.36 Eero Heinäluoma sd: Arvoisa puhemies! Tämä Kreikka-keskustelu on tietysti
olennaista keskustelua myös EKP-järjestelmän tulevan toiminnan kannalta ja myös niiden
riskien kannalta, joita EKP-järjestelmällä on suhteessa Kreikkaan ja itse asiassa myös suh-
teessa eräisiin muihinkin euroalueen maihin.

Nyt huomio kiinnittyy siihen, että perussuomalaiset siis eivät vastaa tähän kysymyk-
seen ja poistuvat paikalta lisäksi vielä, niin että ei tarvitse asiasta keskustella. Tämä on his-
toriallinen tilaisuus, että nyt ei Kreikka-keskustelu maistu, vaikka se on tuotu joka ikiseen
keskusteluun tätä ennen vuodesta 2010 lähtien, kuului se siihen tai ei. Se herättää aidosti
huolen, että miksi ei haluta keskustella, ja tulee se käsitys, ettei haluta keskustella, koska
linjaa ollaan muuttamassa. Piikkiä ei olla laittamassa kiinni, eikä se ole kiinni, vaan sitä ol-
laan avaamassa apposen selälleen. Siis ei näytä kovin hyvältä.
12



Pöytäkirjan asiakohta PTK 24/2015 vp
Kiitän edustaja Zyskowicziä selkeästä, tai sanoisinko kohtuullisen selkeästä, vastauk-
sesta, kun hän sanoi, että kreikkalaisten pitää itse vastata veloistaan. Tämä on erittäin tär-
keä periaate sekä tämän kriisin hoitamisen yhteydessä että myös jatkoperiaatteena. Täytyy
nimittäin nähdä, että jos nyt hyväksytään se, että Euroopan unionin saatavilla, olivat ne sit-
ten missä muodossa tahansa, tai jäsenmaiden saatavilla voidaan hoitaa Kreikan velkoja,
niin kyllähän sitten siinä ovella tulee muitakin asiakkaita, koska eihän Kreikka ole ainut
maa, jota on tässä kriisissä autettu, vaan siellä on muitakin maita: Portugali, Irlanti esimer-
kiksi, Espanjakin rajatummassa muodossa.

Ja sitten lisäksi tulee tämä vanha kysymys, josta olemme finanssikriisin, 2008 finanssi-
kriisin, jälkeen moneen kertaan puhuneet, tämä moral hazard -ongelma, moraalikadon on-
gelma, että jos niitä, jotka ovat hoitaneet asiansa huonosti, palkitaan veronmaksajien rahal-
la, niin tulee tietenkin suuri riski, että kannattaakin hoitaa huonosti, koska joku muu tulee
ja maksaa. Ja sen takia se, mitä nyt Kreikassa päätetään, ei koske vain Kreikkaa nyt, vaan
kaikkia velallisia maita ja koko tämän euroalueen tulevaa kehitystä. Jos parlamentit eivät
tässä pidä linjaansa ja edusta terveen talouden linjaa, niin jään kysymään, kuka sitä sitten
sen jälkeen edustaa. Hallituksilla on nimittäin taipumus hoidella asioita, varsinkin jos sen
voi tehdä noin puolihuolimattomasti, sillä tavalla, että kaikilla on hyvä olla, ja sitten ollaan
höveleitä tämän lompakon avaamisen osalta.

Nimittäin EKP-järjestelmän kautta tuleva vastuu, johon edustaja Zyskowicz viittasi, on
arvioidusti runsaan 2 miljardin euron luokkaa Kreikan osalta. Varmaan muitakin numeroi-
ta voi esittää. Se on siis yksi osa näitä Suomen kokonaisvastuita Kreikasta. Sitten meillä on
tämä kahdenkeskinen laina, joka annettiin 2010 keväällä, ja tämän lisäksi meillä on sitten
tämä ERVV:stä lähtenyt laina. Ja näistä me olemme tilanteessa, että on perinteisesti ajatel-
tu niin, että keskuspankkirahoituksen täytyisi olla sellaista, että se kaikissa oloissa makse-
taan takaisin, ja uskon, että EKP kyllä haluaa pitää siitä kiinni, että EKP:n antamaa luoto-
tusta ei anneta anteeksi. Jos nimittäin se annettaisiin anteeksi, niin voi sitten kysyä, miten
EKP voi jatkossa tällaisissa kriiseissä toimia ja huolehtia maksuvalmiusluototuksesta vai-
keuksissa olevien maiden vaikeuksissa oleville pankeille. Eli uskon ja toivon, että EKP on
tässä asiassa mahdollisimman tiukkana, ja rohkenen toivoa, että Suomen Pankin pankki-
valtuuston jäsenet osaltansa edustaisivat tätä tiukkaa linjaa, että täytyy olla varmuus siitä,
että EKP:n luototus asianmukaisesti maksetaan takaisin.

Ja sitten tähän kahdenkeskiseen lainaan: sillehän ei ole mitään suojausta olemassa, se on
riskirahoitusta, jos tämä siirretään tähän velkojen yhteisvastuuseen ja velkojen anteeksian-
toa tehdään. Mutta sitten meillä on tämä ERVV:stä annettu luotto, jota Suomi on taannut ja
johon olemme sijoittaneet pääomaa, jolla sitä lainaa on sitten markkinoilta haettu. Siinä-
hän meillä on vakuusjärjestely — tuotto- ja vaihtosopimuksen muodossa, mutta vakuusjär-
jestely — noin miljardin euron suuruinen summa, joka turvaa meidän saataviamme. Täs-
tähän nykyinen pääministeri oppositiossa ollessaan minusta hyvin arvostettavalla, miehek-
käällä tavalla sanoi, että kyllähän ne ovat vakuuksia ja ne turvaavat Suomen saatavia, jos
Kreikka on maksukyvytön. Mutta tämänkin osalta on se tilanne, että jos Suomen hallitus
hyväksyy velkajärjestelyn ja hyväksyy, että lainoja leikataan, niin sittenhän niistä vakuuk-
sista ei tietenkään ole mitään hyötyä. Jos me hyväksymme sen, että Kreikalle annetaan näi-
tä lainoja anteeksi, niin emme me sitten enää voi sanoa, että hetkinen, meillä oli vakuuksia,
koska nehän ovat voimassa vain niissä olosuhteissa, että meidän kantaamme ei kysytä tä-
hän maksukyvyttömyyteen. Joten aika suurista asioista puhutaan, jos puhutaan — niin kuin
nyt näyttää — miljardiluokan lisämenoista, kun meillä on tehty vakuusjärjestely nähden ne
13



Pöytäkirjan asiakohta PTK 24/2015 vp
riskit, että tämä Kreikan asia voi päätyä onnettomalla tavalla. Jos hallitus näissä oloissa
kääntää Suomen monen vuoden linjan uusiksi ja ryhtyy hyväksymään yhteisvastuuta ja
velkajärjestelyä, me olemme aika isojen kysymysten äärellä, ja tämän seuraukset tulevat
sitten kyllä pitkän aikaa veronmaksajien maksettavaksi ja parhaassa tapauksessa johtavat
holtittomaan taloudenpitoon euroalueella myös tulevaisuudessa. Joten tästä asiasta on tar-
ve saada selko.

Olen iloinen siitä vastauksesta, jonka edustaja Zyskowicz antoi, ja rohkenen vielä toi-
voa, että edustaja Ala-Nissilä rohkaisisi itsensä ilmoittamaan, että myös hän on sillä kan-
nalla, että Kreikan tulee huolehtia itse omat velkansa ja me emme hyväksy mitään velko-
jen anteeksiantoa.

18.44 Arto Satonen kok: Arvoisa puhemies! Toivon, että aika moni muukin on sillä kan-
nalla, että lähtökohtaisesti kaikki pyrkivät hoitamaan omat asiansa, mutta kun tämä Kreik-
ka-keskustelu on tässä jo vuosia vellonut ja sillä on ollut erilaisia vaiheitansa, niin on ehkä
hyvä kuitenkin mainita, että on toisenlaisiakin näkemyksiä esitetty myöskin sosialidemo-
kraattien joukosta. Lainaan täältä: "On järkevää hakea oikea taso, millä kreikkalaiset sel-
viävät lainojen anteeksiannon kautta, ja hakea siihen liittyvä ohjelma, jolla kreikkalainen
yhteiskunta omaa talouskasvuaan ja työllisyyttään voi lähteä parantamaan. Sillä ehkä saa-
daan paras tulos aikaiseksi." Tämä on Ylen haastattelu 27.2.2014, ja tämän haastattelun on
antanut Antti Rinne, joka oli siis tätä mieltä ennen tuloaan valtiovarainministeriksi. Ehkä
tämä kuvaa vain asian vaikeutta.

18.45 Eero Heinäluoma sd: Arvoisa puhemies! Rohkenen toivoa, että edustaja Satonen
ei voi olla samaa mieltä tuon siteerauksen kanssa. (Arto Satonen: Sitä en väittänytkään!)
Toivon, että voisitte julkisesti ilmoittaa, että te ette ole tätä mieltä. Siis nimittäin jos te tuon
allekirjoitatte, niin sitten kyllä uskoni hallitukseen olennaisesti heikkenee, dramaattisesti
heikkenee.

Ja mitä tulee puheenjohtaja Rinteeseen, niin on syytä todeta, että hänhän on antanut tuol-
le lausunnolle heti sen jälkeen selityksen, jossa hän on todennut, että se, mihin hän on val-
mis, on, että voidaan velkojen maksuaikaa pidentää ja korkoakin voidaan katsoa, mutta ko-
rossakin on sitten lattia olemassa. Sellaistahan ei voida hyväksyä, että Suomi maksaisi itse
omasta varainhankinnastaan korkeampaa korkoa kuin mitä Kreikka maksaa näistä luotto-
järjestelyistään.

Meillä oli aikaisemmin se tilanne, että jonkun aikaa nämä Kreikan maksamat korot oli-
vat selvästi korkeampia kuin mitä esimerkiksi Suomen omasta varainhankinnastaan mak-
sama korko oli. Hyväksyn kyllä sen periaatteen, että ei Suomen tarvitse tienata näillä jär-
jestelyillä, mutta se ajatus, että korkojen kautta tultaisiin tilanteeseen, jossa maksaisimme
itse korkeampaa korkoa kuin mitä Kreikka maksaa, on kyllä mahdoton hyväksyä sekin.
Mutta kannattaa tutustua Rinteen lausuntoon, myös Yleisradiolle annettuna, tuon sitee-
rauspäivän jälkeen.

18.47 Pia Viitanen sd: Arvoisa rouva puhemies! Todettakoon nyt tähän ihan reilusti ja
rehdisti myös eduskunnan täysistunnon pöytäkirjaan, että on niin, että sosialidemokraatit
ovat itse asiassa ainoa puolue, jonka linja on pysynyt koko ajan samana. Silloin 2010 me
vastustimme näitä järjestelyjä, koska Suomi ei saanut vakuuksia eikä sijoittajavastuu toteu-
tunut. Sen jälkeen tulimme hallitusvastuuseen ja hoidimme niin, että saimme vakuudet ja
14



Pöytäkirjan asiakohta PTK 24/2015 vp
sijoittajavastuu toteutui, jolloin koko Suomen linja yhtenäisesti muuttui. Ja nyt sitten taas
seuraavalla hallituskaudella, tällä kertaa oppositiosta, me olemme edelleen täsmälleen sa-
maa mieltä.

Nyt me kannamme huolta, kuten tässä ollaan kuultu edellä, siitä, ovatko hallituspuolu-
eet enää tällä tiukalla linjalla vai onko tässä nyt tapahtumassa todella iso harppaus Suomen
linjan muuttamiseen, joka on todella vakava asia ja suomalaisen veronmaksajan kannalta
todella, todella äärimmäisen onneton tilanne. On hyvä, että Ben Zyskowicz on täällä sano-
nut kantansa. Toivottavasti myös Arto Satonen kokoomuksesta pyydetysti vahvistaa ole-
vansa samaa mieltä ja edustaja Ala-Nissilä keskustan kannan. Voisitte itse asiassa vaikka
pistää tekstiviestiä tai jotakin sähköpostia nyt sinne perussuomalaisille, teidän hallitus-
kumppaneillenne, jotta he voisivat myös tulla tänne kertomaan oman kantansa tähän
asiaan, koska minä olen samalla lailla vähän epäilevä: jos täällä Kreikasta puhutaan ja pe-
russuomalaiset eivät ole paikalla vaan itse asiassa poistuivat juuri sillä hetkellä salista, niin
se on kyllä jo niin historiallista, että toivottavasti tässä nyt ei ole merkkejä ilmassa.

18.48 Eero Heinäluoma sd: Arvoisa puhemies! Kyllähän tästä vakuusjärjestelystä on
kuitenkin syytä todeta, että sehän oli koko hallituksen, edellisen vaalikauden hallituksen,
yhteinen linjaus, että vakuuksia haettiin. Ja ymmärsin kyllä niin, että silloin kun niitä haet-
tiin, niin sille oli tukea eduskunnasta laveammaltikin. Ja sitähän aikaisemmassa yhteydes-
sä moneen eri kertaan vaadittiin, muun muassa silloin 2010 toukokuussa, kun tätä Kreikan
kahdenkeskistä lainaa, sitä ensimmäistä tukipakettia, käsiteltiin.

Mutta tämä pelkistyy nyt siihen kysymykseen, muutetaanko Suomen linja todella ta-
louspolitiikan megaluokan isossa asiassa niin, että Suomi lähtisi kulkemaan velkojen yh-
teisvastuun suuntaan — asia, jota lähes kaikki puheenvuoron käyttäjät tähän saakka ovat
julkisessa keskustelussa eri tavoin vastustaneet ja nähneet sen todella turmiollisen vaiku-
tuksen euroalueen tulevan taloudenpidon kannalta — ja toteutetaanko tämä julkisen velan
leikkauksena. On syytä muutoin sanoa, että tällähän ei ole mitään akuuttia vaikutusta Krei-
kan taloustilanteeseen, koska suhteessa sekä kahdenkeskisiin että vakausmekanismista an-
nettuihin luottoihin niissä ei ole sellaisia maksuaikatauluja päällä, että olisi joku akuutti
kriisi, vaan tätä maksuaikaahan on pidennetty, joten kysymys on isosta periaateasiasta, ei
sellaisesta asiasta, jolla olisi joku välitön vaikutus Kreikan taloustilanteeseen. Ja yhdyn sii-
hen näkemykseen, että kreikkalaisten täytyy tehdä kovasti töitä, jotta he saavat oman ta-
loudenpitonsa terveelle pohjalle.

18.50 Olavi Ala-Nissilä kesk: Arvoisa puhemies! Emme kannata yhteisvastuuta, en kan-
nata yhteisvastuuta, mutta sanon vielä sen, että oleellista on se, että pitää osata elää yhteis-
valuutan oloissa. Me suomalaiset emme tällä hetkellä osaa. Me olemme päästäneet kustan-
nukset karkaamaan, menettäneet kilpailukykymme, teollinen pohja on rapautunut. Me
olemme näivettyneitä, ja näin Suomessa ei voida jatkaa. Todella tämä hallitusohjelma tu-
lee ihan viimeisessä vaiheessa ja tarvitaan se yhteiskuntasopimus, jotta Suomi pystyy elä-
mään yhteisvaluutan vaativissa oloissa. Kreikkalaiset eivät osaa lainkaan tällä hetkellä,
tämä nykyhallitus, elää, ja se on iso ongelma. Katsoin aivan viimeisiäkin uutisia, niin ve-
nytetään ja vanutetaan eikä synny ratkaisuja. Meillä on euroalueella siinä iso ongelma kä-
sillä, ja siinä nyt pitäisi kyllä todella tiukasti toimia, että seuraukset eivät enää siitä kasva.
Mutta se, että Kreikka on otettu euroon, me olemme eurossa, jo tekee tämän tilanteen vai-
keaksi.
15



Pöytäkirjan asiakohta PTK 24/2015 vp
18.51 Eero Heinäluoma sd: Arvoisa puhemies! Yhdyn edustaja Ala-Nissilän käsityk-
seen, että kyllä meilläkin on tässä aika paljon oppimista ja on paljon itsekin tehtävä, jotta
pärjäämme, ja myös omasta kilpailukyvystä huolehtimisessa. Sitten on kuitenkin syytä sa-
noa se, että meillähän on kaksi teollista muutosta yhtä aikaa käsillä, jotka muutokset ovat
se suurin selittävä tekijä meidän vaikeuksillemme. Toinen on tämä Nokia-sektorin muutos
ja se, että Nokia ei satsannut ajoissa älypuhelimeen eikä nähnyt, mitä iPadin syntyminen
tarkoittaa suhteessa kuluttajaan ja myös yrityselämän ajattelutavan muuttumiseen. Samas-
ta ilmiöstä kärsii myös metsäteollisuus, joka liian pitkään rakensi tämän sanomalehtipape-
rin jatkuvan kasvun varaan ja sitten teki vääriä strategisia ratkaisuja ja loppuvaiheessa jopa
myi sen sellutuotannon. Suljettiin muun muassa Kemijärven sellutehdas olosuhteissa, jois-
ta sitten myöhemmin on voitu todeta, että itse asiassa selluhomma oli sitä kannattavaa bis-
nestä ja se olisi kannattanut pitää.

Mutta sitten suhteessa tähän nykytilanteeseen pidän kuitenkin päivänselvänä, että jos
Suomi hassaa miljardeja euroja tässä Kreikan velkajärjestelyssä, niin se ei, arvoisat kolle-
gat, mitenkään edesauta meidän kotimaista pärjäämistämme, kun me tiedämme, missä ti-
lanteessa ollaan täällä budjetin rakentamisen yhteydessä. Tämmöinen miljardien eurojen
käyttö velkajärjestelyyn suomalaisen veronmaksajan rahaa on sitten kyllä suoraan näky-
vissä siinä Suomen valtion taseessa ja meidän omissa toimintamahdollisuuksissamme, jot-
ka meille ovat tärkeitä.

Keskustelu päättyi.

Asia lähetettiin talousvaliokuntaan.
16


