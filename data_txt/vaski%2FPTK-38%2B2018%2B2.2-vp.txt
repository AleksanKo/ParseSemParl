















































DEM2B17.tmp.xml


Pöytäkirjan asiakohta PTK 38/2018 vp
Pöytäkirjan asiakohta 

PTK 38/2018 vp

Täysistunto

Torstai 19.4.2018 klo 16.01—20.42

2.2. Suullinen kysymys irtisanomissuojan heikentämisestä (Matti Semi vas)
Suullinen kysymys SKT 51/2018 vp

Suullinen kyselytunti

Toinen varapuhemies Tuula Haatainen: Tähän aihepiiriin on myös muita kysymyksiä
tulossa: seuraava puheenvuoro edustaja Semi.

Keskustelu

16.13 Matti Semi vas: Arvoisa rouva puhemies! Hallitus on taas kerran kaatamassa jää-
kylmää vettä suomalaisten työntekijöiden niskaan. Jos mietitään lomarahaleikkauksia ja
työajan pidennyksiä, niin niitten päälle on tulossa tämä työsopimuslain heikennys. Kehys-
riihessä te päätitte kohdistaa nimenomaan nuoriin tämän irtisanomissuojan heikennyksen.
Tämä koskee lähes puolta miljoonaa palkansaajaa. Näiden ulospotkimista te haluatte nyt
helpottaa, siltä se näyttää.

Tällä hetkellä monessa kodissa mietitään, kuinka tullaan pärjäämään ja kuinka selviy-
dytään arjen ja asumisen kuluista, mikäli työpaikka lähtee. Eikä tilanne ole tälläkään het-
kellä hyvä, kun yhä useampi on pätkätöissä ja alityöllistetty. Kysynkin hallitukselta: Onko
työntekijöiden aseman jatkuva heikentäminen ja epävarmuuden lietsominen oikea tie, jol-
la haluatte jatkaa? Tälläkö te luotte uskoa näihin nuoriin työntekijöihin, jotka haluavat teh-
dä töitä?

16.14 Työministeri Jari Lindström (vastauspuheenvuoro):  Arvoisa rouva puhemies!
Me haluamme, että ihmiset pääsevät töihin, oli kyse sitten nuorista, ikääntyneistä tai keistä
tahansa, jotka ovat työmarkkinoiden käytettävissä. Se on tietysti ilmiselvää, että silloin kun
on oppositiossa, niin sitä lukee valikoiden kaikkea sitä, mitä hallitus on päättänyt, ja unoh-
taa sen, mitä positiivista hallitus on myös päättänyt. Jos te tutustuisitte irtisanomissuoja-
keskustelussa siihen, mitä me olemme tehneet päätöksenä yhteistoimintalain uudistamis-
tarpeiden selvittämisessä, niin tässä selvitystyössä on haettu tasapainoa siinä, että jos yksi-
löperusteiseen henkilön irtisanomiseen etsitään sitä höllentämistä, niin tasapainon vuoksi
katsotaan se toinen puoli, kollektiivisen irtisanomisen puolelta, löytyykö sieltä mahdolli-
suutta tiukentaa. Kun te sanotte, että me emme puolusta työntekijää, niin väitän, että me
olemme hallitus, joka puolustaa työntekijöitä sillä tavalla, että ihmiset pääsevät töihin.

16.15 Li Andersson vas (vastauspuheenvuoro):  Arvoisa puhemies! Nuorisotyöttömyy-
den syy ei ole työmarkkinajoustojen puute, koska niitä joustoja on jo. Nuoret aikuiset työs-
kentelevät nollatuntisopimuksilla, nuoret aikuiset työskentelevät määräaikaisilla sopimuk-
silla, nuoret aikuiset työskentelevät sijaisuuksissa ja työskentelevät itsensätyöllistäjinä.
 Tarkistettu
4.1



Pöytäkirjan asiakohta PTK 38/2018 vp
Sen sijaan tämän hallituksen päätöksen viesti nuorille suomalaisille on ensinnäkin se, että
ei ymmärretä nuorten työmarkkinatodellisuutta ja arjen todellisuutta, ja toiseksi, ettei väli-
tetä siitä, että epävarmuus vielä kasvaa entuudestaan. [Ben Zyskowicz: Ei, kun se on tei-
dän viesti! — Välihuutoja kokoomuksen ryhmästä] Ministeri Lindström, te viittasitte ai-
kaisemmin pitkäaikaistyöttömien perusteettomiin pätkätyösuhteisiin. Olisiko teidän mie-
lestänne ollut reilua tuoda ikäraja tähänkin päätökseen? Ja mihin se sitten vedettäisiin —
että esimerkiksi keski-iän ylittäneiden pitkäaikaistyöttömien kohdalla sitten sallittaisiin tä-
mänkaltaisia perusteettomia pätkätyösuhteita? Siihenhän tämä vertautuu.

16.16 Työministeri Jari Lindström (vastauspuheenvuoro):  Arvoisa rouva puhemies!
Väite, että me emme ymmärrä nuorten työmarkkina-asemaa, on minun mielestäni käsittä-
mätön. Jos me teemme sellaisia toimenpiteitä, joiden tavoite on saada nuoret työelämään,
niin kyllähän se nyt on parasta lääkettä nuorille ja kaikille. Tässä olen koettanut rautalan-
gasta nyt vääntää, että eihän tämä lainsäädäntö voi olla mitään holtitonta, ja tämä täytyy
katsoa näitten reunaehtojen mukaan, minkälainen se sääntely sitten on. Vai oletteko sitä
mieltä, että pitkäaikaistyöttömille ei pitäisi räätälöidä jotain erityisratkaisua? Sekin menee
läpi perustuslaillisesta tarkastelusta vain sen takia, jos siellä on työllisyysperuste. [Vasem-
malta: Ei ole ikärajaa!] — Ei ole ikärajaa, mutta tässä tapauksessa me haemme sitä, löy-
tyykö täältä sellainen ratkaisu, jolla työllistyisi tämä ikäryhmä, joka ei työllisty tällä het-
kellä niin hyvin kuin kaikki muut. Se on se, mitä me tässä haemme.

16.17 Paavo Arhinmäki vas (vastauspuheenvuoro):  Arvoisa rouva puhemies! Istun ai-
van tässä työministeri Lindströmin vieressä, ja sen hyvä puoli on ainakin se, että kun Lind-
ström vastasi ensimmäiseen, edustaja Semin esittämään kysymykseen, niin näin selvästi,
että teidän korvanne heiluivat, kun sanoitte, että hallitus puolustaa työntekijöiden asemaa.
[Oikealta: Oijoi!] Miten voi sanoa, että työntekijöiden asemaa puolustetaan silloin, kun ir-
tisanomissuojaa heikennetään? [Markku Rossi: On käsi taskussa! — Naurua] Kuka uskal-
taa puolustaa? Te olette itse toiminut myös ammattiyhdistystoiminnassa, aikoinaan olette
ollut vielä työntekijöiden puolella. Olisitteko uskaltanut puolustaa reiluja työehtoja? Kuka
uskaltaa puuttua epäkohtiin työpaikalla, jos samaan aikaan tiedetään, että hallitus on käy-
tännössä vienyt oikeuden työntekijöiltä reilusti puolustaa toisia työntekijöitä ja työehtoja,
koska pelkona on se, että irtisanotaan, ja pelkona on se, että sen jälkeen seuraavaksi pankki
irtisanoo asuntolainat ja ollaan mieron tiellä?

16.18 Työministeri Jari Lindström (vastauspuheenvuoro):  Arvoisa puhemies! En kyllä
löytänyt kysymystä, mutta teippaan korvat välittömästi kiinni, etteivät ne heilu, [Naurua]
kun vastaan kysymykseenne reiluista työehdoista. 

Kun täällä edustaja Andersson nosti nämä nollatuntisopimukset, jotka koettiin epäreilui-
na, niin mikä oli se hallitus, joka toi nollatuntisopimukset tänne eduskuntaan, lupasi peli-
säännöt ja teki ne? [Paavo Arhinmäki: Se oli kansalaisaloite!] Hetkinen, se oli tämä halli-
tus. Me toimme sen, ja nyt se on täällä eduskunnassa. [Välihuutoja] — Kansalaisaloite on
ilman muuta, totta kai sekin on, mutta hallitus on tämän tuonut tänne eduskuntaan. Hallitus
on päättänyt, että tämä viedään eteenpäin, kuten luvattiin. — Jos te puhutte siitä, että me
emme kunnioita työehtoja, niin minäpä pikkusen mietin, että mikähän hallitus se mahtaa
olla, joka ei ole niitä nollatuntisopimuksia tuonut eduskuntaan. [Paavo Arhinmäki: Te ette
vastannut millään tavalla kysymykseen!]
2



Pöytäkirjan asiakohta PTK 38/2018 vp
16.19 Heli Järvinen vihr (vastauspuheenvuoro): Arvoisa rouva puhemies! Olen ymmär-
tänyt, että jaamme huolen nuoristamme yhteisesti tässä salissa. Totuus on se, että yhä suu-
rempi osa nuorista on asunnottomia, suurempi osa syrjäytyneitä, suurempi osa yksin elä-
viä. Nuoret eivät uskalla perustaa perhettä. He eivät uskalla perustaa sitä elämän epävar-
muuden takia. Heille ei kerry enää eläkettä. Itse asiassa olemme aika historiallisessa ajan-
kohdassa sen takia, että ensimmäistä kertaa meillä on nuorten joukko, joiden tulevaisuus
näyttää huonommalta ja epävarmemmalta kuin heidän vanhempiensa. Aina tähän asti nuo-
rille on voitu luvata jotakin parempaa. Ja siksi kysymme: miksi te haluatte vastata tähän
huutoon heikentämällä nuorten työmarkkina-asemaa, työsuhdeturvaa ettekä esimerkiksi
lähde tekemään perhevapaiden uudistusta, joka olisi pitkäjänteinen ratkaisu ja toisi pysy-
vämmän ratkaisun siihen, että meidän nuortemme tulevaisuus näyttäisi paremmalta?

16.20 Työministeri Jari Lindström (vastauspuheenvuoro):  Arvoisa puhemies! Koetan
parhaani mukaan rauhallisesti vastata, ilman että korvat heiluvat. 

Nuorten tulevaisuus näyttää heikommalta, ja sen vuoksi nimenomaan me koetamme et-
siä ratkaisua siihen, että työllistämiskynnys tämän ryhmän osalta myös paranisi. Tässä ei
ole mikään tarkoitus polkea nuorten oikeuksia vaan saada nuoret työelämään. Me tiedäm-
me tämän niin sanotun NEET-ministeriryhmän kautta, että meillä on paljon nuoria, jotka
ovat tippuneet kokonaan tämän yhteiskunnan ulkopuolelle. He vaativat myös erityisiä toi-
menpiteitä. Jos koetaan, että nämä toimet ovat jollain lailla sorsivia ja näin poispäin, niin
minä kiistän sen. Me etsimme tasapainoisen kokonaisuuden, jotta nämä ihmiset pääsisivät
työelämään.

16.21 Touko Aalto vihr (vastauspuheenvuoro): Arvoisa puhemies! Se palaute, jonka olen
saanut tästä työehtojen heikentämisestä, kuuluu kutakuinkin seuraavasti: Ettekö te edus-
kunnassa ymmärrä, että alle kolmekymppisten sukupolvi on se sukupolvi, joka syntyi
lama-Suomeen? Kun tämä sukupolvi alkoi itsenäistymään, muuttamaan pois kotoa, iski
vuoden 2008 talouskriisi. Nyt kun tämä sukupolvi on ensimmäistä kertaa hankkimassa va-
kituista työsuhdetta, hankkimassa asuntoa, miettimässä perhettä, niin miten tämä arjen tu-
levaisuus, luottamus yhteiskuntaan, ylipäätään usko siihen, että huomenna on paremmin,
toteutuu, jos yksi ikäryhmä asetetaan ikään kuin alempaan kastiin työelämäkysymyksissä?

Miten te, ministeri Lindström, vastaatte näitten nuorten huoliin siitä, miten muun muas-
sa estetään se, ettei synny tämmöistä loputonta ketjutusta näitten nuorten suhteen? Miten
estetään tämmöinen loputon työelämälimbo, jossa kolme kuukautta ollaan työttömänä,
päästään määräaikaiseen työsuhteeseen, taas kolme kuukautta työttömänä, [Puhemies ko-
puttaa] ja taas määräaikaiseen suhteeseen. [Puhemies: Aika!] Miten tämä lisää, ministeri
Lindström... [Puhemies keskeyttää puheenvuoron puheajan ylityttyä]

16.22 Työministeri Jari Lindström (vastauspuheenvuoro): Arvoisa rouva puhemies! Jo-
tenkin itse haluaisin uskoa niin, että se, että se nuori ylipäätään pääsee töihin, on sitä, että
hänelle tulee sitä uskoa siihen tulevaisuuteen. Monesti se määräaikainen työsuhde voi olla
portti sitten siihen vakituisempaan työsuhteeseen, ja sitähän me tässä nyt haemme.

Se on ilman muuta selvää, että minulla itsellänikin on kokemusta määräaikaisesta työ-
suhteesta. Minulla on kokemusta irtisanomisesta, olen ollut niitten kohde, joten väitän tie-
täväni, mistä puhun, ja kyllä minä nyt sanon näin, että pakko on jotakin yrittää ja tehdä
avauksia sen suhteen, jos meillä kerran on vaikka pitkäaikaistyöttömiä niin paljon. Tois-
3



Pöytäkirjan asiakohta PTK 38/2018 vp
tan: Eikö se ole oikein, että heihin kohdistetaan erityisiä toimenpiteitä? Jos on tämmöinen
ryhmä, nuorten ryhmä, joka ei työllisty niin hyvin kuin muut, niin eikö silloin ole oikein
miettiä heille erityisiä toimenpiteitä?

16.23 Leena Meri ps (vastauspuheenvuoro): Arvoisa puhemies! Meillä oli eilen keskus-
telussa kasvupalvelulaki, ja tuossa edustaja Heinäluoma puhui siitä, että ministeri Lind-
ström jää historiaan lopettamalla julkiset työvoimapalvelut. Totesitte siitä edestä, että pi-
tää paikkansa — se varmaan löytyy välihuudoista.

Nyt kerroitte, että on olemassa työllisyysperuste ja hallitus on löytänyt sen. Haluan nyt
kuulla perustelut sille, mistä te olette löytäneet tämän 30 vuotta. Kerroitte, että olette myös
tarkastelleet perustuslainmukaisuuden. Odotan mielenkiinnolla perustuslakivaliokunnan
jäsenenä sitä perustelua, miten te kerrotte tämän perustelun tästä tietystä iästä, että te ase-
tatte nuoret eriarvoiseen asemaan. Teillä on tästä asiasta näyttötaakka, ja toivon, että sen
lainsäädännön taso on parempaa kuin mitä meillä nyt perustuslakivaliokunnassa on. Nimit-
täin siellä on todella paljon ongelmia esimerkiksi näissä sote-paketeissa, ja jos se sitä tasoa
on, niin huhheijaa.

16.24 Työministeri Jari Lindström (vastauspuheenvuoro):  Arvoisa puhemies! Kysy-
mystä en löytänyt, mutta väitteitä sitäkin enemmän.

Mitä pidempiaikaiseksi se nuoren työttömyys venyy, sitä vaikeampaa nuorelle on löy-
tää työtä ja sitä enemmän syrjäytymisen riski kasvaa. Kolme kuukautta on se aika, jonka yli
kun mennään, niin silloin se pitkäaikaistyöttömyyden riski kasvaa. 25—29-vuotiaista mie-
histä oli vielä vuosituhannen alussa lähes 90 prosenttia työvoimaan kuuluvia. Vuonna 17
tämä luku oli pudonnut lähelle 85:tä prosenttia. 24—29-vuotiaitten miesten työllisyysaste
on laskenut vuoden 2000 noin 81 prosentista 77 prosenttiin vuonna 17. Naisten työllisyys-
aste oli vuonna 2000 noin 66 prosenttia ja 70 prosenttia vuonna 17. Naisilla oli siis kor-
keampi. Jotain täytyy tehdä, koska tilastot näyttävät, että näin on fakta. Siksi me olemme
tähän ryhmään puuttuneet tällä tavalla.

16.25 Juho Eerola ps (vastauspuheenvuoro):  Arvoisa rouva puhemies! Ministeri Lind-
ström, kysyisin: Minkälaista näyttöä on siitä, että tämä työnantajan työllistämiskynnys,
niin kuin sanoitte, olisi vastaavanlaisen toimenpiteen seurauksena missään maassa paran-
tunut? Minkälaista tutkimusta kansainvälisesti tästä aiheesta on, ja onko tätä samaa kokeil-
tu missään muualla?

Sitten lopuksi: Muistan hyvin, kun muutama vuosi sitten vietettiin teidän 50-vuotissyn-
tymäpäiviänne. Mukavat olivat kinkerit, [Naurua] mutta joskus olette, aikanaan, ollut
myös alle 30-vuotias, silloin kun siellä Voikkaan tehtaalla aloititte. Miltä teistä itsestänne
tällainen lainsäädäntö olisi silloin tuntunut?

16.26 Työministeri Jari Lindström (vastauspuheenvuoro):  Arvoisa puhemies! Kiitos
edustaja Eerolalle, ruvetaan muistelemaan vanhoja. Miltä olisi tuntunut? Todennäköisesti
olisin haukkunut kaikki nämä esitykset pystyyn, [Naurua] jos rehellisen vastauksen haluat-
te. Mutta nyt olenkin lähes 53-vuotias ja viisaampi kuin silloin kolmekymppisenä. [Nau-
rua] Olisin varmaan silloinkin toivonut, että minun eteeni, jos olisin työttömäksi silloin
joutunut, olisi tehty asioita. Ja itse — nyt puhun tietenkin vain itsestäni — olen aina ollut
4



Pöytäkirjan asiakohta PTK 38/2018 vp
aktiivinen, olen kouluttautunut uuteen ammattiin enkä ole tarvinnut siihen niin sanotusti
potkimista, koska huomasin, että vanhalle ammatille ei ole enää kysyntää.

Palaute kentältä on semmoista, että pienet yrittäjät kertovat siitä, että työllistämisen kyn-
nys, riski työllistää on pienissä yrityksissä paljon suurempi kuin isoissa. Sen takia me ha-
luamme puuttua myös siihen, että palkattaisiin näitä ihmisiä. Nyt meni jo kysymyskin ohi
suun, [Puhemies koputtaa] kun tässä muisteltiin vanhoja. [Naurua — Puhemies: Aikakin
meni jo ohi, ministeri!]

16.27 Lauri Ihalainen sd (vastauspuheenvuoro):  Arvoisa puhemies! Minäkin olen saa-
nut paljon koskettavia palautteita ihmisiltä, jotka kokevat, että heidän työsuhdeturvaansa ja
työttömyyden aikaista toimeentuloturvaansa on heikennetty. Ihmiset kokevat kokemus-
maailmassaan arvottomuutta, turvattomuutta, tarpeettomuutta ja sitä, että heihin ei luoteta.
Ne ovat huonoja kokemuksia eriarvoisuudesta. Ennen kaikkea tämä alle 20 työntekijän yri-
tysten irtisanomisturvan heikentäminen puhuttaa paljon.

Kun pitää olla sitten rakentavia vaihtoehtoja, niin tälle työttömyysturvan ja työsuhdetur-
van heikentämiselle on vaihtoehto, ja se on se, että pitää tukea pk-yritysten työllistämis-
edellytyksiä ja madaltaa kynnystä. Meillä on kolme esitystä: otetaan käyttöön työllistämis-
seteli, 700 euroa, ensimmäisen työntekijän palkkaamista helpotetaan 20 000 euron kor-
vauksella [Puhemies: Kysymys!] ja arvonlisäveron alarajaa nostetaan. Eivätkö nämä olisi
olleet fiksumpia keinoja kuin [Puhemies koputtaa] ihmisten [Puhemies: Aika!] työttö-
myysturvan heikentäminen? [Jukka Gustafsson: Puolueilla on eroja!]

16.29 Työministeri Jari Lindström (vastauspuheenvuoro): Arvoisa puhemies! Edustaja
Ihalaisen, tai sosiaalidemokraattien, ideat ovat ihan varteenotettavia, ja varmaan tämänsi-
sältöisiä itsekin teimme silloin, kun olimme viime vaalikaudella oppositiossa. [Välihuuto-
ja vasemmalta] Totta kai luemme ja tutustumme näihin esityksiin, mutta nyt hallitus on
tehnyt tällaiset päätökset, ja näitten tavoitteena on se, että ihmisten työllistämisen kynnys
alenisi ja että ihmiset saisivat töitä. Ja tämän toistamista voidaan tietysti jatkaa loputto-
miin. [Ilkka Kanerva: No nyt eteenpäin!]

16.29 Hannakaisa Heikkinen kesk (vastauspuheenvuoro):  Arvoisa rouva puhemies!
Tästä keskustelusta nähdään, että demarit ja vasemmistoliitto ovat rakastuneet rakentei-
siin, kun nyt pitäisi kuunnella, mitä nuoret itse tarvitsevat ja haluavat. 

Kaikista eniten syrjässä olevat nuoret eivät ole edes työttömyystilastoissa. Sosiaali- ja
terveysvaliokunnalla oli tänä aamuna seminaari täällä eduskunnassa aiheena ”Järjestöt las-
ten ja nuorten tukena”. Siellä Icehearts, Me-säätiö ja Ohjaamoiden psykososiaalinen tuki
muun muassa kertoivat siitä upeasta työstä, mitä he kentällä tekevät. Suora lainaus tuosta
keskustelusta siitä, mitä nuoret haluavat: ”Antakaa meille edes pieniä työkokemuksia.” Se
oli tärkeintä, mitä nämä syrjässä olevat nuoret halusivat. Tuolla tuli ilmi, että ei välttämättä
tarvita edes uutta rahaa vaan uudenlaista tekemistä, hyvien käytänteiden leviämistä, tieto-
perusteista toimintaa näitten syrjäytyneitten nuorten kanssa. He toivoivat, että vakuuttavia
menetelmiä pitää saada juurrutettua. Kysynkin arvoisalta ministeri Saarikolta: mitä teem-
me, jotta maakunnissa tämä järjestöjen arvokas työ jatkuu ja voi entistä paremmin myös
[Puhemies: Aika!] maakunta- ja sote-uudistuksen jälkeen?
5



Pöytäkirjan asiakohta PTK 38/2018 vp
16.31 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kohderyhmä nuoret, alle 30-vuotiaat, pitää sisällään yhtä monta tarinaa ja
elämäntilannetta kuin heitä on. On eri asia puhua peruskoulunsa päättäneestä, vaille kou-
lutusta jäävästä ja monin tavoin syrjäytymisvaarassa olevasta ihmisestä kuin akateemisesti
koulutetusta, työtä etsivästä vajaasta kolmekymppisestä. 

Mutta tässä keskustelussa ja kysymyksessä viitattiin varmasti erityisesti niihin vielä
työuran aivan alkutaipaleella oleviin, joiden osalta olemme havainneet, että viime vaali-
kaudella aloitettu hyvä nuorten yhteiskuntatakuu ei sellaisenaan vielä pure työ- tai koulu-
tuspaikkojen löytymisenä, vaan me tarvitsemme nuorille psykososiaalista tukea. Me olem-
me kohdentaneet tätä toimintaa varten kokonaisen Ohjaamo-järjestelmän löytämään nuo-
rille väyliä työelämään ja koulutukseen ja vahvistaneet tätä nyt psykososiaalisella tuella,
jossa on kysytty nuorilta itseltään näkemyksiä. Ja vastaus on aina sama: tarvitaan turvalli-
sia aikuisia, rinnalla kulkijoita.

16.32 Timo Heinonen kok (vastauspuheenvuoro): Arvoisa rouva puhemies! Talous kas-
vaa, tähän maahan syntyy uusia työpaikkoja, ja työttömyys helpottaa, mutta tällä hetkellä
itse asiassa monin paikoin kasvun esteenä alkaa olla se, että meillä ei ole osaavaa työvoi-
maa eli työpaikat ja työntekijät eivät kohtaa. Kainuussa, Satakunnassa ja Lapissa on itse
asiassa suurimpia rekrytointiongelmia. Meillä on myös 620 000 ihmistä vain peruskoulun
varassa. Heidän työllisyysasteensa on vain noin 40 prosenttia. Kysyisin opetusministeri
Grahn-Laasoselta: minkälaisia toimia olette hallituksessa pohtineet, että saisimme myös
näitä nuoria työnsyrjään kiinni?

16.33 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kun puhutaan nuorista ja tulevaisuuden epävarmuudesta, niin meillä aikuisilla on iso
vastuu siinä, miten siitä tulevaisuudesta nuorille puhutaan ja millaisia mahdollisuuksia ra-
kennetaan. Sen takia ajattelen itse vahvasti niin, että sekä koulutus että se, että yhä useam-
malle nuorelle avautuu mahdollisuus työhön, on ihan parasta lääkettä epävarmuuteen, ja
siihen hallitus pyrkii. Meillä alkaa siitä myöskin olla näyttöjä, nimittäin tällä hetkellä Suo-
messa talous kasvaa ja työtä on yhä useammalle, ja nyt on tärkeätä, että nuoret pääsevät
myöskin mukaan ja ettei yksikään nuori putoaisi, ja tässä meillä on paljon tehtävää. 

Koulutusjärjestelmässä tehdään tällä hetkellä uudistuksia kaikilla askelilla, lähtien var-
haiskasvatuksesta, joka on vaikuttavaa syrjäytymisen ehkäisyä pitkällä tähtäimellä. Sa-
moin tämä osaavan työvoiman saatavuusongelma on tunnistettu. Hallitus teki isot ratkai-
sut viime viikolla: 54 miljoonaa euroa, ja tänä vuonna vielä käynnistetään osaavan työvoi-
man saatavuuden turvaamiseksi erilaisia uudenlaisia muuntokoulutus- ja muita ratkaisuja,
ja paljon paljon muuta. 

16.34 Antti Lindtman sd (vastauspuheenvuoro):  Arvoisa puhemies! Kun tätä keskuste-
lua on kuunnellut, niin hallituksen logiikka tuntuu olevan se, että ainoa, mikä työttömyy-
teen tepsii, on heikommat työehdot. Jos on ryhmiä, joiden on vaikeata työllistyä, vaikkapa
ikääntyneet, maahanmuuttajataustaiset, nuorten lasten äidit, niin onko niin, että heillekin
seuraava keino on heikommat työehdot, tai laitetaanko vaikka Itä-Suomeen, jossa on kor-
keampi työttömyys, jatkossa perusteettomat pätkätyöt vapaiksi? 

Hallitus yrittää perustella, että tämä olisi ikään kuin nuorten etu. No, oletteko te kuulleet
niitä kommentteja, joita nuoret ja nuorisojärjestöt ovat esittäneet? Eräskin totesi, että tätä
6



Pöytäkirjan asiakohta PTK 38/2018 vp
linjausta en sulata, nuorten pitää olla myös työmarkkinoilla yhdenvertaisessa asemassa
kaikkien muiden kanssa. Samaan aikaan kun ollaan huolissaan syntyvyydestä, lisätään
nuorten epävarmuutta työelämässä. Näin totesi pääministeripuolueen oman nuorisojärjes-
tön puheenjohtaja Suvi Mäkeläinen. Arvoisa pääministeri, nyt kun teidän omatkin nuoret
ovat olleet tyrmistyneitä, niin kysyn nyt vielä kerran, [Puhemies: Aika!] voisitteko harkita,
että unohtaisitte tämän esityksen.

16.35 Pääministeri Juha Sipilä (vastauspuheenvuoro): Arvoisa rouva puhemies! 90 000
ihmistä on saanut töitä tämän hallituksen toimilla ja sillä kasvulla, mikä on saatu aikaisek-
si. Nyt meidän pitää jatkaa niitä täsmätoimia siinä, miten päästään sille seuraavalle tasolle,
75 prosenttiin, työllisyysasteessa ja miten me saamme ratkaistua niitä ongelmakohtia, mitä
meillä vielä täällä on, ja yksi näistä ongelmakohdista on nuorisotyöttömyys. Se ei ole pa-
rantunut niin nopeasti kuin haluaisimme. Juuri tähän kohtaan me olemme tehneet näitä täs-
mätoimia. Tämä on yksi niistä toimista, mikä on tehty. Pitää muistaa, että tämä toimi koh-
distuu niihin nuoriin, jotka ovat olleet kolme kuukautta tai yli työttöminä ja ovat, niin kuin
työministeri kertoi, siinä riskirajalla, että heidän työttömyytensä kääntyy pitkäaikaistyöt-
tömyydeksi ja kääntyy toivottomuudeksi ja ehkä sitten on alku myöskin syrjäytymiskehi-
tykselle. [Puhemies: Aika!] Sen takia hallitus tekee tämän ratkaisun.

Kysymyksen käsittely päättyi.
7


	2.2
	16.13
	16.14
	16.15
	16.16
	16.17
	16.18
	16.19
	16.20
	16.21
	16.22
	16.23
	16.24
	16.25
	16.26
	16.27
	16.29
	16.29
	16.31
	16.32
	16.33
	16.34
	16.35


