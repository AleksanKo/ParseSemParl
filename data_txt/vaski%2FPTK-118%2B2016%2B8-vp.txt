















































DEM1C73.tmpSave.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

8. Hallituksen esitys eduskunnalle tuloveroja koskevan kaksinkertaisen verotuksen välttä-
miseksi ja veron kiertämisen estämiseksi  Portugalin  kanssa tehdyn sopimuksen ja pöytä-
kirjan hyväksymisestä ja laiksi sopimuksen ja pöytäkirjan lainsäädännön alaan kuuluvien 
määräysten voimaansaattamisesta

Hallituksen esitys HE 246/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

20.42 Sami Savio ps: Arvoisa puhemies! Nyt käsittelyssä oleva hallituksen Portugalin
kanssa neuvottelema verosopimus on moraalisesti varsin tärkeä ja kansalaisten oikeuden-
tunnon mukainen.

Jo tähän asti Suomi on voinut verottaa julkisesta palveluksesta saatua eläkettä, mutta jat-
kossa myös yksityisiä Portugaliin maksettavia eläkkeitä verotetaan siltä osin kuin niitä ei
veroteta Portugalissa. Tulevaisuudessa veroa maksetaan siis myös Suomeen, mikäli Portu-
galin perimä vero on pienempi kuin vastaava vero Suomessa. Portugali on ensisijainen ve-
rotusmaa, mutta mahdollisen veroerotuksen saa Suomen verottaja.

Verosopimusten saralla saavutettu edistys on monella tavoin tärkeää. Kaksinkertaisen
verotuksen estämistä ja valtion verotulojen kasvua huomattavasti merkittävämpi seikka on
verosopimusten kansalaisten ja veronmaksajien yhdenvertaisuudesta kertoma viesti. Tä-
män osalta tuskin nähdään edes perustuslaillista ongelmaa, kuten edellisessä pykälässä jot-
kut asiaa katsoivat.

Arvoisa puhemies! Solmittu verosopimus parantaa osaltaan verojärjestelmämme uskot-
tavuutta ja on hyvä ratkaisu oikeudenmukaisuuden näkökulmasta. Valtiontalouden kannal-
ta summat eivät ole suuria, yhteensä muutaman miljoonan euron suuruusluokkaa. Veroso-
pimukset edistävät silti suomalaisten tasa-arvoista kohtelua tuloista ja varallisuudesta riip-
pumatta. Tämä on omiaan parantamaan veronmaksumoraalia näinä taloudellisesti hyvin
vaikeina aikoina.

Arvoisa puhemies! Suomi on tällä hallituskaudella jo saattanut voimaan vastaavan ve-
rosopimuksen muun muassa Espanjan kanssa. Ranskan kanssa neuvotellaan parhaillaan
uudesta sopimuksesta. Toivottavasti myös se näkee piakkoin päivänvalon. Valitettavasti
edellinen hallitus ei saanut aikaan näitä verosopimuksia, mutta on hyvä, että viimein tällä
hallituskaudella niitä on edistetty ripeästi.
 Tarkistettu
4.0



Pöytäkirjan asiakohta PTK 118/2016 vp
Kiitän lopuksi hallitusta nopeasta ja johdonmukaisesta (Puhemies koputtaa) toiminnas-
ta verosopimusten voimaansaattamiseksi.

20.44 Pia Viitanen sd: Arvoisa herra puhemies! Tämä on eittämättä hyvä laki, tätä olem-
me myös sosialidemokraatteina kiirehtineet, ja tämän edeltäjä oli myös hyvä eli Espanjan
kanssa tehty sopimus, ja työtä vielä riittää kaiken kaikkiaan.

Edellisen hallituksen aikana käynnistettiin nämä ja silloin käynnistettiin myös monia
merkittäviä toimia kaiken kaikkiaan esimerkiksi veronkierron estämiseksi, veroparatiisien
suitsimiseksi ja harmaan talouden torjumiseksi. On mielestäni hyvin tärkeää nähdä, että
tätä linjaa täytyy jatkaa. Meillä on ollut pieniä karikkoja, puhemies, siinä, että hallitus on
välillä esimerkiksi tähän aihepiiriin kuuluvia harmaan talouden määrärahoja meinannut
leikata ja vähän niitä palautellut, ei tosin täysimääräisesti.

Mutta kaiken kaikkiaan mielestäni tämä kokonaisuus liittyen kaikenlaiseen, sanotaan-
ko, aggressiivisen verosuunnittelun mahdollisuuksien kitkemiseen, puhumattakaan sitten
ihan puhtaasta veronkierrosta, veroparatiiseista ja näistä asioista, on sinänsä hyvin tarpeel-
linen. Siinä suhteessa tietenkin tämäkin esitys, mistä nyt puhutaan, on hyvin tärkeä, koska
koettiin kovin epäoikeudenmukaisena, että oli tämänkaltaisia tilanteita olemassa, ja tämä
on nyt saatu sitten Portugalin osalta tähän malliin, ja se on tietenkin vain ja ainoastaan hyvä
ja toivottava asia.

Mutta kuten sanottu, puhemies, tältä pohjalta eteenpäin täytyy mennä, jatkaa tätä työtä
sinnikkäästi. Paljon on vireillä näitä asioita maailmalla, ja minä toivoisin, että Suomen hal-
litus ottaisi hyvin aktiivisen roolin kaiken kaikkiaan näissä. Meillä on valtavia, isoja hank-
keita vireillä tähän aihealueeseen ja problematiikkaan liittyen, ja siinä suhteessa aiomme
kyllä myös sosialidemokraatteina hyvin vahvasti edistää sitä ja antaa tukea niille esityksil-
le, joilla näitä asioita saadaan eteenpäin, mutta vaatia myös tietynlaista kunnianhimoa ja
eteenpäin katsomista määrätietoisella ja kovalla, nopea- ja ripeätahtisella menolla.

20.46 Ben Zyskowicz kok: Arvoisa herra puhemies! Mielestäni tämä on hyvin perusteltu
esitys — hyvä, että tällainen uusi sopimus on tehty. Me olemme kaikki yhdessä toimineet
veroparatiiseja vastaan, joissa yritykset voivat piilottaa voittojaan tai verosuunnitella voit-
tojaan johonkin nollaverokantaan tai lähelle sitä. Tässä Portugalin esimerkkitapauksessa-
han on kyse eräänlaisesta henkilöverotuksen veroparatiisista, ja mielestäni ei ole mitään
perusteita sellaistakaan hyväksyä. Esityksen saapuminen tänne, tai itse asiassa tämän sopi-
muksen neuvotteleminen, osoittaa, että nykyinen hallitus toimii aktiivisesti verotuksen
epäkohtien korjaamiseksi myös näissä tämänkaltaisissa tilanteissa.

Jotenkin pieni ajatus tuli mieleen johtuen tuosta edellisestä keskustelusta. — Edustaja
Viitanen, älkää ihan vielä poistuko. Siinä näitte, että on syytä perustuslakivaliokuntaan jo
yhdenvertaisuuden kannalta ja ennen kaikkea omaisuudensuojan kannalta lähettää se edel-
linen esitys myös sen takia, että siinä tällaiset odotukset eivät täyty. Joku on ottanut henki-
vakuutuksen odottaen, että kun on myydessä sanottu, että se tulo on sitten verovapaata, ja
kun hän ei sitten sitä tuloa saadessaan enää saakaan sitä verovapaasti, niin omaisuudensuo-
jan kannalta kyseenalaistitte tällaisen järjestelyn. No, minä nyt kysyn teiltä: onko myös
tämä omaisuudensuojan kannalta kyseenalainen? Tässähän on tämmöinen noin kolmen
vuoden siirtymäsäännös. Jos minä nyt oikein olen ymmärtänyt, niin suomalainen varakas
ja isotuloinen henkilö, eläkeläinen, muuttaa Portugaliin niine odotuksineen, että kun hän
saa 10 vuoden verovapauden Portugalilta ja Suomi ei verota hänen eläkkeitään, niin vero-
2



Pöytäkirjan asiakohta PTK 118/2016 vp
vapaana se iso, muhkea eläke tulee. Ja nyt me säädämmekin lain ja sopimuksen, jonka mu-
kaan ei se tulekaan muhkeana verovapaana, vaan tämän siirtymäkauden jälkeen, joka on il-
meisesti kolme vuotta, Suomen verottaja pääsee siitä kiinni. Jos nyt tätä omaisuudensuojaa
tulkitaan niin tarkasti, että myös tällaiset odotukset ovat omaisuudensuojan piirissä, niin,
edustaja Viitanen tai edustaja Kantola, joka on perustuslakivaliokunnan jäsen, näettekö
myös tässä perustuslaillisia ongelmia?

20.49 Pia Viitanen sd: Arvoisa herra puhemies! Tuon äskeisen pykäläkestomaratonin jäl-
keen en olisi uskonut, että joudun tässä seuraavassa pykälässä palaamaan tähän edelliseen
aiheeseen, mutta kun edustaja Zyskowicz nyt tässä kyseli ja tätä nosti, niin minun mieles-
täni kyllä taisi edustaja Harakka tuoda omassa puheenvuorossaan esiin sen, että sinänsä
tämä ei ole sosialidemokraattien politiikan kannalta poliittinen kysymys, vaan esitimme
sen tosiasian, että tämänkin asian osalta, mihin edustaja Zyskowicz viittaa, on esitetty nä-
kemyksiä siitä, että tulisi tutkia, onko se perustuslain mukainen. Tähän viittasimme. Se,
mistä olimme poliittisesti samaa mieltä kuin hallitus oli aikaisemmin — nythän hallitus on
siis toista mieltä itsensä kanssa — oli tämä, että alaikäisille tämä pykälä olisi ollut aivan oi-
keudenmukainen, ja harmittelemme, että se nyt ei tässä etene. Mutta tämä toinen: me pe-
rustimme puheenvuoromme siihen vakavaan tosiasiaan, että valitettavasti myös sen osalta
oli esitetty kysymyksiä sen pykälän perustuslainmukaisuudesta. Uskon, edustaja Zysko-
wicz, että pystytte tämän näkemään, että totta kai se huoli silloin on yhtäläinen, jos niitä
molempia on kritisoitu, ja siksi toimme esiin myös tämän huolen, mikä siellä valiokunnas-
sa kaiken kaikkiaan on ollut. Mehän olemme suhtautuneet tähän asiaan ihan sillä tavalla,
että emme me edellytä niitä mahdollisia siirtymäkausia tai muita, joista tiedän, että varmas-
ti nyt hallituspuolueet keskenänsä niitä miettivät, mutta siksikin, koska tämä on ollut epä-
selvää ja tämä tulkinta on esitetty, johdonmukaisuuden nimissä se on syytä tässä yhteydes-
sä tuoda esiin.

20.50 Sari Essayah kd: Arvoisa puhemies! Pidän tärkeänä sitä, että meillä todellakin
myös henkilöverotuksen puolella pidetään huolta siitä, että ihmistä verotetaan jossakin jä-
senmaassa, ei kuitenkaan kaksinkertaisesti veroteta, vaan nimenomaan näillä verosopi-
muksilla pidetään huolta siitä, että estetään toisaalta se kahdenkertainen verotus mutta pi-
detään huolta, että edes se yhdenkertainen verotus toteutuu. Siinä mielessä on kyllä ihan
tärkeää, että on saatu aikaiseksi tämä verosopimus Portugalin kanssa.

Tämä tilanne, joka hetken aikaa on vallinnut, on varmasti ollut monille ihmisille oikeus-
tajun vastainen, ja erityisesti vielä niin, että meillä on ollut suurituloisia, muun muassa yri-
tysjohtajia, jotka ovat erityisesti kehuskelleet sillä, ja se on tuntunut pahalta sellaisina ai-
koina, kun tiedetään, että niin monia erilaisia leikkauksia hallitus on tehnyt pienituloisten
etuuksiin ja on paljon niitä ihmisiä Suomessa, jotka eivät voi, vaikka haluaisivat, paeta
meidän verotusta ja joiden tulot toisaalta myöskään eivät kunnolla riitä siihen elämiseen.
Siinä mielessä se oikeutettu närkästys, mitä julkisuudessakin on ollut esillä, on hyvin ym-
märrettävää. Siitä näkökulmasta voin sanoa, että on erittäin tärkeätä, että tämäntyyppiset
sopimukset tulevat voimaan ja tietyllä tavalla vahvistavat yhteiskunnassa sitä henkeä, että
haluamme toimia oikeudenmukaisesti. Riippumatta ihmisen lompakon paksuudesta, siitä,
onko hänellä mahdollisuus muuttaa Suomesta jonnekin muualle, hänen eläkkeensä ovat sa-
malla tavoin verotuksen kohteena, ja pidetään huolta, etteivät ne ole minkään kaksinkertai-
sen verotuksen kohteena mutta kuitenkin että ne jossakin maassa on verotettu.
3



Pöytäkirjan asiakohta PTK 118/2016 vp
Tämä on erittäin, erittäin hyvä esitys, ja tätä voi kannattaa.

20.52 Ilkka Kantola sd: Arvoisa puhemies! Kun nimeni mainittiin keskusteltaessa perus-
teltujen odotusten suojasta ja suhteesta perustuslakiin, niin tulee mieleen hiljattain perus-
tuslakivaliokunnassa käsittelyssä ollut lainsäädäntö, jossa lievennetään haja-asutusalueen
jätevesikäsittelyn vaatimuksia. Tämä asia on vuosien ajan ollut eri lainsäädäntömuodois-
saan eduskunnan käsittelyssä, ja kun jätevesiasetuksia tiukennettiin aikoinaan, niin innok-
kaat kansalaiset lähtivät investoimaan jopa kymmeniätuhansia euroja laitteisiin, joilla sit-
ten jätevedet voidaan käsitellä ja puhdistaa niin kuin tuleva asetus edellytti. Siinä oli tietty
määräaika. Sen jälkeen on lievennetty näitä vaatimuksia. Tämä merkitsee sitä, että niille,
jotka aikoinaan lähtivät hyvässä uskossa ja vilpittömin mielin investoimaan näihin laittei-
siin, nämä investoinnit ovat olleet tarpeettomia tai eivät ainakaan välttämättömiä, ja heillä
oli varmasti silloin syytä uskoa ja heidän perustellut odotuksensa olivat, että tämä on pa-
kollista ja välttämätöntä. On keskusteltu siitä, onko tämä nyt sitten oikein ja reilua heitä
kohtaan, kun näitä lievennetään, mutta perustuslakivaliokunta, kun se käsitteli tätä viimei-
sintä lainsäädäntöuudistusta, ei puuttunut tähän kysymykseen.

Keskustelu päättyi.

Asia lähetettiin valtiovarainvaliokuntaan.
4


