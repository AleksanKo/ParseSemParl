















































DEMDCE2.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

9. Hallituksen esitys eduskunnalle laeiksi sairausvakuutuslain  ja elatustukilain  6 ja 8 §:n 
muuttamisesta sekä eräiksi muiksi avioliittolain muutokseen liittyviksi laeiksi

Hallituksen esitys HE 232/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

20.44 Jani Mäkelä ps: Arvoisa puhemies! En itse kannata sukupuolineutraalia avioliittoa
tai näitä siihen liittyviä lakimuutoksia. Mielestäni valiokunnan pitäisi jäädyttää tämän
asian käsittely ainakin niin pitkäksi aikaa, kunnes tämä eduskunta on voinut ottaa kantaa
Aito avioliitto -kansalaisaloitteeseen.

Otan nyt tässä kuitenkin kantaa tähän lakiesitykseen sellaisena kuin se on faktisesti esi-
tetty ja mikä on sen lainsäädännöllinen tilanne.

Julkisuudessa on jo ehditty voivottelemaan sitä, että isät olisi tässä esityksessä nyt joten-
kin unohdettu. Mielestäni tässä sotketaan nyt puuroja ja vellejä keskenään, koska eihän täs-
sä laissa ole kysymys isän asemasta, vaan kuten esittelytekstistä selviää, tehdään välttämät-
tömiä muutoksia edellisen hallituksen hyväksymän sukupuolineutraalin avioliittolain joh-
dosta, joka astuisi tällä tietoa voimaan 2017 alusta. Pidän hyvin ikävänä tätä tehokeinoa,
jolla julkisuudessa ajetaan sukupuolineutraalia agendaa verhoamalla se isyyden ja äitiy-
den taakse. Onhan se tietenkin kekseliästä — kukapa näitä käsitteitä vastustaisi. Totuus ta-
kana on kuitenkin toinen, niin tässä keskustelussa kuin äitiyslaissakin.

20.45 Krista Mikkonen vihr: Arvoisa rouva puhemies! On erittäin hyvä, että tämä laki-
esitys on täällä. Tällä varmistetaan se, että kun meillä on monenlaisia perheitä, niin oikeu-
det heillä ovat samanlaiset, ja nyt tämän tasa-arvoisen avioliittolain myötä näihin liitän-
näislakeihin tehdään tarvittavat muutokset.

Toivon kuitenkin, että kun tätä lakiesitystä käsitellään, niin siinä korjataan se yksi epä-
kohta, mikä siihen on jäänyt. Elikkä meidän on syytä katsoa, mikä on todellisuus ja millai-
sia perheitä meillä Suomessa on ja millaisia tilanteita. Nythän tämän lakiesityksen jälkeen-
kin jää sellainen epäkohta, että jos meillä on perheitä, joissa lapsen hoidosta vastaa pelkäs-
tään isä, niin hänellä ei ole lainkaan oikeutta vanhempainpäivärahoihin, jos hän ei ole tai ei
ole ollut avio- tai avoliitossa lapsen äidin kanssa. Ja tällaisia perheitä meillä on, missä isä
hoitaa lasta yksin, on jäänyt lapsen kanssa aivan yksin. Näitä tapauksia ei ole kuin kym-
menkunta vuodessa. Sitä suuremmalla syyllä tämä ei olisi mikään taloudellinen kysymys,
 Tarkistettu
4.0



Pöytäkirjan asiakohta PTK 110/2016 vp
vaan tämä on täysin yhdenvertaisuus- ja tasa-arvokysymys, ja tämä epäkohta tästä laista pi-
tää poistaa.

Keskustelu päättyi.

Asia lähetettiin sosiaali- ja terveysvaliokuntaan.
2


