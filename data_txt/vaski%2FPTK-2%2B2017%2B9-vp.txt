















































DEMC89C.tmpSave.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 kl. 14.04—17.46

9. Hallituksen esitys eduskunnalle laiksi rikoslain 30 luvun 13 §:n muuttamisesta
Hallituksen esitys HE 258/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

15.45 Oikeus- ja työministeri Jari Lindström (esittelypuheenvuoro):  Arvoisa puhe-
mies! Rikosoikeudellinen vastuu on perinteisesti koskenut yksilöitä eli luonnollisia henki-
löitä ja heidän moitittavia tekojaan. Vuonna 1995 tätä vastuuta täydentämään otettiin käyt-
töön yhteisöihin eli oikeushenkilöihin kohdistuva rangaistusvastuu muutamissa vakavissa
rikostyypeissä. Oikeushenkilön rangaistusvastuuta on sen jälkeen laajennettu koskemaan
muita rikoksia.

Tällä hallituksen esityksellä oikeushenkilön rangaistusvastuu ehdotetaan ulotettavaksi
törkeään kirjanpitorikokseen. Rangaistusvastuun kohdistumista törkeässä kirjanpitorikok-
sessa myös oikeushenkilöön voidaan pitää oikeudenmukaisena. Törkeä kirjanpitorikos on
jo itsessään vakava ja usein myös suunnitelmallinen rikos, ja sitä voidaan hyödyntää mui-
den rikosten kuten taloudellisten rikosten, verorikosten ja lahjusrikosten peittelemiseen.
Tämä esitys tehostaa näin ollen tällaisen rikollisuuden torjuntaa. Se myös osaltaan edistää
oikeudenmukaista kilpailua. Samalla esityksellä toteutetaan OECD:n lahjonnanvastaisen
työryhmän Suomea koskevassa maaraportissaan esittämää suositusta.

Ehdotuksella on sen valmistelun yhteydessä ollut hyvin laaja kannatus.

15.47 Jani Mäkelä ps: Arvoisa puhemies! Täytyy kiittää hallitusta johdonmukaisesta ja
periksiantamattomasta työstä paremman Suomen puolesta, vaikka päinvastaisia puheen-
vuorojakin on välillä esitetty. Tällä esityksellä oikeushenkilön rangaistusvastuu ulotetaan
myös törkeään kirjanpitorikokseen. On selvää, että tämä osaltaan kitkee korruptiota, vaik-
ka tosin Suomessahan tutkimusten mukaan ei korruptiota juuri olekaan vaan sitä kutsutaan
meillä maan tavaksi. Tätäkin esitystä lukiessa tulee mieleen se kestokysymys, jonka olen
esittänyt monesti aiemminkin: Kuinka tätä esitystä ei ole tehnyt jo joku aiempi hallitus?
Miksi sen täytyi odottaa tänne asti? Lakia esitetään tulevaksi voimaan mahdollisimman
pian, mutta miksei se esimerkiksi tullut voimaan vuonna 2010, kun asia ensimmäistä ker-
taa tuli esille ja siihen kiinnitettiin huomiota hallituksen esityksessä mainituin perustein?

Keskustelu päättyi.
 Tarkistettu
4.0



Pöytäkirjan asiakohta PTK 2/2017 vp
Asia lähetettiin lakivaliokuntaan.
2


