















































DEMF6A.tmp.xml


Pöytäkirjan asiakohta PTK 9/2018 vp
Pöytäkirjan asiakohta 

PTK 9/2018 vp

Täysistunto

Tiistai 20.2.2018 klo 14.05—18.19

7. Hallituksen esitys eduskunnalle laiksi tiedustelutoiminnan valvonnasta ja laiksi valtion 
virkamieslain 7 §:n muuttamisesta

Hallituksen esitys HE 199/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään perustuslakiva-
liokuntaan, jolle tarkastusvaliokunnan, hallintovaliokunnan, lakivaliokunnan ja puolustus-
valiokunnan on annettava lausunto.

Keskustelu

18.00 Veera Ruoho kok: Arvoisa puhemies! Tiedustelutoiminnan riittävän tehokkaalla
valvonnalla suojataan kansallista turvallisuutta. Valvontaa ei olla voitu jättää pelkästään
viranomaisten suorittaman sisäisen valvonnan varaan. Valvontajärjestelmä tulee täyttä-
mään kaikki perustuslain, kansainvälisten ihmisoikeusvelvoitteiden ja Euroopan unionin
oikeusjärjestyksen asettamat vaatimukset.

Mainitsin jo aiemmassa puheenvuorossani edellisessä asiakohdassa tiedusteluvaltuute-
tusta ja tiedusteluvalvontavaliokunnasta, ja tähän totean, että tiedusteluvaltuutetulle tulee
vahvat toimivaltuudet laillisuusvalvonnan toteuttamiseksi. Ensinnäkin sillä on laaja tie-
donsaantioikeus sekä oikeus saada viranomaisilta ja muilta julkista hallintotehtävää hoita-
vilta selvityksiä tiedustelutoiminnasta. Tiedusteluvaltuutettu voi myös tehdä tarkastuksia
viranomaisten ja muiden julkista hallintotehtävää hoitavien toimitiloissa. Hän voi määrätä
tiedustelumenetelmän käytön keskeytettäväksi tai lopetettavaksi, jos hän katsoo valvotta-
van menetelleen lainvastaisesti tiedustelutoiminnassa. Hän voi myöskin määrätä lainvas-
taisesti hankitut tiedot viipymättä hävitettäväksi. Tiedusteluvaltuutettu voi myös ilmoittaa
lainvastaisesta tietojen hankkimisesta toimivaltaisille esitutkintaviranomaisille, jos hän
katsoo, että valvottava on toiminut lainvastaisesti. Näin ollen tiedusteluvaltuutetun valvon-
ta on niin ennakollista, reaaliaikaista kuin jälkikäteistäkin. Pitää huomata, että valvoja ei
ole itsekään valvonnasta vapaa. Eduskunnan oikeusasiamiehen ja valtioneuvoston oikeus-
kanslerin tehtävänä on valvoa tiedusteluvaltuutetun toimintaa.

Aiemmassa puheenvuorossani viittasin siihen, kuinka tärkeää on se, että tiedusteluval-
vontavaliokunnan jäseniä valvotaan sitten säädöksin, että he noudattavat sitä, että luotta-
mukselliset, salaiset tiedot pysyvät sitten salaisina ja luottamuksellisina eikä niitä käytetä
esimerkiksi poliittisten tarkoitusperien edistämiseen. Haluan korostaa sitä, kun täällä aiem-
min päivällä keskustelussa tuli erilaisia huolia esille siitä, että tiedusteluvaltuutetulle ehdo-
tetaan poikkeuksellisen mittavia valtuutuksia tiedusteluviranomaiseen nähden.
 Tarkistettu
4.0



Pöytäkirjan asiakohta PTK 9/2018 vp
Arvoisa puhemies! Valtiovallan tärkein tehtävä on vastata kansallisesta turvallisuudes-
ta, ja tässä tiedustelulainsäädännössä [Puhemies koputtaa] on kyse juurikin siitä. Meillä on
Suomessa turvallisuusasioiden erinomaiset ammattilaiset, [Puhemies koputtaa] jotka pane-
vat tämän tiedustelulainsäädännön täytäntöön, ja parlamentaarisesti myöskin valvomme
sitä, että asiat hoituvat lakia noudattaen.

18.04 Kari Kulmala sin: Arvoisa puhemies! Esityksessä ehdotetaan säädettäväksi laki
tiedustelutoiminnan valvonnasta. Tiedustelutoiminnan parlamentaarista valvontaa harjoit-
taisi eduskunnan tiedusteluvalvontavaliokunta. Tiedusteluvalvontavaliokunnan tehtävänä
olisi arvioida tiedustelutoiminnan painopisteitä sekä toiminnan tarkoituksenmukaisuutta ja
tehokkuutta sekä valvoa ja edistää lainmukaisuutta ja perus- ja ihmisoikeuksien noudatta-
mista tiedustelutoiminnassa.

Valiokunnalle ehdotetaan laajoja tiedonsaantioikeuksia ja toimivaltuuksia, ja tämä on
periaatteessa ihan oikein. Tiedusteluvalvontavaliokunnan jäsenille on kuitenkin tehtävä
perusteellinen turvatarkastus, ja ryhmän koko on pidettävä pienenä, koska valiokunta pää-
see käsiksi kovaan tiedustelutietoon ja siitä ei saa syntyä mitään vuotoja. Olen hieman pes-
simistinen näiden vuotojen osalta, mutta aina kannattaa yrittää. Rangaistusten vuotorikok-
sista tulee kuitenkin olla ankarat.

Tiedustelutoiminnan laillisuusvalvonnasta huolehtisi tiedusteluvaltuutettu, jonka tehtä-
vänä olisi valvoa tiedustelumenetelmien käytön lainmukaisuutta sekä perus- ja ihmisoi-
keuksien toteutumista tiedustelutoiminnassa. Hänen tehtäviinsä kuuluisi myös antaa vuo-
sittainen kertomus toiminnastaan eduskunnalle, eduskunnan oikeusasiamiehelle ja valtio-
neuvostolle. Pitäisin parempana, että raportointi olisi kahdesti vuodessa.

On selvää, että tiedustelun parlamentaarinen valvontajärjestelmä tulee uudistaa ja sen
pitää huomioida muun muassa perusoikeuksien suoja, kansainväliset ihmisoikeusvelvoit-
teet ja EU-oikeus esimerkiksi yksilön oikeuksien osalta. Suomessa ei ole ollut parlamen-
taarista valvontaelintä, jonka nimenomaisena tehtävänä olisi valvoa tiedustelutoimintaa.
Senkin vuoksi pidän tätä esitystä ajankohtaisena ja tärkeänä.

18.06 Hannu Hoskonen kesk: Arvoisa herra puhemies! Tässä laissa ollaan ihan oikealla
asialla elikkä laaditaan laki, jolla valvotaan sitten näitä tiedustelutoimintaa harjoittavia vi-
ranomaisia. Tässä tapauksessa lainvalmistelu on tehty huolella ja nimenomaan niin, että
valvontaelimet, joita ollaan luomassa tässä laissa, ovat varmasti toimivaltaisia ja niillä on
riittävät keinot tämän lain perusteella saada tarvittavat tiedot työnsä tekemiseen.

Eduskuntaan perustettava tiedusteluvaliokunta on äärimmäisen hyvä toimielin ja toimii
aivan niin kuin mikä tahansa eduskunnan nykyisistä valiokunnista. Se vaatii tiettyjä muu-
toksia totta kai tämän talon sääntöihin, mutta nehän totta kai tehdään. Ja kun tällä valiokun-
nalla on sitten erittäin laajat tiedonsaantioikeudet, niin se pystyy varmasti työnsä tekemään
niin, että se luo tälle koko järjestelmälle hyvän parlamentaarisen valvonnan ja luo uskotta-
vuutta koko järjestelmälle.

Sitten myös tämä tiedusteluvaltuutettu, jonka virkatehtävä tällä lailla perustetaan myös,
saa valtavan laajat valtuudet valvoa tätä tiedustelutoimintaa. Jos hän katsoo, että joku tie-
dustelutoiminta on ollut asiatonta ja siihen liittyvät tiedot ovat olleet asiattomia ja asiaan-
kuulumattomia, niin hänellä on täysi valta, oikeus, lopettaa sellainen tiedustelutoiminta ja
määrätä nämä kaikki siinä tiedustelussa tulleet tiedot hävitettäviksi. Elikkä ei ole mitään
mustaa tai valkoista aluetta, jolla kyseinen valiokunta ja tiedusteluvaltuutettu toimivat,
2



Pöytäkirjan asiakohta PTK 9/2018 vp
vaan heillä on selvä lain suoma valtuus toimia hyvin laajasti ja valvoa sitä, että lakia tar-
kasti noudatetaan, niin kuin perustuslakimme edellyttää.

Lopuksi, arvoisa puhemies, vielä se, että nämä nyt perustettavat uudet toimielimethän
ovat äärimmäisen tärkeitä, mutta ne eivät poista ihan normaaleja suomalaisia viranomais-
valvonnan toimielimiä, joita jo nyt on olemassa. Meillä toimii edelleen oikeusasiamies,
meillä toimii edelleen oikeuskansleri: meillä toimii tietosuojavaltuutettu ja moni muu vir-
kamies edelleen. Tämä on vain lisä siihen [Puhemies koputtaa] tiedustelun valvontaan, ja
nimenomaan sitä tehtäväähän varten perustettuja virkoja nämä ovat. Mutta nämä jo ole-
massa olevat elimet toimivat edelleen. Niitä ei olla poistamassa tietenkään.

18.08 Matti Semi vas: Arvoisa puhemies! Pitää tunnustaa, että maailma muuttuu, ja mie-
lestäni on tarpeellinen muutos ruveta pohtimaan, mitenkä nämä tiedustelulain muutokset
hoidetaan eteenpäin. Nämä lait on valmisteltava huolellisesti, jotta yksityisyydensuoja säi-
lyy meillä riittävän hyvänä.

Tiedustelulainsäädäntö kuitenkin tulee tulevaisuudessa sitomaan hirmu paljon henkilö-
työvuosia, ja kiinnitin siinä huomiota siihen tosiasiaan, että kun rahakehyksiä katsotaan
jatkossa, sitten kun tämä asia on valmis, niin se ei saa johtaa siihen tilanteeseen, että mei-
dän viranomaisvalvonnasta ruvetaan keskittämään voimavaroja ja rahoja tähän tiedustelu-
toimintaan ja ne otetaan kenttätoiminnasta pois, mikä tarkoittaa sitä, että harvaan asutuilla
alueilla viranomaisvalvonta heikkenee. Minusta se on huolestuttava piirre ollut näissä hal-
lituksen toimenpiteissä, että aina jostakin on otettu se raha pois. Minä toivon, että nyt kiin-
nitetään huomiota myös siihen, että harvaan asutuilla alueilla viranomaistoiminta on riittä-
vän vahvaa myös tämän lain voimaantulon jälkeen.

Keskustelu päättyi.

Asia lähetettiin perustuslakivaliokuntaan, jolle tarkastusvaliokunnan, hallintovaliokun-
nan, lakivaliokunnan ja puolustusvaliokunnan on annettava lausunto.
3


