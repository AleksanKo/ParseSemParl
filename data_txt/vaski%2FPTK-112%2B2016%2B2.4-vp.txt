















































DEM5896.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

2.4. Suullinen kysymys Yhdysvaltojen vaalituloksen vaikutuksesta Suomeen (Anna-Maja 
Henriksson r)

Suullinen kysymys SKT 115/2016 vp

Suullinen kyselytunti

Puhemies Maria Lohela: Seuraava kysymys, edustaja Henriksson.

Keskustelu

16.45 Anna-Maja Henriksson r: Värderade fru talman! Det stora samtalsämnet just nu
runtom i Finland i många hem och runt många bord på arbetsplatserna är det amerikanska
presidentvalet. Många undrar hur det var möjligt att det kunde gå så här, och många finlän-
dare är i dag också oroliga för vad det här resultatet kan betyda för Finland och för EU.

Arvoisa puhemies! Monet suomalaiset kysyvät tänään, miten se keskustelu käy eduskun-
nassa, miten te käsittelette Yhdysvaltojen presidentinvaaleja, ja mehän emme ole keskus-
telleet tästä asiasta vielä oikeastaan yhtään. Kyllä käytävillä, mutta emme muuten. 

Arvoisa puhemies! Tietenkin on niin, että meidän pitää nyt kunnioittaa vaalitulosta,
mutta tietenkin on myös näin, että siitä, mitä on tapahtunut Yhdysvalloissa — kaikkien ai-
kojen ehkä synkin vaalikampanja, jossa on mustamaalattu toista ja jossa on esitetty paljon
epäasiallisuuksia — tietenkin mekin mietimme, miten se vaikuttaa meihin. (Puhemies: Ja
kysymys!) Arvoisa ulkoministeri Soini, sunnuntaina on EU:n ulkoministereitten kokous.
Mikä on siellä Suomen linja?

16.47 Ulkoasiainministeri Timo Soini (vastauspuheenvuoro): Arvoisa rouva puhemies!
Suomen ja Yhdysvaltain välit ovat laajat ja hyvät, ja onneksi niin. Niiden pitää ollakin.
Suomen UTP-linjaukset transatlanttisten suhteiden tilasta, jotka on täällä linjattu ja jotka
ovat menneet sitten eteenpäin valiokuntakäsittelyyn, ovat voimassa. Niitä käsitellään va-
liokunnassa. Se on hyvä. Minä olen oikeastaan siitä äärimmäisen iloinen, että te, edustaja
Henriksson, otitte tämän viime päivien todella tärkeimmän asian esiin ja tästä voidaan kes-
kustella. 

Kokonaisuudessaan Pohjoismaat on tärkeä referenssi myös yhdessä Yhdysvalloille. Ta-
pasimme, päämiehet ja ulkoministerit, Yhdysvaltain presidentin ja ulkoministerin viime
keväänä. Tämä on pohjoismaista yhteistyötä, juuri tähän pitää pyrkiä. Ja aivan oikein, pi-
tää paikkansa, että EU:n ulkoministerit kokoontuvat ylimääräiseen (Puhemies koputtaa)
kokoukseen sunnuntai-iltana Brysseliin.
 Tarkistettu
4.3



Pöytäkirjan asiakohta PTK 112/2016 vp
Puhemies Maria Lohela:  Pyydän niitä edustajia, jotka haluavat esittää lisäkysymyksiä,
ilmoittautumaan.

16.48 Anna-Maja Henriksson r (vastauspuheenvuoro): Arvoisa puhemies! Muun muas-
sa liittokansleri Merkel totesi vaalien jälkeen, että riippumatta siitä, kuka johtaa Yhdysval-
toja, tällä henkilöllä on globaali vastuu. On kyse ilmaston asioista, on kyse terrorismin tor-
junnasta, on kyse maailman köyhyyttä vastaan taistelemisesta.

Täällä koti-Suomessa meillä on monta yritystä, jotka tekevät kauppaa Yhdysvaltojen
kanssa. Meillä on ollut hyvät suhteet, myös kauppasuhteet ovat olleet hyvässä kunnossa.
Olemme kuitenkin jo tänään saaneet sellaisia merkkejä, että rupeaa myös olemaan vähän
huolestuneita yrittäjiä ympäri Suomea ja ollaan huolestuneita juuri kauppasuhteista. Miten
te tämän näette, ministeri Soini ja ehkä myös ministeri Rehn?

16.49 Ulkoasiainministeri Timo Soini (vastauspuheenvuoro): Arvoisa rouva puhemies!
On äärimmäisen tärkeätä, että Suomen ja Yhdysvaltain ja Euroopan ja Yhdysvaltain kaup-
pa kehittyy suotuisasti. Yhdysvallat on meille erittäin merkittävä kauppakumppani, tällä
hetkellä jo suurempi kuin esimerkiksi Venäjä, ja on tärkeätä, että tämä pystytään turvaa-
maan. Tietenkin me haluamme, että nykyinen sääntöperusteinen kauppapolitiikka jatkuu,
koska se on pienen ja Suomen kaltaisen maan etu, että saadaan reilu kohtelu, jotta meidän
hyvät palvelumme, jotta meidän hyvät tuotteemme maailmanmarkkinoilla eivät törmää
sellaiseen muuriin, jolla epäreilusti pidettäisiin joitain ulkopuolella. 

Mutta kehottaisin olemaan hyvin varovainen ja myöskin tavallaan hyvin levollinen. De-
mokratia on Amerikassa toiminut sillä tavalla kuin äänestäjät halusivat, ja nyt sitten me jat-
kossa katsomme ja neuvottelemme (Puhemies koputtaa) yhdessä heidän kanssaan kauppa-
politiikasta ja muusta politiikasta.

16.50 Ulkomaankauppa- ja  kehitysministeri Kai  Mykkänen  (vastauspuheenvuo-
ro): Arvoisa puhemies! Sen ohella, mitä ulkoministeri Soini sanoi, mihin täysin yhdyn,
kannattaa kiinnittää huomiota siihen, että kampanjan aikana Yhdysvalloissa kauppakritiik-
ki kohdistui vahvasti Aasian halpatuontikysymykseen. Euroopan TTIPistä Trump ei ole
sanonut mitään, ja sinänsä ei ole mitään syytä nähdä niin, etteikö kauppakumppanuuden
syventäminen kehittyneiden kumppaneiden, Euroopan ja Yhdysvaltojen, välillä olisi Yh-
dysvaltain hallinnolla myös jatkossa myönteisenä asiana mielessä. 

Varmasti nyt kannattaa puoli vuotta odottaa, ennen kuin päästään eteenpäin konkretias-
sa, mutta sinänsä tältä osin en ole niinkään huolestunut, etteikö Yhdysvallat myös näe etu-
naan, että kauppa Eurooppaan päin toimii jatkossakin. Meillä on huomenna EU:n kauppa-
ministereiden kokous Brysselissä, jossa myös arvioidaan kollegoiden kanssa yhdessä seu-
raavia askeleita, jotta todellakin se suomalainen yrittäjä pääsisi jatkossa Yhdysvaltain
markkinoille, toivottavasti muutaman vuoden päästä ilman tuplatestauksia, ilman ylimää-
räisiä tulleja ja niin edelleen, mikä voisi luoda (Puhemies koputtaa) meille satojatuhansia-
kin henkilötyövuosia jatkossa.

16.51 Tytti Tuppurainen sd (vastauspuheenvuoro): Arvoisa puhemies! Amerikkalaiset
tietysti valitsevat oman presidenttinsä itse, ja demokraattisesti valitun presidentin valtakir-
jaa täytyy tietysti kunnioittaa. Täällä eduskunnassa me keskustelemme kansainvälisestä
politiikasta, ja tämä aihe kuuluu sen piiriin, ja sen vuoksi siitä sopii täälläkin keskustella.
2



Pöytäkirjan asiakohta PTK 112/2016 vp
Mikäli Donald Trump lähtee toteuttamaan sitä politiikkaa, jota hän edusti, toistuvasti toi
esiin kampanjansa aikana, niin on se huolestuttavaa. Se on huolestuttavaa myös sen takia,
että se inspiroi täällä valtameren toisella puolella Euroopan unionin jäsenmaissa olemassa
olevia pikku-Trumpeja, (Naurua) jotka uhkaavat Euroopan unionin vakautta ja yhtenäi-
syyttä. Niitä on nähtävissä Unkarissa, on mahdollisesti nousemassa Ranskassa.

Nyt kysymys kuuluu teille, ministeri Soini: Teillä on nyt kolmoishattu, te olette varapää-
ministeri tässä istunnossa, te olette ulkoministeri, ja te olette eurooppaministeri. Miten te
aiotte toimia jo tässä tulevassa ulkoasiainneuvoston kokouksessa, jotta Euroopan unioni
pystyisi patoamaan tämän nousevan vaarallisen äärioikeistoliikkeen, tämän yhteiskunta-
vastaisen liikkeen, ja tyydyttämään tavallisten eurooppalaisten ihmisten tarpeet, luomaan
uskoa tulevaisuuteen ja parempaa työllisyyttä? Miten te toimitte?

16.52 Ulkoasiainministeri Timo Soini (vastauspuheenvuoro): Arvoisa rouva puhemies!
Jotta ei synny mitään epäselvyyksiä, on täysin selvää, että jokaisessa maassa, jossa käy-
dään demokraattiset vaalit, päätetään vaalitulos, ja sen mukaan eletään Suomessa, Rans-
kassa, Tanskassa ja USA:ssa. Se on aivan täysin selvää.

Mitä Yhdysvaltojen vaalitulokseen tulee, niin siellä käytiin samaan aikaan myös senaa-
tin vaalit ja edustajainhuoneen vaalit, ja kaikissa republikaanit voittivat. On se nyt kum-
mallista, jos ei se ole demokraattista. Minä kehottaisin nyt kaikkeen varovaisuuteen presi-
dentti Trumpin suhteen. Annetaan hänen näyttää kykynsä. Minä en oikein pidä viisaana si-
tä, en varsinkaan Suomen ulkoministerinä, (Välihuutoja vasemmalta) että me rupeamme
jonkun maan vaalituloksia, jonkun maan presidenttiä tuomitsemaan ennen kuin hän on ol-
lut päivääkään virassa. (Välihuutoja — Hälinää)

Kysymyksen käsittely päättyi.
3


