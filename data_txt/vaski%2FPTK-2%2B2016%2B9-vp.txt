















































DEM639D.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

9. Hallituksen esitys eduskunnalle laiksi luonnonsuojelulain muuttamisesta
Hallituksen esitys HE 146/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 9. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

19.33 Maatalous-  ja  ympäristöministeri  Kimmo  Tiilikainen (esittelypuheenvuo-
ro): Arvoisa rouva puhemies! Koetan olla tiivis tässä luonnonsuojelulain muuttamisessa.

Hallituksen yksi kärkihanke on poistaa turhaa byrokratiaa ja tehostaa julkisen sektorin
toimintaa. Tässä lakiesityksessä tehdään juuri tätä tinkimättä kuitenkaan luonnonsuojelun
tasosta.

Esimerkiksi tämä luonnonsuojelualueiden maastomerkinnän keventäminen: Nykyisin-
hän, GPS-aikana, tiedetään kyllä maastossa liikuttaessa aika tarkkaan se sijainti. Nyt luo-
vutaan siitä, että ihan kaikki suojelualueet tarvitsisi maastossa kepittää. Kansallispuistot,
luonnonpuistot edelleenkin merkitään, plus alueet, joilla on esimerkiksi maihinnousukiel-
to lintujen pesimäalueen takia. Metsähallituksen arvion mukaan tästä tulee lähivuosina
useamman miljoonan euron säästöt, kun luovutaan siitä, että kaikkien suojelualueiden pi-
täisi olla maastoon merkattuna. Ne ovat kartalla, niistä on paikkatieto olemassa; GPS ker-
too vaikkapa motokuskille, ettei vahingossa lipsahda väärälle puolelle. Selvää säästöä ja
byrokratian purkua.

Liito-oravan lisääntymis- ja levähdyspaikkoja koskeva rajauspäätösmenettely poistuu.
Jälleen kerran: Edelleen liito-oravan lisääntymis- ja levähdyspaikat on yhtä hyvin suojeltu
kuin aiemminkin, mutta nyt ely-keskuksilta ei enää edellytetä, että hallintopäätös tehdään
jokaisesta esiintymispaikasta. Ely-keskukset edelleen tarjoavat metsäammattilaisille ja
metsänomistajille neuvontaa. Jos tullaan semmoiseen hankalaan tilanteeseen, että — vaik-
ka metsäammattilaiset ovat tätä kymmenen vuotta tehneet — tulee kohde, missä ei oikein
tiedetä, miten toimittaisiin, niin ely-keskuksen puoleen voi kääntyä, mutta se ei ole sem-
moinen automaatti, että aina täytyy tulla ely-keskuksesta rajaaja ja sitten tehdään hallinto-
päätöksiä. Jälleen poistetaan byrokratiaa, säästetään veronmaksajien rahoja.

Tässä tämän lakiesityksen pääsisältö.

19.35 Jani Mäkelä ps: Arvoisa puhemies! Tämä liito-oravan lisääntymis- ja levähdys-
paikkaa koskevan rajoitusmenettelyn poistaminen on hyvä asia, vaikkei varmasti moni
kansalainen ole sellaisesta menettelystä ollut kyllä tietoinenkaan. Se kuitenkin tiedetään,
että liito-orava on suomalaisille kovinkin kallis luontokappale. Eräs kummallisimmista
 Tarkistettu
4.0



Pöytäkirjan asiakohta PTK 2/2016 vp
asioista, joihin törmäsin aloittaessani poliittista uraani kotikaupunkini teknisessä lautakun-
nassa, oli liito-oravan järjettömän suurelta tuntuva painoarvo kaavoituksessa. Tuntui, että
laki suojeli melkein enemmän liito-oravaa kuin ihmistä. Siltäkin pohjalta tuen kaikkia esi-
tyksiä tämän EU-lähtöisen järjettömyyden karsimisesta.

Luonnonsuojelualueiden maastomerkintää koskevalla muutoksella vähennetään viran-
omaistehtäviä, kun luovutaan maastomerkinnöistä. Kaiken kaikkiaan se tarkoittaa jopa
noin 6 miljoonan euron säästöä sillä 30 000 kilometristä 6 000 kilometriin vähenevällä
merkinnällä, kun jokaisen kilometrin hinta on noin 250 euroa.

Arvoisa puhemies! Tuntuu hienolta ja osin uskomattomalta, että pelkästään maastomer-
kintää tehostamalla voidaan saada melkein 6 miljoonan euron säästöt — melkoista tuhlaus-
ta on ollut aiemmin. Hallituksen esitys on molemmilta osiltaan kannatettavaa normienpur-
kua entisen purun jatkoksi.

19.37 Eeva-Maria Maijala kesk: Arvoisa puhemies! Byrokratian purkupuolella on ym-
päristöhallinto meidän koko tässä systeemissä edistynyt kaikkein parhaalla tavalla, elikkä
me olemme saaneet todella monta esitystä jo aikaiseksi, ne ovat konkreettisia asioita. Mut-
ta mikään näistä esityksistä ei ole yhtään heikentänyt suojelun tasoa vaan järkeistänyt näitä
toimintoja, ja on saatu sillä tavalla rahat järkevämmin käyttöön, mikä vastaa paremmin
luonnonsuojelua eikä vain sitä pelkkää byrokratiaa. Elikkä on todellakin edetty reippain as-
kelin mutta hyvin harkituin askelin.

On keskityttävä sellaiseen suojeluun, joka oikeasti edistää luonnon monimuotoisuuden
säilymistä, ja luovuttava sellaisista suojelulla perustelluista säännöksistä, jotka vain aiheut-
tavat tarpeetonta lisätyötä. Meidän on huomioitava näissä merkintäasioissa, että olennai-
nen merkintä säilyy yhä ja ne merkinnät, mitkä siellä luonnossa tällä hetkellä ovat, ovat
siellä ja pysyvät ja nyt sitten vain tiettyjä suojelualueita ei tulla merkitsemään. Se ei hei-
kennä todellakaan suojelun tasoa, vaan se tarkoittaa sitä, että meillä on valtava määrä eri-
laisilla säädöksillä suojeltuja alueita. Tämä myöskin parantaa meidän ihmisten näkemystä
sitä kohtaan, että kaikki luontomme on arvokasta. Ja sen lisäksi, mitä meillä on säädöksillä
säädeltyjä suojelualueita, myös me maanomistajat olemme omalta osaltamme suojelleet
aika paljon erilaisia alueita, joita ei ole missään laissa virallisesti merkitty eikä tarvitse
luontoon merkitä, vaan me jokainen tiedämme sen, että luonnossa on paljon merkittävää
suojeltavaa aluetta.

19.38 Satu Hassi vihr: Arvoisa puhemies! Näistä säästökohteista tämä, että kaikkia luon-
nonsuojelualueita ei merkitä enää maastoon, on digikarttojen aikakaudella ihan järkevä
kohde, edellyttäen, että sitten näissä digikartoissa tämä informaatio on.

Mutta hallituksen esitystä liito-oravarajausten poistamisesta pidän ongelmallisena
myöskin hakkuita tekevien tahojen oikeusturvan kannalta. Liito-orava on sinänsä sellai-
nen poliittinen eläin, joka herättää paljon tunteita, kuten tässäkin jo on vilahtanut. Ja myös
liito-oravien lukumäärästä Suomessa on käyty asiantuntijaväittelyä. Ymmärtääkseni asian-
tuntijat ovat kuitenkin kaikki sitä mieltä, että liito-oravakanta on heikkenemässä, ja sehän
on se kaikkein olennaisin asia tietää. Luonnonsuojelujärjestöt ovat puhuneet, että tässä on
kysymys heitteillejätöstä. Itse katsoisin, että kysymys on hyvin paljon nimenomaan oi-
keusturvasta. Pahoin pelkään, että tulemme näkemään tapauksia, joissa liito-oravan elin-
piirejä hakataan ja sitten hakkuut suorittanut sanoo, että ei ollut sitä informaatiota olemas-
sa. No, ministeri sanoi, että näillä toimijoilla tämä huolenpitovelvollisuus asiasta on, mutta
2



Pöytäkirjan asiakohta PTK 2/2016 vp
sitten käytännön elämässä voi hyvinkin olla tilanteita, joissa sitten nämä asiat näyttävät to-
sielämässä paljon epäselvemmiltä. Pidän huonona tätä liito-oravamuutosta, mitä hallitus
esittää.

19.40 Anne Kalmari kesk: Arvoisa rouva puhemies! Edustaja Hassilta haluaisin kysyä
siitä, että kun liito-oravakanta uhanalaisten listaan laitettiin, niin arvioitiin, että niitä on
noin 60 000 kappaletta. Nyt niitä on 286 000 yksilöä ollut jo vuonna 2006, ja varmasti kan-
ta koko ajan vielä on mennyt ylöspäin. Eli millä perusteella se nyt sitten heikkenee niin pal-
jon? Mutta niin kauan kuin liito-orava on siellä uhanalaisten listalla, meidän on siitä huo-
lehdittava, ei siinä mitään, mutta on ihan järkevää tehdä tämäntyyppisiä toimia, mitä nyt,
ettei käytetä liikaa viranomaisten paukkuja siihen, että tehdään hallintopäätöksiä ja merki-
tään erilaisia reviirejä sitten sinne maastoon. Minun mielestäni se ei todellakaan ole järke-
vää, ja gepsin aikana ylipäätään näitten alueitten merkitseminen maastoon, kaikkien luon-
nonsuojelualueitten, ei todellakaan ole järkevää. Tekniikkaa kun on, niin käytettäköön sitä.

19.42 Nasima Razmyar sd: Arvoisa rouva puhemies ja hyvä ministeri! Aluksi myös minä
yhdyn näihin kiitoksiin hyvistä muutoksista, mitä tämä ehdottomasti sisältää. Yksi niistä
on juuri tämä luonnonsuojelualueiden merkitseminen maastoon, mikä on tietenkin näin di-
gitalisaation aikaan erittäin positiivinen ja hyvä asia, ja se on myös ennen kaikkea säästö-
kohde, mikä on tietenkin hyvä sekin. Ja sitten lisäksi luonnonsuojelulain poikkeuslupien
siirtyminen ely-keskuksille on myös järkevää, koska siellähän parhaiten tiedetään, mitä
alueilla tapahtuu.

Mutta myös minä esitän huolenaiheeni liittyen tähän, mitä edustaja Hassi jo esitti, eli
muutokseen näiden liito-oravien osalta. Edelleenkään en ihan saanut tästä ministerin hy-
västä alustuksesta huolimatta selvää siitä, millä tavalla ja millä menetelmillä näitä rajaus-
päätöksiä tultaisiin korvaamaan. Ja minä ottaisin kyllä ihan vakavasti myös näiden luon-
nonsuojelujärjestöjen huolen siitä, että tässä voi pahimmillaan olla kyseessä myöskin heit-
teillejättö.

19.43 Mikko Savola kesk: Arvoisa rouva puhemies! Pitää kyllä ministeri Tiilikaista kiit-
tää. Teidän johdollanne byrokratianpurku on kyllä lähtenyt todella vauhdikkaasti ja hyväl-
lä mallilla käyntiin, ja tänne meille nyt satelee näitä esityksiä, joita sitten eduskunnassa kä-
sittelemme ja koetamme viedä eteenpäin. Kyllä nämä ovat sen kaltaisia uudistuksia, jotka
— jo se kuuluisa maalaisjärkikin näin sanoo — pitää toteuttaa. Jos meillä kerran tekniikka
kehittyy, digiaika mahdollistaa meille paikantamiset luonnonsuojelualueista ynnä muista,
niin miksi ihmeessä pitäisi esimerkiksi maisemaa rumentavia tekijöitä mennä sinne maas-
toon sitten vielä laittamaan? Ja on äärimmäisen tärkeää, että saadaan säästöjä aikaan. Me
olemme niin vaikeassa taloudellisessa tilanteessa Suomessa tällä hetkellä, että kaikki ne
miljoonat, mitä me pystymme keräämään, pitää ilman muuta saada hyödynnettyä.

Tästä liito-orava-asiasta olen kyllä hieman eri mieltä edustaja Hassin ja Razmyarin
kanssa. Kyllä liito-orava on melko lailla kalliiksikin tullut tuolla eri rakennushankkeitten
yhteydessä. Jokainen, joka luonnossa liikkuu ja on pikkuisenkin sen kanssa tekemisissä,
näkee, että liito-oravia on paljon tässä maassa olemassa. Vaikka se siellä listalla on, niin
käytännössä ja todellisuudessa se ei uhanalainen eläin ole, kyllä siellä on liito-oravalla jat-
kossakin mahdollisuuksia elää ja paljon.
3



Pöytäkirjan asiakohta PTK 2/2016 vp
19.45 Timo Heinonen kok: Arvoisa rouva puhemies! Pidän myönteisenä sitä, että näiden
luonnonsuojelualueiden maastomerkinnöistä luovutaan. Sillä saavutetaan useamman mil-
joonan säästö, ja näitä rahoja ainakin itse ohjaan mieluummin siihen opasteiden ja muiden
kehittämiseen esimerkiksi, että ihmiset osaavat käyttää näitä alueita hyvällä tavalla ja vas-
tuullisella tavalla.

Tässä keskustelussa on nyt kyllä väärin puhuttu liito-oravasta. Liito-orava ei enää ole
uhanalaisten lajien listalla. Itse asiassa olemme saaneet hyvää tulosta aikaan näillä suoje-
lutoimenpiteillä, ja uhanalaisten nisäkkäiden ahdinko on Suomessa helpottunut. Esimer-
kiksi euroopanmajava, karhu, ilves ja liito-orava eivät enää ole näillä listoilla. Ne ovat sil-
mällä pidettäviä, eikä yhdenkään lajin tilanne ole huonontunut. Eli olemme menneet hy-
vään suuntaan, ja silloin on tärkeää myös pohtia sitä, että tässä päätöksessähän nyt vain
luovutaan tästä byrokraattisesta hallintopäätöksestä mutta ei vielä höllennetä tätä tilannet-
ta muuten. Täällä on viitattu siihen, että meillä on paljon erilaisia hankkeita, jotka ovat jää-
neet toteutumatta liito-oravien suhteen, ja kyllä itse toivon, että seurataan tarkasti myös si-
tä, missä vaiheessa voidaan tietyissä tapauksissa jopa jo lähteä siitä joustamaan, niin että
näitä hankkeita voitaisiin eteenpäin viedä. Eli liito-orava poistui siis uhanalaisten lajien lis-
toilta, eli tässä on saavutettu hyvää tulosta.

19.46 Eeva-Maria Maijala kesk: Arvoisa puhemies! Tästä liito-oravasta: Liito-oravan
nykyinen tarkkailumenetelmähän on kallis eikä välttämättä edes kovin toimiva eikä tarkoi-
tuksenmukainen systeemi. Elikkä ne varat, mitä käytetään tähän liito-orava-asiaan tällä
hetkellä, voidaan jatkossa käyttää järkevämmällä tavalla. Sen takia esitänkin ministeriölle
ja toivon, että sieltä tuleepi toimenpiteitä siitä, miten uudella tavalla aletaan toimimaan tä-
män liito-orava-asian kanssa, jotta tämä tarkkailu, missä niitä on, on todellakin ajankoh-
taista ja päivitettyä koko ajan, sillä meillähän on tällä hetkellä se ongelma, että lisäänty-
mis- ja levähdyspaikan määrittelypäätökset liito-oravan osalta myös ovat voineet synnyt-
tää pitkällisiä oikeusprosesseja, joiden aikana tämä käräjöinnin kohteena ollut liito-orava
onkin saattanut muuttaa asuinpaikkansa toiseen paikkaan. Elikkä olennaista on se, että lii-
to-oravat myöskin muuttavat paikkaansa koko ajan, ja sen mukaan tässä sitten tulee elää.

19.47 Satu Hassi vihr: Arvoisa puhemies! Edustaja Savolalle toteaisin, että mehän olem-
me kaikki ihan samaa mieltä tästä luonnonsuojelualueiden maastomerkintäasiasta, mutta
sen sijaan liito-oravarajausasia on toinen kysymys. Siinähän ei ole kysymys siitä, että
maastomerkintä korvattaisiin digitaalisella merkinnällä, vaan että näistä rajauksista luovut-
taisiin.

Tässä on esitetty hiukan harhaanjohtavaa tietoa liito-oravan uhanalaisuusstatuksesta. Se
on uhanalaisten listalla, mutta sen luokitus uhanalaisten listalla on muuttunut vaarantu-
neesta silmällä pidettäväksi. Minun täytyy sanoa, että minä en ihan ymmärrä tätä logiik-
kaa, kun samassa julkaisussa kuitenkin todetaan, että sen kanta on pienentynyt 22,7 pro-
senttia, mutta koska se pieneni vähemmän kuin edellisessä luokituksessa, niin sitten on
muutettu sitä luokitusta vaarantuneesta silmällä pidettäväksi.

Edustaja Kalmari totesi lukuja. Itse viittasin juuri tähän asiaan omassa alkuperäisessä
puheenvuorossani, kun totesin, että tutkijat kiistelevät näistä absoluuttisista lukumääristä.
Todella, vuonna 2006 tutkijat arvioivat, että lukumäärä on 140 000 naarasta. Myöhemmis-
sä tutkimuksissa kuitenkin saatiin se tulos, että tämä oli yliarvio, mahdollisesti jopa kol-
minkertainen yliarvio, sen kannan todellisesta koosta. Minä olen ymmärtänyt tutkijoiden
4



Pöytäkirjan asiakohta PTK 2/2016 vp
viestin siten, että kaikki ovat yksimielisiä siitä, että kanta on pienentynyt, eli liito-oravan
suhteen emme suinkaan voi katsoa, että asiat olisivat hyvin.

19.49 Hanna Halmeenpää vihr: Arvoisa rouva puhemies! Niin, tässä esityksessä on to-
della minunkin mielestäni kaksi hyvää esitystä ja yksi, jota ei ole ehkä ihan loppuun asti
harkittu. Sinänsä ymmärrän hyvin sen, että tämä rajauspäätös, oli nyt mistä eläimestä tai
luonnonsuojelukohteesta hyvänsä kyse, on hieman byrokraattinen ja turhankin raskassou-
tuinen menetelmä, ja sikäli olen aivan samaa mieltä, että jokin kevyempi toimenpide tai
menettely olisi hyvä löytää. Mutta en kyllä näe, että hallituksen esityksessä olisi esitetty si-
tä, mikä tämmöinen kevyempi toimenpide tai menetelmä olisi, niin että se turvaisi juurikin
vaikkapa maanomistajan oikeusturvan. Tiedän tuolta omasta maakunnastani useita esi-
merkkejä siitä, minkälaisiin vaikeuksiin on ajauduttu, kun rajauspäätöksiä ei ole tehty, ja
kun maanomistaja on yrittänyt puolustautua sitten sillä, jos onkin sattunut liito-orava
omaan metsikköön, että ei ole ollut sitä rajauspäätöstä, niin kyllä siinä huonosti on taitanut
käydä. Mutta joka tapauksessa jopa 60 prosenttia näistä viranomaisen maastotarkistuksista
liito-oravan suhteen ei ole suinkaan johtanut rajaamispäätöksen tekemiseen vaan rajaamat-
tajättämispäätökseen, eli tässä täytyy vähän näitä mittasuhteitakin muistaa.

Se, mikä on sitten lajin kannan koko, on semmoinen kiva tietää -asia, mutta se ei ole oi-
keastaan ollenkaan ratkaisevaa sen suhteen, mikä on lajin uhanalaisuusluokitus. Ja tämä
kyseinen oravanisäkäshän on uhanalainen laji, kuten tässä todettiin. Ei se sieltä listalta ole
poistunut, luokitus vain on muuttunut. Olennaista on se, mikä on sen kannan kehitys, mi-
hin suuntaan ollaan menossa, ja sehän on laskeva. Se on hidastunut, se kannan kehityksen
heikkeneminen, mutta se on edelleen laskeva, ja siihen perustuu se, että kanta on edelleen
uhanalaisten lajien listalla. Ymmärrän kyllä, että tuo pikkunisäkäs (Puhemies koputtaa) he-
rättää kiivastusta, mutta (Puhemies koputtaa) kovin vaaraton se on. Omassa kotikunnassa-
ni kaavoitus on kyllä saatu hyvin yhteensovitettua.

19.52 Anne Kalmari kesk: Arvoisa rouva puhemies! Vieläkin haluan teiltä varmentaa,
koska silloin kun uhanalaisten lajien listalle liito-orava laitettiin, niitä arvioitiin olevan
noin 60 000, ja nyt joka tapauksessa kaikki arviot varmasti ovat sitä mieltä, että pesiviä
naaraita on yli 100 000: millä perusteella se kanta on voinut heikentyä? Jos se yksittäisenä
vuotena hieman heikentyy, niin minä en oikein ymmärrä tätä keskustelua. Jos se heikentyy
vaikka siitä 240 000:sta, niin okei, sen myönnän, mutta ei se siitä alkuperäisestä 60 000:sta
aivan varmasti ole heikentynyt, jolloin mielestäni pitäisi kustannusnäkökulmasta miettiä
tulevaisuudessa, että vaikka tämä on tärkeä laji, niin ei tehtäisi ihan yhtä järjettömiä pää-
töksiä kuin oli esimerkiksi Turku—Helsinki-moottoritie aikanaan, jonne 10 miljoonaa lai-
tettiin liito-oravien suojelun takia lisää rahaa. Mittasuhteet täytyy säilyttää näissä suojelu-
päätöksissä.

19.53 Hanna Halmeenpää vihr (vastauspuheenvuoro): Arvoisa puhemies! Minäkin olen
suuri kohtuullisuuden kannattaja, tässäkin asiassa. Totean kuitenkin, että ei varmaan mei-
dän tässä salissa ole syytä ryhtyä puoskaroimaan ja esiintymään orava-asiantuntijoina
vaan, kuten muussakin hyvän hallintotavan mukaisessa päätöksenteossa, luottaa siihen asi-
antuntijatietoon, mitä meillä saatavilla on, ja se asiantuntijatieto sanoo: tammikuussa 2016,
kun tämä uusi uhanalaisten nisäkkäiden luettelo julkaistiin, sen raportin yhteydessä tode-
taan myös liito-oravasta, että uhanalaisuusluokan muuttumista silmällä pidettäviin ei pidä
5



Pöytäkirjan asiakohta PTK 2/2016 vp
kuitenkaan tulkita niin, että liito-oravan tilanne olisi paranemassa. Sehän, miksi siellä alun
perin on arvioitu kannan kooksi 60 000 ja nyt on yli 100 000, johtuu siitä, ja se on näistä ra-
porteista myös luettavissa, että kannan koon arviointimenetelmät ovat parantuneet ja lajin
tuntemus ja lajin levinneisyyden kartoittaminen Suomessa on parantunut. Kyllä minä us-
kon näihin asiantuntijaraportteihin enemmän (Puhemies koputtaa) kuin meidän omaan mu-
tutuntumaan.

Toinen varapuhemies Paula Risikko: Puhelistaan.

19.54 Timo Heinonen kok: Arvoisa rouva puhemies! Minulla on tässä edessäni Suomen
nisäkkäiden uhanalaisuus 2015 -asiakirja, ja tässä sanotaan aivan yksiselitteisesti: uhan-
alaisia lajeja ovat ripsisiippa, pikkulepakko, susi, naali, hilleri, ahma ja saimaannorppa.
Tällä listalla ei ole enää liito-oravaa, niin kuin te täällä annatte väärin ymmärtää, että se oli-
si tällä listalla. Sitä ei ole tällä listalla, vaan se on listalla "silmällä pidettäviä lajeja", jolla
ovat siis liito-orava, euroopanmajava, kenttämyyrä, karhu, ilves, itämerennorppa ja metsä-
peura. Punaiselta listalta poistui kaksi lajia: metsäjänis ja saukko.

Itse asiassa tämän koko suojelun yksi erikoisuus löytyy Kainuusta. Kumpaa tässä nyt ol-
laan enempi suojelemassa? Kainuun metsäpeurakanta on esimerkiksi 2000-luvulla puo-
liintunut. Syynä on se, että toinen tällä listalla ollut laji, susi, on siellä lisääntynyt. Nyt pi-
täisi kyllä kysyä näiltä meidän innokkailta luonnonsuojelijoilta: Suojelemmeko me sutta
nyt niin kauan, että meillä ei ole enää metsäpeuraa, jota suojella? Vai olisiko tässä suoje-
luinnossakin syytä löytää tasapainoa niin, että suomalaisessa metsässä voisivat säilyä tule-
vaisuudessakin hienot metsäpeurat ja niitä susiakin siellä, missä ihmisiä on?

19.56 Hanna Halmeenpää vihr (vastauspuheenvuoro): Arvoisa rouva puhemies! Nyt
täytyy vähän kyllä todeta, kuten tämän iltapäivän salikeskustelussa aikaisemmin edustaja
Haglund totesi, että hän ei kansantaloustieteilijänäkään ymmärtänyt aivan kaikkia finans-
sipolitiikan kiemuroita: minä totean, että en luonnontieteilijänä nyt aivan ymmärrä arvoi-
san edustaja Heinosen tulkintaa. Te, edustaja Heinonen, luettelitte tuossa äsken alkuun
kaikki Suomen äärimmäisen uhanalaiset lajit ja sitten perään pitkän liudan silmällä pidet-
täviä ja vähän vähemmän uhanalaisia lajeja. Mutta te voitte, edustaja Heinonen ja kaikki
muutkin, tarkistaa, vaikka Lukesta tai Suomen ympäristökeskuksesta, miten tämä uhan-
alaisuusluokitusjärjestelmä menee, ja se menee niin, että nämä kaikki luetellut lajit ovat
uhanalaisia, jotkut enemmän ja jotkut vähemmän.

19.57 Timo Heinonen kok (vastauspuheenvuoro): Arvoisa puhemies! Minä luen suo-
raan, mitä tässä sanotaan. Tässä sanotaan yksiselitteisesti: "Uhanalaisia lajeja on seitse-
män, mikä on neljä lajia vähemmän kuin aiemmin." Näin sanovat asiantuntijat. Minä luo-
tan näihin enempi kuin teihin, edustajakollega. Täällä on lista, jonka äsken luettelin, uhan-
alaisia lajeja ovat ne ja ne ja ne, ja sen jälkeen kerrotaan, että liito-orava ei enää niissä ole.
Ei tätä saa nyt, arvoisa edustajakollega, puhumalla punaiseksi, kun enää eläin ei sillä lis-
talla ole.

Toinen varapuhemies Paula Risikko: Ja sitten mennään puhujalistaan — silmällä pitäen
täältä.
6



Pöytäkirjan asiakohta PTK 2/2016 vp
19.57 Eeva-Maria Maijala kesk: Arvoisa puhemies! Olen todella kiitollinen siitä, mitä
Heinonen toi esille muun muassa tästä Kainuun metsäpeuran tilanteesta, elikkä siitä sen,
mikä meille on tärkeää, onko meille tärkeää suden suojelu vai se, miten meidän metsäpeu-
rakantamme selviää. Metsäpeurakanta on muuten kuolemassa sukupuuttoon, siis täydelli-
sen totaalinen tilanne.

Mutta sitten mennään vielä tähän liito-oravaan. Ihan tämmöinen mielenkiintoinen kysy-
mys tuli mieleen, että paljonko meidän luontomme voi edes maksimissaan kantaa liito-ora-
via. Onko liito-orava ollut luonnossamme aina myös tämmöinen suurella kannalla oleva
eläin? Meidän pitäisi tällä hetkellä muutenkin pystyä miettimään ja keskustelemaan laa-
jemmin suojeltavien eläinten asioista, mitä asioita meidän on oikeasti tarkoituksenmukais-
ta suojella. Jo pelkkä keskustelu ja tutkimus vievät tällä hetkellä hyvin paljon aikaa, ja
minä en tiedä, onko meillä kokonaisvaltaista suunnitelmaa olemassa, miten näiden suoje-
luasioiden kanssa mennään eteenpäin.

Sitten uhanalaisuuden arvioinnista. Erityisesti minua kiinnostaa se, että meillä on liito-
oravan lisäksi muitakin eläimiä, joitten uhanalaisuudesta tai silmälläpitämisasiasta tulisi
keskustella enemmänkin, muun muassa merimetso, valkoposkihanhi ja tällaisia lajikkeita,
jos miettii, kuuluvatko ne meidän luontoomme ja missä määrin ne kuuluvat luontoon.

Toinen varapuhemies Paula Risikko: Edustaja Hassi ja sen jälkeen ministeri.

19.59 Satu Hassi vihr: Arvoisa puhemies! Tässä on keskustelu poukkoillut aika paljon
ohi sen, mitä tämä lakiesitys varsinaisesti sisältää. Tässähän ei nyt käsitellä kaavoitusta
eikä tässä käsitellä sitä, mitä lajeja lainsäädäntö määrää suojelemaan, vaan liito-oravan
osalta käsitellään sitä, millä tavalla viranomainen auttaa metsätalouden toimijoita tietä-
mään, miten toimia laillisesti. Tämä asia tässä nyt heikkenee.

Menetelmät, joilla on arvioitu liito-oravan kantaa, ovat vuosien varrella muuttuneet, tar-
kentuneet ja kehittyneet. Joka tapauksessa kolmen viimeisen kanta-arvion tulos on se, että
edellisellä arviointivälillä arvioitiin, että liito-oravan kanta on heikentynyt 30 prosenttia, ja
nyt se on heikentynyt (Anne Kalmari: Kuudestakymmenestätuhannestako?) vähemmän eli
22,7 prosenttia, kuitenkin heikentynyt. Riippumatta siitä metodista, millä sitä absoluuttista
lukumäärää on arvioitu, kannan kehityksen suunnan arvio on tämä, ja se on yksi syy sii-
hen, että pidän edelleen valitettavana tätä heikennystä, mitä hallitus esittää siihen viran-
omaisinformaatioon, mitä liito-oravan esiintymisalueista metsätalouden toimijoille anne-
taan.

Toinen varapuhemies Paula Risikko: Otetaan vielä edustaja Hoskosen puheenvuoro ja
sen jälkeen ministeri.

20.01 Hannu Hoskonen kesk: Arvoisa rouva puhemies! Vain lyhyesti tähän liito-orava-
keskusteluun haluan omalta osaltani muutaman sanan sanoa. Kaikki metsäammattilaiset
ovat suorittaneet nämä riittävät kurssit tästä tunnistamisesta ja siitä, miten menetellään eri-
laisten uhanalaisten lajien kanssa, miten suunnitellaan leimikot ja niin edelleen. Se ei ole
mikään peruste. Se on aivan sama peruste, jos me vaatisimme vaikka nyt sairaanhoitajilta
sitä, että he osaisivat kaikki lento-onnettomuuksien potilaat hoitaa hyvin, jos sellainen elä-
mäntielle joskus kohdalle sattuu työssä ollessa. Ei se ole mikään peruste, että me vaikeu-
tamme kaikkia muita toimenpiteitä yhden luvun takia. Esimerkiksi liito-oravan, joka on ar-
7



Pöytäkirjan asiakohta PTK 2/2016 vp
vioitu moneen kertaan, todellista määrää ei taida kukaan tietää. Aikanaan niitä oli yli
300 000 paria muistamani mukaan, ensimmäiset arviot, ja sitten kun nämä arviot ovat
asianosaisten itsensä tekemiä elikkä kun nämä erilaisten luonnonsuojelujärjestöjen edusta-
jat ne arviot tekevät — ovat toki tiedemiehiä, en sitä väheksy, mutta kuitenkin ovat jolla-
kin lailla asianosaisia — niin en nyt ihan aina luota niihin arvioihin, että ne ovat millilleen
oikein. 

Mutta tärkeää olisi huomata se, että me emme rajoita taloustoimintaa liikaa. Ilomantsis-
sa on liito-oravaesiintymä alueella, jolla yhdellä puolella on ampumarata, toisella puolella
on koulu, jossa 400 oppilasta käy koulua, yhdellä puolella on ampumarata, jossa ammu-
taan, yhdellä puolella pyörii jatkuvasti voimalaitos, jossa 24 tuntia turbiini pauhaa. Liito-
orava pärjää siinä keskellä erinomaisesti. Me itse olemme tehneet nämä ongelmat, ja niitä
käytetään poliittisena iskuvälineenä tavallisia ihmisiä vastaan ja heidän omaisuudenhoi-
dossaan. Tästähän tässä oikeasti on kysymys.

Toinen varapuhemies Paula Risikko:  Ja ministeri Tiilikainen, kolmisen minuuttia.

20.02 Maatalous- ja ympäristöministeri Kimmo Tiilikainen: Arvoisa puhemies! Mie-
lenkiintoista keskustelua kaiken kaikkiaan, ja katsotaan, mihin kaikkeen ehdin kommen-
toida.

Aloitan valiokunnan puheenjohtaja Hassin huolesta liittyen juuri tähän liito-oravien
merkitsemiseen. Hassi on siinä oikeassa, että alun perin tämä merkintävelvoite otettiin juu-
ri oikeusturvan kannalta. Täällä salissa näen useita edustajakollegoita, Kiviranta, Leppä —
oltiin maa- ja metsätalousvaliokunnassa aikoinaan tätä haluamassa juuri oikeusturvan kan-
nalta. Se oli kymmenen vuotta sitten. Kuten edustaja Hoskonen totesi, metsäammattilaiset
ovat tänä aikana oppineet, miten leimikoita, joiden lähellä liito-oravat ovat, rajataan ja mi-
ten toimitaan. Ja kuten sanottu, ei tarvitse enää lähteä joka kohteelle, mutta ely-keskukset
ovat edelleen velvoitettuja sitä neuvontaa antamaan, jos halutaan varmistaa, että ei tule nii-
tä virheitä, mistä edustaja Halmeenpää täällä mainitsi. Niitäkin on toki sattunut. Tämä ei
vaikuta siihen, että edelleenkin lisääntymis- ja levähdyspaikat on suojeltu.

Ja tämä uhanalaisuusluokitus, mistä käytiin värikäs keskustelu: Voin lohduttaa, että sekä
edustaja Heinonen että Halmeenpää, te molemmat olette aivan oikeassa. Toivottavasti
myös keskenänne löysitte sen yhteisen sävelen, eli uhanalaisuusluokituksessa on vain eri-
laisia luokkia: liito-orava on muuttunut vähemmän uhanalaiseksi, eli se on enää silmällä
pidettävien listalla. Ja olisi oikeastaan mukavaa, että vaikkapa tuo eduskunnan ympäristö-
kerho järjestäisi semmoisen ekologian peruskurssin, missä määritettäisiin tätä uhanalai-
suutta. Se nimittäin riippuu siitä kannan koosta, populaation levinnäisyysalueen yhtenäi-
syydestä tai pirstoutuneisuudesta, eläimen luontaisesta lisääntymisnopeudesta plus sitten
siitä kannan kehityksestä: onko se vähenemässä tai kasvamassa nopeasti vai hitaasti. Eli
näitten eri tekijöitten summa on sitten tuo luokitus, mikä kertoo karkeasti sen tilanteen. Sii-
nä mielessä hedelmällinen ja hyvä keskustelu, mutta kehotan menemään vielä syvemmälle
tässä mielenkiintoisessa aiheessa.

Edustaja Hassi otti tärkeän jutun tästä digitalisaatiosta, mihin moni muukin täällä viitta-
si. Nyt hallitus tavoittelee sitä, että paitsi että metsävaratietoa muutetaan entistä ajantasai-
semmaksi ja sähköisemmäksi, niin näihin samoihin tietokantoihin tulisi myös tämä ympä-
ristötieto, jotta tiedetään, missä niitä liito-oravia on, että sieltä digikartoilta metsätalous-
suunnitelmia tehtäessä löytyisi se tieto, jotta niitä vahinkoja sitten sattuisi vähemmän.
8



Pöytäkirjan asiakohta PTK 2/2016 vp
Tämä on erittäin tärkeää, että se ympäristötieto on käytettävissä eikä ole vain sillä tavalla,
että sitten kun joku on mennyt vikaan, niin huomataan, että aha, tuolla olikin jotain.

Niitä säästöjä, mitä tällä lakiesityksellä saavutetaan, muun muassa Metsähallitus tuon
merkitsemisen vähentämisen osalta varmasti tarvitsee kansalaisille virkistyspalveluja jär-
jestääkseen.

20.06 Hanna Halmeenpää vihr: Arvoisa rouva puhemies! En tuhlaa yhteistä aikaamme
enää pitempään uhanalaisuusluokituksen pohdintaan, mutta jotta nyt eduskunnan pöytäkir-
joihin ei jäisi virheellisiä lukuja siitä, mitä tuo uhanalaisuus tarkoittaa, niin kyllä me tuossa
edustaja Heinosen kanssa yhteisymmärryksessä totesimme asian tarkistettuamme, että
Suomen luonnonsuojeluasetuksen mukaan siellä asetuksessa lueteltuna meillä on maassa
yhteensä 1 410 uhanalaista eliölajia linnut, nisäkkäät, kaikki muutkin mukaan luettuna ja
osa niistä on eri tavoin uhanalaisia, jotkut enemmän, jotkut vähemmän.

Keskustelu päättyi.

Asia lähetettiin ympäristövaliokuntaan.
9


