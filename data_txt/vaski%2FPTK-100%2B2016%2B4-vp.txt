















































DEM23CA.tmpSave.xml


Pöytäkirjan asiakohta PTK 100/2016 vp

 Tarkistettu
4.0

Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

4. Hallituksen esitys eduskunnalle laeiksi meriliikenteessä käytettävien alusten kilpailuky-
vyn parantamisesta annetun lain muuttamisesta sekä  merimieseläkelain 4 §:n muuttami-
sesta

Hallituksen esitys HE 145/2016 vp
Valiokunnan mietintö LiVM 22/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on liikenne- ja viestintävaliokunnan mietintö
LiVM 22/2016 vp. Nyt päätetään lakiehdotusten sisällöstä.

Keskustelu

17.03 Mikko Alatalo kesk: Arvoisa puhemies! Esityksessähän ehdotetaan muutettavaksi
meriliikenteessä käytettävien alusten kilpailukyvyn parantamisesta annettua lakia siten,
että tukiohjelma laajennettaisiin koskemaan myös merenmittausaluksia. Muutoksen tar-
koituksena on parantaa suomalaisten merenmittausalusten kilpailukykyä Euroopan komis-
sion hyväksyttyä vastaavia tukiohjelman laajennuksia myös eräissä kilpailijamaissa.

Lisäksi tässä esityksessä ehdotetaan, että merimieseläkelakia muutettaisiin siten, että
lain soveltamisalaan lisätään merenmittausaluksessa työskentelevät työntekijät. Tämä
mahdollistaisi tuen maksamisen myös työnantajan merimieseläkelain mukaista eläkeva-
kuutusmaksua vastaavan määrän osalta.

Tämä esityshän sisältyy valtion vuoden 2017 talousarvioesitykseen ja tulee siinä yhtey-
dessä käsiteltäväksi. 

Yleiskeskustelu päättyi.

Eduskunta hyväksyi hallituksen esitykseen HE 145/2016 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


