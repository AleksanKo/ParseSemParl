















































DEM10F1.tmp.xml


Pöytäkirjan asiakohta PTK 32/2018 vp
Pöytäkirjan asiakohta 

PTK 32/2018 vp

Täysistunto

Tiistai 10.4.2018 klo 14.00—17.17

12. Hallituksen esitys eduskunnalle laeiksi työsopimuslain 13 luvun 6 §:n, kunnallisesta vi-
ranhaltijasta annetun lain 22 §:n ja valtion virkamieslain 32 §:n muuttamisesta

Hallituksen esitys HE 189/2017 vp
Valiokunnan mietintö TyVM 3/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 12. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

16.58 Merja Mäkisalo-Ropponen sd: Arvoisa puhemies! Kävimme lakiesityksen ensim-
mäisen käsittelyn aikana jo perusteellisen ja monitahoisen keskustelun tästä lakiesitykses-
tä ja myös vastalauseestamme, joten tässä ainoastaan lyhyt yhteenveto. 

Sosiaalidemokraattien, vihreiden ja vasemmistoliiton vastalauseen keskeinen syy tai
aihe on siinä, ettemme voi hyväksyä takaisinottovelvollisuuteen kohdistuvia työsuhdetur-
van heikennyksiä, vaikka oppisopimuksen laajemman käytön tukeminen onkin kannatet-
tava asia. Oppisopimuksen laajentamista voidaan edistää paremmilla tavoilla ja erityisesti
parempilaatuisella lainsäädännöllä. Haluamme varmistaa, ettei lainsäädäntöä käytetä vää-
rin niin, että pitkään työssä olleita ja suuremmalla palkalla olevia henkilöitä ryhdytään kor-
vaamaan oppisopimusopiskelijoilla. Suurin osa työnantajista toimii varmasti sovittujen pe-
lisääntöjen mukaan, mutta myös toisenlaisia esimerkkejä tulee esille työelämässä, ja lain-
säädännön tehtävänä on suojella heikoimmassa asemassa olevaa. 

Lisäksi ehdotimme pykälämuutoksia, joilla olisi varmistettu osa-aikatyötä tekevien oi-
keusturva lisäämällä työntekijöiden tiedonsaantioikeutta ja myös työpaikoilla tapahtuvaa
neuvotteluvelvoitetta. Korostamme, että työpaikoilla voidaan toki sopia oppisopimusopis-
kelijan ottamisesta, vaikka siellä on lyhennettyä työaikaa tekeviä, kunhan ensin varmiste-
taan, etteivät osatyötä tekevät halua tai voi lisätyötä ottaa itselleen. Toisin sanoen: jos työ-
paikalla on vapaaehtoisesti osa-aikatyötä tekeviä, niin toki silloin oppisopimusopiskelijan
ottamiselle ei ole mitään esteitä. Tämän mahdollistamiseksi ehdotimme sitä, että sekä
työnantajalla että henkilöstöryhmän edustajalla olisi mahdollisuus tehdä neuvottelualoite
asiassa. 

Tämänkin lakiesityksen kohdalla on todettava, että lain valmistelutyötä ei ole tehty ko-
vinkaan laadukkaasti, sillä vaikuttavuusarvioinnit ovat valitettavan puutteellisia. Huoles-
tuttavaa on myös se, että hallitus on eri lakien muodossa heikentänyt työntekijöiden työ-
suhdeturvaa vähitellen eikä missään yhteydessä, tämänkään lakiesityksen yhteydessä, ko-
konaisarviointia näiden heikennysten seurauksista ole tehty. 
 Tarkistettu
4.1



Pöytäkirjan asiakohta PTK 32/2018 vp
Yhteenvetona toteankin, että sosiaalidemokraatit, vihreät ja vasemmistoliitto eivät voi
hyväksyä hallituksen jatkuvaa työsuhdeturvan nakertamista ja siksi ehdotamme lakiesitys-
ten hylkäämistä. Samalla ehdotamme hyväksyttäväksi lausumaa, joka kuuluu näin: ”Edus-
kunta edellyttää, että hallitus tuo eduskuntaan uuden esityksen, jolla mahdollistetaan op-
pisopimuskoulutus työpaikoilla heikentämättä työntekijöiden työsuhdeturvaa.” — Kiitos.

17.01 Anna Kontula vas: Arvoisa puhemies! Kannatan edustaja Mäkisalo-Ropposen esi-
tystä. Kannatan myös oppisopimusten helpottamista, mutta tässä valittu malli tuottaa
enemmän ongelmia kuin ratkaisuja suomalaisille työmarkkinoille ja suomalaiseen amma-
tilliseen kouluttautumiseen.

17.01 Eero Suutari kok: Arvoisa puhemies! Juuri tämä seikka, se takaisinottovelvolli-
suuden miettiminen, on ollut todennäköisesti se, mikä on opposition ja hallituksen edusta-
jien välillä ollut tähän asti. Minä edelleenkin siellä valiokunnassa keskustelleena ja asian-
tuntijoita kuunnelleena olen sitä mieltä, että se, että opiskelija voi vapaammin valita yri-
tyksiä, joissa oppisopimusta suoritetaan, on kaikkien etu, yhteiskunnan ja sen oppilaan ja
kaikkien ammatti-ihmisten.

17.02 Tarja Filatov sd: Arvoisa puhemies! On helppo yhtyä edustaja Mäkisalo-Roppo-
sen analyysiin siitä, mikä tässä laissa johtaa siihen, että on pakko esittää sen hylkäämistä, ja
se on takaisinottovelvollisuuden murentaminen tätä kautta. Me olimme varsin yksimielisiä
siitä, että kun korkein oikeus teki päätöksensä siitä, että oppisopimuskoulutussuhde verra-
taan täysin työsuhteeseen ja että siihen tulee lisätyön tarjoamisvelvollisuuden tarkastami-
nen ennen kuin oppisopimuskoulutettavan voi ottaa, niin lakia pitää muuttaa ja pitää löytää
ratkaisu, joka mahdollistaa oppisopimuskoulutuksen käyttämisen myös sellaisilla työpai-
koilla, joissa on paljon osa-aikaisia työntekijöitä, ja niitä alkaa nykyään olla aika monella
työpaikalla.

Mutta sen sijaan se, että hallitus sitten päätti ulottaa tämän lain takaisinottovelvollisuu-
den puolelle, katosi ikään kuin aika kauaksi siitä alkuperäisestä tarkoituksesta. Voi olla,
että tämä huoli on osittain ylimitoitettukin, mutta siinä ei ole mitään järkeä, että me ikään
kuin saneeraamme ikääntyneitä työntekijöitä pois työelämästä ja sitten otamme tilalle nuo-
ria oppisopimuskoulutuksella. Se on se riski, mikä tähän järjestelmään nyt liittyy. Sen
vuoksi olemme esittäneet tuota pontta, että hallitus kuitenkin toisi valiokunnan alkuperäi-
sen toiveen mukaisen esityksen, jotta osa-aikaisillakin työpaikoilla voidaan oppisopimus-
koulutusta käyttää mahdollisimman pian. Se olisi tapahtunut sillä tavalla, että tästä laista
olisi riisuttu tuo takaisinottovelvollisuus pois, mutta kun se ei valiokunnassa ollut mahdol-
lista, niin sen vuoksi esitämme nyt tätä hylättäväksi. Jos hylky voittaa, niin toivon, että hal-
litus tuo sen riisutun version ja sen voimme säätää mahdollisimman nopeasti voimaan,
mutta pahoinpa pelkään, että hallituksella on tässä enemmistö.

17.04 Arto Satonen kok: Arvoisa puhemies! Minusta on hyvin tärkeää, että oppisopi-
muskoulutusmahdollisuutta vahvistetaan. Muistan myös jo ensimmäisessä käsittelyssä
käydyn keskustelun, mutta ennen kaikkea muistan sen, mistä tämä kumpuaa. Eli silloin,
kun lama oli syvimmillään, mehän olimme sellaisessa tilanteessa, että oli toimialoja, kuten
rakennusala, joilla lähes kaikissa yrityksissä oli yt-neuvottelut käynnissä. Ja jos ei ole mah-
dollista oppisopimusopiskelijaa ottaa sellaiseen yritykseen, jossa on yt-neuvottelut käyn-
2



Pöytäkirjan asiakohta PTK 32/2018 vp
nissä tai jolla on väkeä takaisinottovelvoitteen piirissä, niin silloinhan se käytännössä täm-
möisessä lamatilanteessa tarkoittaa, että nämä henkilöt eivät pääse ollenkaan eteenpäin, ja
se on minusta kyllä kohtuuton tilanne.

Olen aika lailla varma siitä, että kun oppisopimuskoulutuspaikkoja koulutuksen järjes-
täjien puolelta haetaan, niin he ensisijaisesti pyrkivät hakemaan niitä sellaisiin yrityksiin,
joissa näillä oppisopimuskoulutuksen saavilla on hyvät mahdollisuudet myös työllistyä sen
koulutuksen jälkeen siihen yritykseen. Silloin kyse on varmaan sellaisista yrityksistä, joil-
la on hyvät kasvunäkymät, ja hyvin todennäköisesti heillä ei ole myöskään niitä ihmisiä,
jotka on hiljattain irtisanottu, tai yt-neuvotteluja käynnissä. Mutta ikään kuin poikkeusti-
lanteita varten tällainen mahdollisuus on mielestäni järkevää olla olemassa.

17.06 Jari Myllykoski vas: Arvoisa herra puhemies! Comme ça ja niin edelleen. Että
edustaja Satosen kuvaus oli ehkä tähän maailmantilanteeseen Suomessa pikkusen ontuva.
Nimenomaan juuri nyt pitäisi pystyä reagoimaan niin, että oppisopimuskoulutus olisi se
väline, jolla me vastaisimme muuntokoulutuksen tarpeisiin. Silloin emme kouluta työnte-
kijöitä oppisopimuksella eittämättä juuri sellaisiin yrityksiin ja semmoisille aloille, missä
takaisinottovelvollisuutta tämän esityksen mukaisesti nyt sitten muserretaan.

Kun olen seurannut tätä keskustelua, mitä ollaan käyty, minun mielestäni opposition
vastalausetta, joka nyt sitten on hylkäysesityksen muotoinen, pitäisi oikeasti nyt tarkoin
pohtia, että josko kuitenkin semmoinen harras toive voisi toteutua, että hallituksessa kat-
sottaisiin, jospa tuotaisiin yksi taka-askel vielä tässä tilanteessa.

Me varmasti kaikki tiedämme, mikä kohtaantumisongelma meillä tällä hetkellä on. Me
tarvitsemme nimenomaan välineitä sinne tämän muuntokoulutuksen osalta, ja oppisopi-
muskoulutus on yksi parhaimpia, koska sitä kautta parhaiten ammattiin myös päästään,
juuri sen takia, että ihmisiä koulutetaan juuri sille työpaikalle — normaalisti. Meillä on toki
sosiaalipuolen työpaikkoja, joissa oppisopimuskoulutusta käytetään, vaikka ei työllistymi-
sestä alalle ja siinä yrityksessä taikka sairaanhoitopiirissä olekaan selvyyttä. Mutta varsin-
kin teollisuuden puolella on tärkeätä nähdä, että muuntokoulutus ja oppisopimuskoulutus
nyt voisivat enemmän kohtaantua, ja jätetään tämä takaisinottovelvollisuus sellaiseksi kuin
se nyt on.

17.08 Tarja Filatov sd: Arvoisa puhemies! On helppoa olla edustaja Satosen kanssa sa-
maa mieltä siitä, että oppisopimuskoulutus on tärkeää ja sen mahdollistaminen on ensiar-
voisen tärkeää, mutta on vaikeaa ymmärtää sitä perustetta, että jos yritys irtisanoo ihmisiä
tuotannollisista ja taloudellisista syistä, niin sillä olisi heti hetken päästä, hyvin lyhyen het-
ken päästä, tarve ottaa työntekijä oppisopimuskoulutuksella ja että sillä yrityksellä olisi ai-
dosti tälle työntekijälle tarjottavana töitä, koska takaisinottovelvollisuuden aikaa on halli-
tus jo lyhentänyt silloin edellisten työsopimuslain muutosten yhteydessä ja se on aika ly-
hyt. Sen vuoksi vielä tässä takaisinottovelvollisuuden rikkominen mielestäni tuo turhan
tien tähän kokonaisuuteen.

Meillä ikääntyneiden ihmisten työllisyysaste on noussut sitä kautta, että he ovat onnis-
tuneet pitämään työpaikkansa, mutta jos he joutuvat työttömäksi, niin heidän paluunsa työ-
paikkaan ja työmarkkinoille on edelleen hyvin vaikeaa, ja itse olen oikeasti huolissani sii-
tä. Meillä eläköitymisjärjestelmässä tulokset ovat tulleet sitä kautta, että vähemmän kuin
aikaisemmin varhemmin kuin täydessä eläkeiässä joudutaan eläkkeelle, ja tästä on tullut
eläkejärjestelmään hyvää. Mutta samanaikaisesti, kun katsomme työttömyyslukuja, meillä
3



Pöytäkirjan asiakohta PTK 32/2018 vp
ikääntyneiden ihmisten pitkäaikaistyöttömyys on lisääntynyt. Ja nämä kulkevat käsi kä-
dessä. 

Samalla tavalla kulkee se takaisinottovelvollisuus käsi kädessä uuden työvoiman palk-
kaamisen kanssa. Mieluummin soisin, että yritykset etsisivät ratkaisua, jossa niitä irtisano-
misuhan alla olevia ihmisiä koulutettaisiin uudelleen ja vaikkapa heidän kanssaan yritet-
täisiin solmia niitä oppisopimuskoulutuksia, jos todellakin on tarve täysin toisenlaiselle
työvoimalle, kuin että ikääntynyt joukko — koska näinhän tässä useimmiten käy — siirtyy
ulos ja nuorempaa, tuoreempaa ja usein myös edullisempaa työvoimaa tulee tilalle, koska
sen ikääntyneen on vaikea työllistyä uudelleen. Vaikka meillä nuorten työllistymisessä on
vaikeuksia, niin nuorten tai keski-ikäisten työmarkkinamahdollisuudet ovat kuitenkin pa-
remmat.

17.10 Merja Mäkisalo-Ropponen sd: Arvoisa puhemies! Me keskustelimme tästä jo vii-
me viikolla todella pitkään. En sen takia enää halua pitkittää tätä keskustelua, mutta haluan
kuitenkin vielä tuoda huolen tästä opiskelijan asemasta uudelleen esille.

Olen entisessä elämässäni ollut nimittäin oppisopimuskoulutuksessa opiskelijoiden
opettaja ja siitä näkökulmasta korostan sitä, miten tärkeää on, että se työpaikka, jossa se
opiskelija on opiskelemassa, on hyvinvoiva ja siellä asiat ovat kunnossa. Jos yrityksessä on
tuotannollisista tai taloudellisista syistä irtisanottuja henkilöitä, niin se ei välttämättä ole
sille opiskelijalle se paras paikka opiskella ja oppia, koska opiskelija tarvitsee hyvää oh-
jausta ja opetusta, ja jos työyhteisössä on esimerkiksi taloudellisia vaikeuksia tai jotain
muuta vastaavaa, niin siellä ei kenties pystytä tarjoamaan opiskelijalle riittävää ohjausta ja
opetusta.

17.11 Jari Myllykoski vas: Arvoisa herra puhemies! Ihan vain lopuksi, että toki pitää
nähdä se, että meidän pitää luoda mahdollisuuksia nuorille ihmisille päästä oppisopimus-
koulutukseen, sillä on myös tilanteita, että yrityksessä voidaan kouluttaa toiseen yrityk-
seen, jos vain yritysyhteistyötä voidaan toteuttaa, niin että siellä se irtisanottu tai lomau-
tuksen alla oleva ammattimies voitaisiin yhdessä vaikkapa kahden kolmen yrityksen kes-
ken ottaa takaisin töihin lomautuksen ajalta ja mahdollistaa sitä kautta jossakin yrityksessä
se työssäoppiminen niin, että tämän työssäoppijan, oppisopimuslaisen ammattitaito voi ke-
hittyä niin, että hän voi sitten siirtyä johonkin toiseen yritykseen töihin, joka on ehkä pie-
nempi yritys. Pk-sektoriyrityksissä kun ei tällä hetkellä ole sellaisia resursseja, että oppiso-
pimuskoulutusta voitaisiin aukottomasti järjestää niin, että työssäoppiminen mahdollistui-
si ammatillisesti. 

Tämä on se meidän probleemamme tässä, jos nyt koko oppisopimuskoulutusta yleensä-
kin pohditaan, että meidän pk-sektoriyrityksemme ovat niitä, joihinka syntyy eniten työ-
paikkoja, mutta siellä on kaikkein vähiten resursseja mahdollistaa työssäoppiminen. Sen
takia meillä tässä oppisopimusjärjestelmässä, tässäkin keskustelussa, vaikkakin nyt vähän
hapuilenkin sivuraiteille, pitäisi huomioida, että emme varmasti halua olla sulkemassa op-
positiossa sitä pois, että oppisopimusoppilaalla on mahdollisuutta työssäoppimiseen, vaik-
ka yrityksessä olisi taloudellisesti heikko tilanne, jos se pystytään henkilöstön kanssa yh-
dessä sopimaan. 

Keskustelu päättyi ja asian käsittely keskeytettiin.
4


	12
	16.58
	17.01
	17.01
	17.02
	17.04
	17.06
	17.08
	17.10
	17.11


