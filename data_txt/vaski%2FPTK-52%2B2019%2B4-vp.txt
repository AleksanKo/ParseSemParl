















































DEM465A.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

4. Hallituksen esitys eduskunnalle laiksi kunnan peruspalvelujen valtionosuudesta anne-
tun lain 36 §:n muuttamisesta

Hallituksen esitys HE 30/2019 vp
Valiokunnan mietintö HaVM 2/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on hallintovaliokunnan mietintö HaVM 2/
2019 vp. Nyt päätetään lakiehdotuksen sisällöstä.

Keskustelu

18.01 Sami Savio ps: Arvoisa puhemies! Tässä on tosiaan käsittelyssä hallituksen esitys,
jolla aikaistetaan ensi vuodelle alun perin tarkoitetun peruspalveluiden kertaluonteisen,
kilpailukykysopimuksen päättymiseen liittyvän 237 miljoonan euron valtionosuuden mak-
satusta jo tälle kuluvalle vuodelle. 

Tämä hallituksen esitys on sinänsä kannatettava, mutta kuitenkin kyse on vain maksa-
tuksen aikaistamisesta noin vuodella, joten esitys tuo vain väliaikaista helpotusta kuntien
talouteen. Uutta rahaa kunnille ei ole tämän esityksen myötä tiedossa.

Arvoisa puhemies! Kuntien talous on heikentynyt ja niiden velkaantuminen kiihtynyt
varsin nopeasti. Kuntakentän yhteenlaskettu velkataakka kasvaa arvioiden mukaan 20 mil-
jardista eurosta noin 30 miljardiin euroon jo ensi vuosikymmenen puoliväliin mennessä.
Erityisessä ahdingossa ovat väestön vähenemisestä ja vanhenemisesta kärsivät kunnat,
joissa yksityisen sektorin työpaikat ovat kortilla. Toiminnan ja investointien yhteenlaske-
tun rahavirran arvioidaan heikkenevän eniten pienissä, alle 6 000 asukkaan kunnissa.

Arvoisa puhemies! Kuntien verotulot ovat talouskasvun heikkenemisen myötä vähenty-
neet hyvin nopeasti, ja Kuntaliiton arvioiden mukaan niiden yhteenlaskettu kunnallisvero-
kertymä on jopa 600 miljoonaa euroa ennakoitua pienempi. Tämä kaikki heijastuu väistä-
mättä myös niiden palvelutasoon. Suurista kaupungeista vain Helsinki tekee nykyhetken
arvioiden mukaan ylijäämäisen tilinpäätöksen, mikä on erittäin poikkeuksellista. Tämän ti-
lanteen korjaamiseksi vaaditaan uusia toimia sekä valtiolta että kunnilta.

Monessa kunnassa on hyvinä aikoina eletty valitettavan leveästi ja tuhlattu verovaroja
vähemmän tarpeellisiin hankkeisiin ja investointeihin. Kuntien onkin pystyttävä itse tehos-
tamaan toimintaansa ja palvelutuotantoaan. Kunnallisveron korotukset eivät ole oikea tie,
vaikka niitä suunnitteleekin alustavien tietojen mukaan jopa noin 90 kuntaa. Jonkinastei-
sia paineita tuloveroprosentin korotukseen on peräti 90 prosentissa kunnista.

Arvoisa puhemies! Rinteen hallitusohjelman etupainotteiset mutta pysyvät menolisäyk-
set kasvattavat kuntatalouden menoja 565 miljoonaa euroa vuoden 2023 tasossa. Hallitus-
 Tarkistettu
4.2



Pöytäkirjan asiakohta PTK 52/2019 vp
ohjelman kertaluonteiset menolisäykset lisäävät kuntatalouden menoja vuosittain noin 200
miljoonaa euroa ajanjaksolla 2020—22. Vaikka pääosa uusista tehtävistä korvataan kun-
nille täysimääräisesti, rahoitetaan osa kertaluonteisista menolisäyksistä vain yhden vuo-
den ajan. Käytäntö on valitettavasti osoittanut, että osa kertaluonteisistakin hankkeista jää
todellisuudessa pysyviksi.

Arvoisa puhemies! Kuntatalous uhkaakin kriisiytyä pahoin, ellei hallituksen 75 prosen-
tin työllisyystavoite toteudu, [Puhemies koputtaa] ja kukaanhan meistä ei varmaankaan
tätä halua. Kehotankin hallitusta kiinnittämään erityistä huomiota työllisyystoimiensa kus-
tannustehokkuuteen ja luomaan yrityksillemme aidot mahdollisuudet toimintansa kehittä-
miseen. [Puhemies koputtaa] Siitä hyötyisi kuntatalous kasvavien verotulojen muodossa ja
tietenkin myös kuntien asukkaat peruspalveluiden säilymisen myötä.

Yleiskeskustelu päättyi.

Eduskunta hyväksyi hallituksen esitykseen HE 30/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


	4
	18.01


