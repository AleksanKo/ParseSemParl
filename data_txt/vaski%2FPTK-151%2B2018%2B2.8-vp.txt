















































DEM673D.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.8. Suullinen kysymys laiminlyöntejä koskevista sanktioista vanhustenhoidossa (Ben Zys-
kowicz kok)

Suullinen kysymys SKT 249/2018 vp

Suullinen kyselytunti

Puhemies Paula Risikko: Ja sitten kokoomuksen eduskuntaryhmä, edustaja Zyskowicz.

Keskustelu

16.52 Ben Zyskowicz kok: Arvoisa rouva puhemies! Kun Oulussa paljastui järkyttäviä
lapsiin kohdistuneita seksuaalirikoksia, demareiden ryhmäpuheenjohtaja Antti Lindtman
kutsui kaikki ryhmät koolle pohtimaan ratkaisuja ongelmaan. Kun hoivakodeissa paljastui
järkyttäviä laiminlyöntejä, samainen Lindtman kutsui opposition koolle tekemään hallituk-
selle välikysymyksen. [Välihuutoja] Nyt voi kysyä, kumpi toimintatapa tähtäsi itse ongel-
man ratkaisemiseen ja kumpi vain poliittisten irtopisteiden keräämiseen. Tämä ei kuiten-
kaan ole kysymykseni. 

Tärkeintä on vanhusten hyvä ja inhimillinen hoiva, ja se vaatii vanhuspalvelulain kiris-
tämistä. Täällä on ollut esillä sote-uudistus, joka tuo lisää muskeleita julkiselle järjestäjäl-
le, joita jatkossa on 18 ja nyt 200. Ministeri Saarikko, valtiovarainministeri Orpo on esit-
tänyt, että kiristettäisiin niitä taloudellisia sanktioita, joita laiminlyöntitilanteissa voidaan
palvelujen tuottajille asettaa. Tuetteko tätä esitystä? 

16.53 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Esitysten osalta sama vastaus kuin aiempaan henkilöstömitoituskysymyk-
seen: vanhuspalvelulain äkkinäiset muutokset lyhyellä valmistelulla nyt eivät ole mahdol-
lisia. Mutta periaatteena ajatus siitä, että me vahvistamme yritysten yhteiskuntavastuuta
vaikkapa sitten lain pelotteella ja sanktiolla, on minusta oikein. [Ben Zyskowicz: Hyvä!] 

Meidän tarvitsee tehdä nyt aika paljon, että ihmisten luottamus vanhuspalveluihin palaa
tai säilyy. Erityinen ryhtiliike on odotettavissa yksityisiltä palveluntuottajilta, ja sitä on
väistämätöntä ja oikeutettua odottaa. Ei siksi, että ne olisivat ainoita huonoja toimijoita —
siellä joukossa on myös paljon hyvää, ja totta kai myös julkisella palveluntuottajalla on te-
kemistä. Mutta jos se vaatii sitä, niin tämänkaltaiset toimet, että me lisäämme valvontaa tai
vahvistamme sanktioita, kaikki sopivat minulle erinomaisesti. [Ben Zyskowicz: Hyvä!]
Joudun vain kysymään: Mikä yhteiskuntakuva Suomesta muodostuu, jos me huolehdim-
me ihmisarvosta ja ihmisoikeuksista vain sanktioilla ja valvontaviranomaisella? Eikö näi-
den, ikäihmisistä huolehtimisen, pitäisi olla suomalaisen sielunmaiseman ydinlähtökoh-
tia? [Välihuutoja] 
 Tarkistettu
4.1



Pöytäkirjan asiakohta PTK 151/2018 vp
Puhemies Paula Risikko: Oliko edustaja Lindtmanilla joku kommentti? 

16.54 Antti Lindtman sd (vastauspuheenvuoro): Arvoisa puhemies! Arvoisa ministeri
Saarikko, te ette nyt pääse tätä kysymystä karkuun. Neljä tuntia sitten te kerroitte Suomen
kansalle Twitterissä, että lakiin pitää saada sitova hoitajamitoitus. Neljä tuntia sitten. Nyt te
ette saa täällä kerrottua, oletteko te edelleen samaa mieltä ja aiotteko te tämän esityksen
tuoda vai ette. Mitä tässä välissä tapahtui? 

Arvoisa puhemies! Edustaja Zyskowicz, meidän kaikkien — varmasti ikäihmisten ja
heidän läheistensä, omaistensa ja hoitajiensa — suurin toive on se, että nyt vihdoin pystyt-
täisiin tekoihin hyvän hoidon puolesta, ja se vaatii mitoituksen kirjaamista lakiin. Tilanne
on se, että tässä salissa on parlamentaarinen sopu ja vain yksi uupuu ja se on kokoomus.
Ministeri Orpo, kuinka kauan te aiotte seistä vanhusten hyvän hoidon tiellä?

16.56 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Siitä huolimatta, että oman puolueeni eduskuntavaaliohjelmassa otimme
kantaa hoitajamitoituksen puolesta ja olen tuon takana henkilökohtaisesti, totean, että
päästämme kyllä itsemme hiukan liian helpolla, jos ajattelemme, että ympärivuorokauti-
sen hoivan mitoituksella ratkomme kaiken sen, mihin suomalaisen yhteiskunnan ikäänty-
minen johtaa. [Välihuutoja]

Toivoisin kuulevani teiltä myös muita ratkaisuesityksiä, kaikkia niitä vaihtoehtoja, joita
myös esimerkiksi hallituspuolueiden riveistä tänään on esitetty. Lähtökohtaisesti pidän oi-
keutettuna ja on aivan täysin käsissänne ja demokratian pelisääntöjen mukaista, että me
käymme tästä ensi viikolla, ymmärtääkseni, välikysymyskeskustelun. On oikeutettua mit-
tauttaa hallituksen luottamus suomalaisten ikäihmisten palveluista, mutta samalla toivon,
että vastaatte myös siihen, mikä on ollut oma osuutenne vastuukaudellanne ja vahtivuorol-
lanne siinä, miten suomalaisten vanhusten asiat ovat kehittyneet. Minusta tässä salissa on
kovin vähän syyttömiä, arvoisa kollega Lindtman. 

Puhemies Paula Risikko: Sitten lyhyt vastaus, ministeri Orpo, ja sitten vielä sinisten
eduskuntaryhmän kysymys. 

16.57 Valtiovarainministeri Petteri Orpo (vastauspuheenvuoro): Arvoisa puhemies!
Tuosta on hyvä jatkaa, koska minusta on aika paljon käsienpesua nyt tässä salissa. [Väli-
huutoja vasemmalta] Me olemme kaikki olleet ratkomassa näitä asioita niin hyvänä aikana
kuin huononakin aikana, ja me tiedämme, että tämä on erittäin monimutkainen ja haastava
kokonaisuus. Meidän vanhusten määrä kasvaa, tuplaantuu 20-luvun aikana, ja meillä on
samaan aikaan erittäin iso ongelma meidän huoltosuhteessa, eli työssäkäyvien määrä vä-
henee. Meillä on tämä ongelma ollut tiedossa, ja ihan yhdessä olemme pyrkineet myöskin
näitä aikanaan ratkomaan. 

Mutta pitää katsoa kokonaisuutena tätä vanhuspalvelulain uudistamista, ja se vaatii pe-
rusteellisen valmistelun: pitää katsoa kotipalvelut, omaishoito, nämä valvontajärjestelmät
ja sanktiot ja tehdä se sote-uudistus. Te tarjoatte helpon ratkaisun monimutkaiseen ongel-
maan. [Välihuutoja — Puhemies koputtaa] 

Meillä on yhteinen näkemys siitä, että tarvitsemme parempaa hoitoa ja riittävästi hoita-
jia sinne, missä niitä tarvitaan. Se on erinomainen pohja. Ei hyvät ihmiset riidellä näin pal-
jon! Älkää kylväkö taas kerran riitaa.
2



Pöytäkirjan asiakohta PTK 151/2018 vp
Kysymyksen käsittely päättyi.
3


