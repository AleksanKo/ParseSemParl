















































DEMCBAC.tmp.xml


Pöytäkirjan asiakohta PTK 95/2017 vp

 Tarkistettu
4.1

Pöytäkirjan asiakohta 

PTK 95/2017 vp

Täysistunto

Torstai 28.9.2017 klo 16.00—17.38

2.9. Suullinen kysymys sähköisen asioinnin turvallisuudesta (Ari Jalonen si)
Suullinen kysymys SKT 129/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Jalonen.

Keskustelu

16.58 Ari Jalonen si: Arvoisa puhemies! Verkkoturvallisuus ja tietovuodot puhuttavat
kansaa. Viime viikolla ja lähimenneisyydessä on tapahtunut tietovuotoja, joissa julkisuu-
teen on vuotanut nimen lisäksi muitakin henkilötietoja. Nimi ja henkilötunnus on yhdistel-
mä, jolla pääsee asioimaan useisiin verkkopalveluihin. Tämä ei ole tarkoitettu verkko-
asiointiin alun perin, ja siinä on huomattavia tietoturvariskejä. Tässä suhteessa tunnistau-
tumista pitäisi jotenkin muuttaa ja kehittää tietoturvallisempaan suuntaan. Miten vahvan
sähköisen tunnistamisen käyttöä voitaisiin edistää? Tässähän on yhteistyötä eri toimijoi-
den kanssa, mutta miten sitä voitaisiin kiihdyttää? Ja miten kansan luottamusta sähköiseen
asiointiin voidaan kasvattaa? Nykyään kaikki palvelut löytyvät verkosta, ja sitä halutaan
kehittää edelleen.

16.59 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Edustaja Jalonen esittää erittäin tärkeän kysymyksen. Entistä enemmän meidän
palvelumme ovat sähköisessä muodossa, ja tiedon avoimuus ja luottamuksellisuus on ai-
van keskeinen toimija siinä, että digitaalisia palveluita voidaan edistää.

Hallitus on luonut Suomelle tietoturvastrategian, joka edistää tietoturvaosaamista, tieto-
turvallisten tuotteiden saatavuutta sekä kehittää viranomaisten välistä yhteistyötä. 

Yksi kokonaisuus on myöskin sähköisen tunnistamisen edistäminen. Tästä on vuonna
2016 luotu luottamusverkko, joka mahdollistaa sen, että luottamusta toimijoiden välillä
tunnistamisen osalta voidaan edistää.

Parhaillaan eduskunnalla on myöskin käsiteltävänä hintasääntely ensitunnistamisen
osalta, joka toivottavasti luo markkinoille mahdollisuuden synnyttää muita sähköisiä tun-
nistamisen välineitä. Tässä toivonkin, että eduskunta nopeasti voisi edetä, jotta meillä luot-
tamusta voidaan synnyttää sähköisen asioimisen yhteydessä. 

Kysymyksen käsittely päättyi.

Kyselytunti päättyi.


