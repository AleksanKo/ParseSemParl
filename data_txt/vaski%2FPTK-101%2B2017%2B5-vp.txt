















































DEMF5DA.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

5. Hallituksen esitys  eduskunnalle kulttuuriperinnön yhteiskunnallisesta merkitykses-
tä tehdyn Euroopan neuvoston puiteyleissopimuksen hyväksymisestä ja laiksi sen lainsää-
dännön alaan kuuluvien määräysten voimaansaattamisesta

Hallituksen esitys HE 87/2017 vp
Valiokunnan mietintö SiVM 8/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on sivistysvaliokunnan mietintö SiVM 8/2017 vp. Nyt
päätetään lakiehdotuksen sisällöstä.

Keskustelu

14.07 Ritva Elomaa ps: Arvoisa puhemies! Tässä on kysymys yleissopimuksesta, joka
käsittelee kulttuuriperinnön yhteiskunnallista vaikutusta ja merkitystä. Tämä sopimus nos-
taa esille myös yksilöt ja yhteisöt kohteiden lisäksi. Huomio kiinnittyy myös siihen, että
kulttuuriperintö voi toimia tärkeänä yhteisenä voimavarana ja että sen yhteisöllinen vaiku-
tus on erittäin suuri. Kaikille kansalaisille tulee olla mahdollista saada tietoa omasta kult-
tuuriperinnöstään. Asiantuntijakuulemisessa tuotiin esille, että asiakirjallinen kulttuuripe-
rintö, sen vaaliminen ja säilyttäminen, jää esityksessä vähän vähemmälle huomiolle, joten
siihen täytyy kiinnittää huomiota. Esimerkiksi kansallisarkistoissa ja muissakin arkistois-
sa olevat asiakirjat ovat tärkeitä, ja kun puitesopimusta toteutetaan, näitä asioita pitää vaa-
lia.

14.08 Jukka Gustafsson sd: Arvoisa puhemies! Tämä on itse asiassa hyvin merkittävä
lainsäädäntö, joka tässä yhteydessä hyväksytään. Suomella on juhlavuosi menossa, 100
vuotta. Mitä Suomi olisi ilman kulttuuria, kulttuuriperintöä? Voimme sitä itse kukin poh-
diskella. Sivistysvaliokunnassa myöskin tämän käsittelyn yhteydessä paitsi, että näkökul-
maa laajennettiin kansalaisjärjestöihin, myöskin korostettiin kuntatason merkitystä oman
kulttuuriperinnön vaalimisessa. Minusta se asia kannattaa ottaa vakavasti. Mehän olemme
suurin osa myöskin kuntapäättäjiä.

14.09 Pia Viitanen sd: Arvoisa puhemies! Kuten todettu, kyseessä on hyvin merkityksel-
linen, tärkeä asia, kulttuuriperintö. Aivan hienosti edustaja Gustafsson edellä mainitsi, että
tämä sopii hyvin juuri tähänkin vuoteen, kun vietämme rakkaan isänmaamme 100-vuotis-
ta juhlaa. 

Tässä yhteydessä haluaisin oikeastaan muistuttaa liittyen tähän 100-vuotisjuhlaan muu-
tamasta SDP:n ajatuksesta, jotka liittyvät myös kulttuuriin. Omassa vaihtoehtobudjetis-
 Tarkistettu
4.1



Pöytäkirjan asiakohta PTK 101/2017 vp
samme esitimme muun muassa Kansallisteatterin korjaamista, ja tästähän sitten myöhem-
min hallituksen toimesta koppia otettiinkin. Olimme siitä hyvin tyytyväisiä. Sen lisäksi
100-vuotistekona esitimme veteraanirahan lisäystä, ja nyt oli hyvä, että hallitus myös siitä
on ottanut koppia. [Tuomo Puumalan välihuuto] Meillä oli myös eräs esitys tähän kulttuu-
riperintöön liittyen. — Kuunnelkaa tarkkaan, hallituspuolueet, nimittäin tämä on todella
hieno idea. — Olimme esittäneet, että tämän juhlavuoden kunniaksi voisi olla tällainen
maksuton museokuukausi kaikille, jotta joka ikisellä suomalaisella varallisuuteen katso-
matta olisi mahdollisuus tutustua omaan kulttuuriperintöön ja taideaarteisiin, joita muse-
oistamme löytyy. Vielä kerkeäisi ottamaan kopin, esimerkiksi joulukuu olisi erinomainen
maksuton museokuukausi. Omassa vaihtoehtobudjetissamme, puhemies, esitimme tähän
rahoitusta tällaisen hyvän 100-vuotisidean kulttuurin hengessä.

14.10 Sanna Lauslahti kok: Arvoisa puhemies! Tämä toivon mukaan menee yhtä lailla
ylistävin sanoin tästäkin salista eteenpäin, koska tämä hallituksen esitys, joka perustuu tä-
hän puitesopimukseen, on, voi sanoa, lähtökohtaisesti ainutlaatuinen. Se ei lähde instituu-
tioista, vaan se lähtee meistä ja yhteisöistä ja korostaa ennen kaikkea sitä näkökulmaa. Se
korostaa myös sitä, että se ei ole vain yhden hallinnonalan asia vaan se on kaikkien hallin-
nonalojen asia. Se lähtee varhaiskasvatuksesta, kouluista. Se on kansalaisjärjestöjen, se on
meidän kaikkien asia. Otan Tampereelta esimerkin, joka kuvastaa hyvin tämän esityksen
henkeä: Tampereella on tehty niin, että kun siellä saattaa olla joku historiallinen talo, tätä
taloa ei lähdetäkään pelkästään kaupungin toimesta pitämään yllä, vaan lähdetään siitä, että
kansalaisjärjestöt voivat toimia kulttuurikummeina. Juuri tämä on sitä toimintaa, jota toi-
voaksemme myös jatkossa on yhä enemmän ympäri Suomen.

14.11 Pekka Puska kesk: Arvoisa puhemies! Kuten tässä on jo todettu, niin tässähän on
kysymys erittäin tärkeästä asiasta 100-vuotiaassa Suomessa: kysymys on Euroopan neu-
voston puitesopimuksesta, jossa on hyvin paljon keskeisiä periaatteita ja tärkeitä asioita,
jotka koskettavat suomalaista yhteiskuntaa hyvinkin monella tavalla, eri aloilla, eri puolil-
la Suomea, maaseudulla, kaupungeissa, ja myöskin, kuten äskeinen puhuja mainitsi, järjes-
töjen työn kannalta tämä on tärkeä. Kun puitesopimuksen artiklat ovat aika yleisluontoisia
mutta toisaalta sitovia, niin on tärkeätä, että näitä periaatteita tullaan myöhemmin konk-
reettisilla ohjelmilla täsmentämään ja sitten aikanaan viemään eteenpäin tarvittaessa myös-
kin lainsäädännöllä.

14.12 Markku Rossi kesk: Arvoisa herra puhemies! Vastauspuheenvuoroon edustaja
Viitaselle, kun hän veteraanimäärärahoista puhui: On hyvä tietysti, että Suomen eduskunta
kantaa yhteisesti huolta asioista ja veteraanikuntoutuksen ja määrärahojen riittävyydestä.
Se, millä lailla kilvoittelemme siitä, kuka on mitäkin jo aikaansaanut tässä asiassa, jääköön
tietysti eduskunnan ja Suomen kansan yhteiseksi hyväksi. On kuitenkin hyvä havaita, että
Sipilän hallituksen hallitusohjelmassa ja politiikan linjauksissa on ollut juuri se, että vete-
raanien määrärahojen tulee olla riittävät, ja näin ollen sekä budjettien, lisätalousarvioiden
että tuon toimintapolitiikan kautta näin on ollut. Ensimmäistä kertaa veteraanijärjestöt ovat
myös ilmaisseet tyytyväisyytensä siitä, että määrärahojen kautta on pystytty tarpeet hoita-
maan, ja tämä on myös yksi osa suomalaista kulttuuriperintöä ja tietyllä lailla meidän isän-
maamme yhteisten asioiden hoitoa.
2



Pöytäkirjan asiakohta PTK 101/2017 vp
14.13 Pia Viitanen sd: Arvoisa puhemies! Minusta opposition esityksiä ei pidä nähdä
niin, että tässä pitäisi kenenkään kilvoitella, vaan teemme esityksiä myös siksi, että hyviin
ideoihin voi tarttua. Oli hyvin tärkeää, että esimerkiksi näiden veteraanirahojen osalta
olimme esittäneet merkittävää korotusta, ja esitämme jatkoonkin sitä, että näistä pidetään
huolta. [Timo Heinonen: Hallituksessa toimitte toisella tavalla!] Ja oli hyvä, kun esimer-
kiksi vuosi takaperin hallitus perui aikomansa leikkauksen rintamalisien indekseihin. Op-
positio piti tästä kovaa ääntä, ja kiitimme myös sen jälkeen, kun hallitus, sanotaanko, löysi
sydämensä ja tuli järkiinsä ja perui nämä aiotut indeksileikkaukset vaatimuksestamme.

Puhemies! Mitä tulee vielä tähän kulttuuriperintöön ja tähän päivän teemaan, niin minä
ihan aidosti ja vilpittömästi näkisin ideaa siinä, että hallitus tarttuisi siihen "maksuton mu-
seokuukausi" -ideaan, koska varmasti on niin, että jokainen lapsi, jokainen aikuinen, jokai-
nen ihminen tarvitsee sitä kulttuurin suolaa — ja mikä sen parempaa kuin päästä myös mu-
seoiden kautta maksuttomasti tutustumaan omaan kulttuurihistoriaan, esimerkiksi oman
kansan menneisyyteen tai sitten niihin hienoihin taideaarteisiin, mitä meidän museoidem-
me kirjosta löytyy.

14.15 Ritva Elomaa ps: Arvoisa puhemies! Veteraanien asioiden hoidossa kautta vuo-
sien kukaan edustaja varmaan ei voi nostaa sulkaa hattuun. Nimittäin asiat olisi voinut pal-
jon paremmin jo toimittaa. Kaikki sotiemme rintamaveteraanit ovat vähintään 92,5-vuoti-
aita, ja se, että heillä on vielä olemassa vammaisuusaste, jonka perusteella saa sitten vähän
enemmän hoitoa, pitäisi poistaa ja saada kaikki sotiemme veteraanit samalle viivalle ja
kaikki tarvittavat palvelut heille.

Mutta tämä Suomi 100 vuotta: Tältä ryhmältä, joka on määritellyt sen rahan, mikä an-
netaan näihin eri juhlallisuuksiin, oli myös Louhisaaressa toivottu muutamaa tuhatta euroa
kahvirahaa veteraanien juhlallisuuksiin. Sitä ei sitten tullut, ja tosiaan se raha olisi ollut
vain se 2 000. Jos veteraanien kunniaa ajatellaan, olisi ollut suotavaa, että sekin olisi myön-
netty.

14.16 Timo Heinonen kok: Arvoisa herra puhemies! Kyllä edustaja Viitanen yrittää nyt
puhua mustaa sinivalkoiseksi. Teidän aikananne toimittiin täysin toisella tavalla veteraani-
rahojen kohdalla. Silloin kun sosiaalidemokraateista oli valtiovarainministeri, joka vuosi
leikattiin veteraanirahoja siitä, mitä sosiaali- ja terveysministeriö esitti. Nyt on toisenlai-
nen ääni kellossa, kun valtiovarainministeri on kokoomuksesta. Ministeri Orpo ensimmäi-
senä valtiovarainministerinä esittää nämä rahat budjettiin sille tasolle, mihin niitä on sosi-
aali- ja terveysministeriö arvioissaan esittänyt. Eli rahat ovat sillä tasolla, mitä tarvitaan, il-
man turhaa teatteria siitä, mistä leikataan, ja sen jälkeen suuressa armollisuudessa edus-
kunta niitä palauttaa sinne. Nyt ne ovat sillä tasolla kuin niiden pitää olla.

Ministeri Orpo on myös noudattanut tarkasti sitä eduskunnan yhteistä juhlapäätöstä, että
kun rahat eivät ole riittämässä eli jos tarve on suurempi kuin sosiaali- ja terveysministeriö
on arvioinut, silloin tuodaan esitys lisämäärärahasta. Ja näin hän on toiminut: me juuri vii-
me viikolla kävimme täällä keskustelun, missä ministeri Orpo esitteli oman lisätalousarvi-
onsa ja lisäesityksen veteraanien kuntoutusrahaan, niin että jokainen veteraani saa hoidon,
mitä tarvitsee, ja myös veteraanien puolisot.

Edustaja Elomaa on tehnyt hyvää työtä veteraaniasioiden parissa pitkään. Arvostan sitä
erittäin korkealle ja tuen tätä ajatusta invaliditeettiasteista, jonka hän on esille nostanut.
Tämä hallitus on niitä laskenut, mutta meidän pitäisi luopua siitä rajasta kokonaan ja taata
3



Pöytäkirjan asiakohta PTK 101/2017 vp
tulevaisuudessa jokaiselle veteraanille sama kuntoutus riippumatta siitä, minkälainen inva-
liditeetti heillä on, [Puhemies koputtaa — Susanna Huovinen: Orpo varmasti hoitaa tä-
män!] sillä he ovat kaikki nyt jo pian yli 90-vuotiaita. Uskon, että ministeri Orpo tämänkin
hoitaa.

Toinen varapuhemies Arto Satonen: Myönnän nyt vielä edustaja Viitaselle vastauspu-
heenvuoron, mutta totean, että puhumme erittäin tärkeästä asiasta mutta olemme kyllä aika
kaukana siitä, mitä asiaa nyt käsittelemme. Toivon, että seuraavissa puheenvuoroissa kes-
kitytään tähän eurooppalaisen kulttuuriperinnön keskusteluun.

14.18 Pia Viitanen sd: Arvoisa puhemies! Minusta tämä on nyt kyllä todella ikävää, että
täällä yritetään antaa ymmärtää meidän politikoivan tällaisella asialla. Te voitte katsoa
meidän vaihtoehtobudjettimme Suomi 100 -esityksiä. Tämä kokonaisuus liittyy siihen,
että meillä oli tiettyjä esityksiä, joissa me näimme, että on järkevää juhlavuonna tukea kan-
sallista kulttuuria, antaa arvoa sotiemme veteraaneille ja niin poispäin. Olemme täysin sa-
maa mieltä siitä, että nämä riittävät määrärahat tulee turvata, olemme niin yhteisesti toimi-
neet ja olemme myös iloisia siitä, että hallitus nämä aiotut leikkaukset, indeksijäädytykset
perui. Näinhän minä yksiselitteisesti totesin. Ja toivon, että nyt myös sitten edustaja Hei-
nosen mainitsemat invaliditeettirajatkin korjataan tämän hallituksen toimesta. Me olemme
varmasti siinä yhteistyössä mukana. Me olemme kuitenkin nyt oppositiossa ja teemme voi-
tavamme niin kulttuurin kuin sotaveteraanien asioiden eteenpäin viemiseksi. Minusta tämä
on yhteinen asia, enkä oikein hyväksy sitä hallituspuolueiden näkökulmaa, että oppositiol-
ta ei esityksiä saisi tulla.

14.19 Sanna Lauslahti kok: Arvoisa puhemies! Takaisin raiteille eli kulttuuriperintöön.
Edustaja Viitanen ehdotti yhtä kuukautta, jolloin lapset ja nuoret voisivat sitten käydä siel-
lä kulttuuriperintökohteissa. Ehdottaisin mieluumminkin sitä — kun esimerkiksi meillä
Espoossa on ja taitaa Turussakin olla sellainen — kulttuuri- ja liikuntapolkua, jossa kaikki
ikäluokat käyvät aina jokaisella vuosiasteella osana meidän perusopetustamme omissa lä-
hikohteissansa. Silloin oman kulttuuriperinnön ymmärtäminen olisi myöskin nivottu osak-
si opetusta. Jos ne vanhat talot, joissa on lukuisia upeita tarinoita omalta paikkakunnalta,
olisivat osa vaikka koulun opetussuunnitelmia, paikallisia opetussuunnitelmia, se olisi näin
myöskin osana meidän opetusjärjestelmää ja kaikki pääsisivät mukaan.

14.20 Leena Meri ps: Arvoisa puhemies! Tässä aluksi kuitenkin hieman palaan kilvoitte-
luun. Keskustelimme tosiaan suomalaisesta kulttuurista, kulttuuriperinnöstä ja Suomen
juhlavuodesta. Sitten kummatkin täällä oikealta ja vasemmalta kovinkin helposti kertoi-
vat, että minä en kilvoittele, sinä kilvoittelet. Mutta jotenkin tuntuu, kun tänne meillekin
lehtereille on saapunut ihmisiä kuulemaan, että muistetaan aina se, että me olemme täällä
ihmisten asioita hoitamassa emmekä kiillottamassa kilpeä sillä, kuka parhaimman idean
heitti.

Mutta kiitän kokoomusta siitä, että tämä haitta-aste asia saattaa edetä, koska se on todel-
la tärkeä. Olen perussuomalaisten edustaja Elomaan kanssa siitä samaa mieltä, että var-
masti on jokaisella peiliin katsominen vuosien saatossa siinä, että asia on edelleenkin kes-
kustelussa. Tämänhän pitäisi olla jo pois keskustelusta, ja kaiken pitäisi olla jo kunnossa.
4



Pöytäkirjan asiakohta PTK 101/2017 vp
Mutta tästä kulttuuriperinnöstä itsessään: Toivoisin myös kouluihin ja muuallekin kes-
kustelutilaisuuksia siitä, mikä on suomalainen kulttuuri, mitä se pitää sisällään, mitä on
isänmaallisuus, mitä on suomalaisuus, mitä on maanpuolustustahto ja tämän tyyppiset
asiat, jotka liittyvät tähän meidän rakkaaseen isänmaahamme. Itse perussuomalaisena olen
monesti kohdannut, kun tuon isänmaallisuutta esille, hyvinkin vihamielisiä asenteita itseä-
ni kohtaan. Usein puhutaan jopa siitä, että olen jollain tavalla — no, en nyt viitsi täällä edes
niitä termejä käyttää, kuitenkin outo ihminen. Minusta olisi hyvä, että me muistuttaisimme
siitäkin, että isänmaallisuus ja isänmaan puolustaminen ja kulttuuriperintömme puolusta-
minen ovat rakkautta isänmaahan. Se olisi juhlavuonna erittäin tärkeä puheenaihe.

14.22 Jukka Gustafsson sd: Arvoisa puhemies! Mielellään yhtyy edelliseen puhujan aja-
tuksiin isänmaallisuuden merkityksestä. Mutta pyysin puheenvuoron kulttuuriperinnöstä.
Siitä on kuitenkin aika lyhyt matka keskustelukulttuuriin. Ja kaikella ystävyydellä edusta-
ja Heinosta kohtaan, kun nostitte esille nyt nämä veteraaniasiat [Timo Heinonen: En nos-
tanut!] — täällä on paljon kuulijoita nyt, kuuntelevat mistä kuuntelevat — että esimerkiksi
näitä veteraaniasioita on turha korvamerkitä valtiovarainministereihin. Meillä on ollut laa-
japohjaisia hallituksia. Ne on kokoomusjohtoisen pääministerihallituksen johdosta sovittu
ja päätetty. Niistä ei pidä antaa kehuja yksin demareille — mutta ei myöskään moitteita.
Tältä osin toivoisin rehtiä keskustelukulttuuria, eikä heitellä tämmöisiä löyhiä palloja tääl-
lä salissa, kun on vakavasta asiasta kysymys.

14.24 Timo Heinonen kok: Arvoisa herra puhemies! Kuka nosti veteraaniasiat tähän kes-
kusteluun? Edustaja Viitanen siitä edustaja Gustafssonin takaa. Hän ne nosti tähän keskus-
teluun [Pia Viitasen välihuuto] ja antoi ymmärtää, että nyt sosiaalidemokraateilla on val-
miutta tähän asiaan enempi kuin silloin, kun sosiaalidemokraatit ovat olleet vallassa. Sen
voi jokainen tarkastaa valtion talousarvioista menneiltä vuosilta, eduskunnan pöytäkirjois-
ta, millä tavalla näistä asioista on salissa keskusteltu. Ja sen takia halusin käyttää oman pu-
heenvuoroni, että totuus näistä rahoista jää pöytäkirjaan. Kun ensi vuoden talousarviota
vertaa esimerkiksi viime hallituskauden esityksiin, niin täällä ei ole tarvetta nyt korottaa
veteraanirahoja niiden teatraalisten leikkausten jälkeen, mitä sinne aina ennen on tehty.
Nyt ministeri Orpo valtiovarainministerinä on laittanut tänne budjettiin ne rahat juuri sille
tasolle, mitä sosiaali- ja terveysministeriöstä on esitetty, [Jukka Gustafsson: Veikkaan pää-
ministeri Sipilää!] ja näin ovat myös veteraanijärjestöt todenneet, että nyt ensimmäistä ker-
taa ne rahat ovat sillä tasolla, Sipilän hallituksen aikana. Tässä on merkittävä muutos sii-
hen, miten aiemmin on toimittu. Tämän halusin vain todeta.

Ja miten tämä nyt liittyy tähän asiaan? Tämä, arvoisa puhemies, liittyy sillä tavalla, että
jos meillä ei olisi ollut niitä veteraaneja, jotka taistelivat, niin ei meillä olisi tätä kulttuuri-
perintöäkään, mitä puolustaa.

14.25 Pia Viitanen sd: Arvoisa puhemies! Kyllä minä toivoisin, että edustaja Heinonen
olisi kuunnellut vähän tarkemmin, mitä kokenut, arvostamani edustaja Jukka Gustafsson
juuri kertoi näistä menneistä vuosista ja siitä, miten on toimittu. Eduskunnassa on aina yh-
teisesti haluttu turvata sotaveteraanien määrärahat, ja ne on aina pystytty turvaamaan —
mutta ei riittävällä tasolla. [Toimi Kankaanniemi: Ei, ei aina!] Siitä olemme yhtä mieltä, ja
siitä kantavat kaikki vastuuta. Kuten on todettu, kaikki kantavat vastuuta. Ja käsittääkseni,
edustaja Heinonen, kun niin moitiskelitte edellistä hallitusta, silloin taisi olla kuitenkin ko-
5



Pöytäkirjan asiakohta PTK 101/2017 vp
koomuslainen siellä pääministerinä. [Timo Heinonen: Yksin ei saa kaikkea aikaan!] Mut-
ta, puhemies, minä en todellakaan toivoisi tällaista henkeä.

Puhemies! Me vietämme historiallista Suomen 100-vuotisjuhlaa, ja täällä eduskunnassa
parlamentarismia arvostellaan sillä tavalla, että oppositiolla ei olisi oikeutta esittää Suo-
melle 100-vuotisideoita, joista hallitus on nyt lähtenyt toteuttamaan niin veteraanipuolta
kuin Kansallisteatterin korjausta. Ne olivat meidän vaihtoehtobudjetissamme, ja nyt toi-
voin, kun puhumme kulttuurista, että myös tämä maksuton museokuukausi voisi olla sel-
lainen esitys, konkreettinen, hieno idea, mihin voisi tarttua — täysin pois sulkematta sitä,
että on myös paljon muita tärkeitä kulttuuritekoja, joita itse arvostan, esimerkiksi lasten
kulttuuri, sen rahoitus ja se, että joka ikisellä lapsella on mahdollisuus olla kulttuurin kans-
sa käsi kädessä. Esimerkiksi viime kaudella juuri lastenkulttuuri nostettiin merkittävällä ta-
valla agendalle, sitä edistettiin, lastenkulttuurin keskuksia lisättiin. Olen hyvin tyytyväi-
nen siitä, että esimerkiksi lastenkulttuuri nousee vahvasti esiin.

Puhemies! Minun mielestäni oppositiolla on oikeus esittää näitä ideoita, ja minä toivon,
että näihin myös tartutaan. Ne on ihan sitä varten tehty.

14.27 Pauli Kiuru kok: Arvoisa puhemies! Kun kulttuuriperinnöstä puhutaan, niin emme
voi sivuuttaa sitä asiaa, että tänään on suomalaisen kirjallisuuden päivä. Se on merkittävä
päivä.

Kun edustaja Viitanen nosti ajatuksen, että museot voisivat olla avoimina yhden kuu-
kauden esimerkiksi vuoden aikana, niin sitä sopii harkita. Esimerkiksi Englannissahan
ovat museot avoinna koko ajan veloituksetta. Se ei ole kuitenkaan ongelmatonta, siinä on
omat haittapuolet, mutta mikään ei estä kokeilemasta.

Kirjallisuuden päivänä on hyvä miettiä myös lukutaitoa, lukutaidon merkitystä yleissi-
vistykselle, medialukutaidolle, turvallisuusnäkökulmalle, disinformaatiolle ja tämänsuun-
taisille asioille. Se menee kautta koko yhteiskunnan kaikissa sukupolvissa. Ja itse asiassa,
kun tähän maksuttomuuteen museoitten osalta viittasitte, täytyy tietenkin muistuttaa siitä
tärkeästä asiasta, että suomalainen kirjastolaitos on erinomainen, hyvin pidetty. Tien toi-
selle puolelle tulee uusi keskustakirjasto, ja lukeminen ja kirjastot ovat veloituksettomia
uuden kirjastolainkin mukaan.

Koska kulttuuri herättää näin paljon keskustelua, niin heitänpä tässä ajatuksen, josko
joillain meistä edustajista riittäisi mielenkiintoa tehdä vaikka keskustelualoite teemalla
"ajankohtaiskeskustelu kulttuurista ja kirjallisuudesta ja lukemisesta".

14.29 Arja Juvonen ps: Arvoisa herra puhemies! On hyvä, että veteraanien asia on täällä
esillä. Olen kuitenkin huolissani siitä, että vaikka tälle vuodelle annetaan se 11,6 miljoo-
naa lisätalousarviolla, niin ensi vuoden budjetistahan leikataan. Sieltä kuntoutusmäärära-
hoista leikataan se 5 miljoonaa. [Toimi Kankaanniemi: Se on käsittämätöntä!] Se tuntuu
käsittämättömälle, ja kysynkin teiltä, hyvä hallitus, mitä te vastaatte nyt siihen. Yksi käsi
antaa ja toinen käsi ottaa. Ensi vuonna on jälleen kerran se tilanne, että mietimme, millä ta-
valla veteraaneja sitten muistamme ja pidämme heistä hyvää huolta.

Edustaja Elomaan lakialoite on todella hyvä ja kannatettava, ja on hienoa, jos se etenee
nyt hallituksen osalta. Täytyy itseni sanoa, kun olen 80-luvulta lähtien veteraaneja hoita-
nut, että se on aivan juuri niin kuin edustaja Elomaa sanoi: Kyllä eduskunnassa päättäjien
olisi pitänyt aikaisemmin katsoa peiliin ja kohdentaa sitä resurssia sinne. On ollut todella
kurjia tilanteita. Hoivalaitoksissa on säästetty hyvin hyvin mitättömissä asioissa, on sääs-
6



Pöytäkirjan asiakohta PTK 101/2017 vp
tetty vaipoissa, on säästetty ruuassa, on säästetty pyykissä sen takia, että kustannuksia ei
olisi tullut. Elikkä todellakin täytyy olla kaukaa viisas ja oppia näistäkin menneistä vuosis-
ta, että tulevaisuudessa toimimme sitten eri tavalla.

Mutta mitä, arvoisa puhemies, tähän kulttuuriin tulee, niin nostaisin täällä esille myös
musiikin, kotiseutulaulut ja maaseutulaulut, ja olen kyllä vähän huolissani siitä, että ne ei-
vät enää juurikaan kaiu täällä Suomessa. Elikkä jos kysytään nuorilta, niin eivät he välttä-
mättä osaa laulaa omia maaseutu- ja kotiseutulaulujaan. Olisi ihan hyvä, että laulaisimme
myös 100-vuotisvuoden kunniaksi.

14.31 Markku Rossi kesk: Arvoisa herra puhemies! Tähän esitykseen liittyen haluan to-
deta yhden tekstin: "Kulttuuriperintöyhteisö tarkoittaa niitä ihmisiä, jotka arvostavat tiet-
tyjä kulttuuriperinnön piirteitä, joita he haluavat julkisen toiminnan puitteissa ylläpitää ja
välittää tuleville sukupolville." No, me välitämme. Nyt tässä kiistellään siitä, kuka on ve-
teraanirahoihin saanut jonkinlaista korotusta. Tämä on mielestäni vähän absurdia tietyllä
lailla, varsinkin tämän asian käsittelyn yhteydessä tai meidän juhlavuonna. Totta kai halli-
tus, oppositio ja jokainen edustaja voi tehdä esityksiä, aloitteita, ja niihin pitää suhtautua
vakavasti. Mutta haluan sen sanoa, että olkaamme iloisia siitä, että tämän hallituksen aika-
na pääministeri Sipilän linjauksen ja koko hallituspolitiikan toimesta ja eduskunnan yhtei-
sen linjauksen mukaan edellytetään, että veteraanimäärärahat riittävät, niitä on tulevana-
kin vuonna, niitä tulee tarvittaessa lisätalousarvion kautta. Se, että veteraanien määrän ale-
nema tarkoittaa käytännössä, että määräraharakenteessa tapahtuu muutoksia, on toinen
asia, mutta veteraanikohtaisesti nuo määrärahat riittävät. Monet kunnat ovat myös panos-
tamassa ja panostaneet enemmän näiden asioiden hoitoon, ja se on hyvä asia.

Herra puhemies! Mainio tilaisuus tämän kulttuuriperintöasian yhteydessä ottaa esille
myös meidän kotimaisen kulttuurimme rakenne. Taike, taidetoimikunnat maakunnissa
ovat kokeneet oikeastaan nyt tässä kulttuurivallankumouksen, jonka muuten ministeri Ar-
hinmäki aikoinaan aloitti, aikamoisen muutoksen. Päätöksenteko on keskitetty täysin nyt
Helsinkiin Taiken puitteisiin. Läänintaiteilijoiden nimi on enää pelkkä ulkokuori, he eivät
tee enää maakunnissa olevaa työtä vaan tekevät Helsinki-johtoisesti kulttuurityötä maa-
kunnissa. Samalla lailla päätöksenteko apurahojen myöntämisestä on käytännössä siirretty
maakunnista, jokaisesta täälläkin edustajan istumasta maakunnasta Taiken päätettäväksi
Helsinkiin. Minä ainakin kysyn, onko se oikein, onko se oikeaa suomalaista kulttuuripoli-
tiikkaa, koska arvo [Puhemies koputtaa] se on oltava myös maakuntien työllä.

14.33 Arto Pirttilahti kesk: Arvoisa puhemies! Suomi 100 -teemaan ja tähän kulttuuri-
esitykseen, mitä täällä edustaja Viitanen esitti: lähden mielelläni kanssa mukaan siihen ja
pohtimaan, miten se voitaisiin toteuttaa. Museothan meillä ovat hyvin toiminnallisiakin
vielä tällä hetkellä, varsinkin nuorille mutta myös vanhemmalle väestölle. Siellä opitaan,
siellä voidaan taiteilla. Muun muassa olimme Muumimuseossa useamman kansanedusta-
jan voimin piirtämässä Muumi-kuvia [Pia Viitanen: Olimme yhdessä!] ja katsomassa ja tu-
tustumassa siihen, minkälainen taidetausta näillä on. Yhtä lailla otan vastaan taidekaupun-
ki Mänttä-Vilppulan puitteissa tämän asian. Mutta todennäköisesti yksi ratkaisu olisi, kun
meillähän aika monella on tämä Museokortti taskussa, [Puhuja näyttää kädessään Museo-
korttia] että kunnat ja kaupungit ottaisivat tämän asiakseen ja lähdettäisiin sitä kautta vie-
mään eteenpäin muun muassa Museokortin edullisempaa hankintaa. Tämähän mahdollis-
7



Pöytäkirjan asiakohta PTK 101/2017 vp
taa myös eri kuntien alueella laajassa kaaressa kiertämisen museokohteissa ja taidekeskuk-
sissa.

Veteraaniasia vilahti täällä, ja vahvasti keskustelitte. Näen, että se on vakavamman kes-
kustelun paikka, ja yhdyn invaliditeetin porrastuksen prosentin poistamiseen. Se on mo-
nessa kohtaa tullut esille. Mutta se on varmaan vakavampi paikka keskustella muualla ja
viedä sitä vahvasti eteenpäin.

Kulttuurin osalta näen sen toiminnallisuuden ja myös nämä kesäajan tapahtumat. Me-
hän olemme itsekin osana kulttuuria mukana. Ja täytyy kiittää myös 100-vuotisteemara-
hastoa, että me saimme tälle vuodelle erinomaisia kulttuuritapahtumia ympäri Suomen ja
niitä rahoitettiin ja niissä oltiin myös valtion toimesta voimakkaasti mukana. Niissä oli tu-
hansia aktiivisia ihmisiä erilaisissa teoksissa mukana.

14.35 Pia Viitanen sd: Arvoisa puhemies! Minä olen kyllä todella iloinen siitä, että täällä
edustajat Pauli Kiuru ja Arto Pirttilahti ottivat nyt koppia tästä maksuton museokuukausi
-ajatuksesta. Kyllä Pirkanmaalla on hienoa kulttuuriajattelua. Varmasti moni muukin edus-
taja omassa maakunnassaan ajattelee paljon lämpimiä ajatuksia tämänkaltaisten asioiden
puolesta. 

Voisin erityisen iloni todeta myös siitä, että mainitsitte Muumimuseon, jossa yhdessä
kävimme myös piirtämistä kokeilemassa ja Tove Janssonin hienoon taiteeseen tutustumas-
sa. Siellä Tampere-talolla Muumimuseossa esimerkiksi ensimmäisen kolmen kuukauden
aikana on ollut kävijöitä liki 40 000, aivan huikea summa. Tämähän kertoo juuri siitä,
kuinka paljon myös kulttuuri voi olla tietyllä tavalla kasvu- ja vetovoimatekijä alueille. 

On tehty paljon selvityksiä siitä, kuinka valtavat työllisyysvaikutukset erilaisilla kult-
tuurifestivaaleilla, kaikilla näillä, on. On selvitelty sitä, kuinka monta euroa jokainen mu-
seokävijä jättää kunnan ja lähialueen talouteen. Sillä tavalla paitsi että kulttuuri on hieno it-
seisarvo ja tärkeä henkisen hyvinvoinnin ylläpitäjä, sitä on kyllä hyvin viisasta tukea myös
siksi, että se omalta osaltaan aiheuttaa kasvua, lisää työllisyyttä ja kaikin puolin positiivi-
sia tunnelmia ja mahdollisuuksia myös taloudellisesti. Siksi olen hyvin iloinen siitä kes-
kustelusta, mihin tämä on nyt päätymässä, eli yhteisesti haluaisimme kulttuuriasioita myös
täällä edistää.

Tämä edustaja Kiurun ajatus tästä ajankohtaiskeskustelusta kulttuurista Suomen juhla-
vuonna ei muuten hullumpi ole. Mehän voisimme tällaista aloitetta tehdä. 

Hyvä esimerkki, puhemies, myös esimerkiksi parlamentaarisesta yhteistyöstä kulttuu-
rin osalta ovat lainauskorvaukset. Viime kaudella lainauskorvaukset siinä loppuvaiheessa
esitin tuplattavaksi, ja näin kävi. Eduskunnan yhteisen tahdon voimalla pystyin tätä esitys-
tä perustelemaan, koska parlamentaarisesti oli haluttu, että [Puhemies koputtaa] tässä toi-
mitaan. Silloin perustettiin parlamentaarinen työryhmä, jonka työn tuloksena nyt tänä
vuonna nämä lainauskorvaukset vihdoinkin saatiin [Puhemies koputtaa] oikealle tasolle. 

14.37 Jukka Gustafsson sd: Arvoisa puhemies! Minusta nyt tämä keskustelukulttuuri on
sellaista kuin sen soisi olevan enemmänkin ja laajemminkin. Tästä edustaja Kiurun ehdo-
tuksesta, että tekisimme keskustelualoitteen 100-vuotiaan kulttuuri-Suomen kunniaksi, us-
kallan nyt ehkä sanoa näin, että sivistysvaliokunnan pitkäaikaisena jäsenenä olen valmis
ottamaan kopin. Kun täällä on eri ryhmistä kulttuurin ystäviä paljon salissa, niin saamme
laajan pohjan ja käymme keskustelua. 
8



Pöytäkirjan asiakohta PTK 101/2017 vp
On monta syytä kulttuurinäkökulmasta iloon. Muutaman päivän päästä Tuntematon so-
tilas tulee ensi-iltaansa. Osa meistä on nähnyt äärimmäisen laadukkaan Ikitie-elokuvan,
joka liittyy osaltaan Suomen historiaan, suomalaisten historiaan. Kun täällä nostettiin mu-
siikki esille, niin me voimme myöskin olla ylpeitä meidän monipuolisesta musiikkikoulu-
tuksestamme, joka ottaa mukaansa lapsia eri sosiaaliryhmistä. Se on erittäin tasa-arvoinen,
ja saamme siitä kiittää, että Suomella on kenties maailman parhaimmat sinfoniaorkesteri-
johtajat tällä hetkellä ja niin edelleen, tätä luetteloa voi jatkaa. Veisimme sitten Suomea
kohti uusia kulttuurimenestyksiä ehkä sitten sen keskustelualoitteenkin siivittäminä. Pala-
taan tähän asiaan konkreettisesti yhdessä. 

14.39 Krista Mikkonen vihr: Arvoisa puhemies! On ollut ilahduttavaa kuunnella tätä
kulttuurikeskustelua tässä salissa, vaikka tässä välillä jo lipsuttiin tosin kyllä muihinkin ai-
heisiin, mutta hyvä, että palattiin tähän kulttuuriin. Tässä valiokunnan mietinnössä tode-
taan, että kulttuuriperintö ei pysy eikä kehity yhteisenä voimavarana, jos pääoman kartut-
tamisesta ja hoitamisesta ei pidetä jatkuvasti huolta. Ja näinhän se on, kulttuuri tarvitsee
myös resursseja. 

Aika usein, kun joko kuntatasolla tai täällä eduskunnassa budjettia tehdään, niin sinne
kulttuurin resursseihin halutaan kajota, vaikka ne ovat aivan marginaalisia kokonaiskuvan
kannalta. Mutta niillä on äärimmäisen tärkeä merkitys sen kulttuurin kannalta nimen-
omaan siinä, että se jatkuvasti karttuu, se kehittyy ja on mahdollisuus tuottaa, kehittää uut-
ta kulttuuria. Ja itse asiassa tässäkin salissa — siitä ei ole kauan aikaa, kun budjettia käsi-
teltiin — kyllähän sinne kulttuuripuolellekin leikkauksia kohdistuu niin indeksin osalta
kuin muutoinkin: summat ovat äärimmäisen pieniä valtion kokonaisbudjetissa, mutta tär-
keitä siinä, että niin museot kuin orkesterit ja teatteritkin pystyvät jatkamaan toimintaansa
täysipainoisesti.

Toivoisin, että tämä keskustelun henki — jossa nyt kovasti kaikki ymmärtävät sen kult-
tuurin merkityksen, sen itseisarvon osana meidän identiteettiämme ja yhteistä muistiamme
ja toisaalta myös sen hyvinvointivaikutukset — näkyisi myös siinä kohtaa, kun nyt sitten
budjettia käsitellään. On myös ilahduttavaa, että valtionosuusjärjestelmää ollaan uudista-
massa ja halutaan ottaa siihen mukaan uusia kulttuurialan toimijoita, mutta siinä kohdin-
kin on syytä muistuttaa, että se tarvitsee sitten myös lisämäärärahoja. Tämän täytyisi olla
alusta asti siinä keskustelussa mukana, kun tätä valtionosuusjärjestelmää uudistetaan kult-
tuurilaitosten osalta.

14.41 Outi Mäkelä kok: Arvoisa puhemies! Haluan osaltani yhtyä näihin suomalaisen
kirjallisuuden päivän toivotuksiin ja muistuttaa myös siitä, että tänään on siis Aleksis Ki-
ven syntymäpäivä. [Ben Zyskowicz: Nurmijärveltä!] — On kansalliskirjailijamme synty-
mäpäivä, ja hän syntyi siis Nurmijärvellä Palojoen kylässä. Siellä on suuri juhla tänään
meillä luvassa. — Suomea on rakennettu lukemalla, ja lukeva ja sivistynyt maa menestyy
myöskin tulevaisuudessa. Vuonna 2016 yhdysvaltalainen yliopisto järjesti 60 maailman
maata järjestykseen lukutaidon perusteella. Suomi oli tässä tilastossa aivan ensimmäinen,
ja siihen tietysti vaikuttivat paitsi nämä Pisa- ja lukutaitotestit, myös kirjastojen käyttö, kir-
jastojen koko ja kirjojen saatavuus kirjastoissa. Meillä on omalla tavallamme riski tässä lu-
kutaitoasiassa nuorten — ja erityisesti nuorten miesten — osalta, mutta tässä yhteydessä
haluaisin nostaa tämän kirjastolaitoksen esiin. Kirjastolaitos on ansainnut osansa huomios-
9



Pöytäkirjan asiakohta PTK 101/2017 vp
ta näin suomalaisen kirjallisuuden päivänä, ja siellä tehdään todella tärkeää, hyvää työtä
suomalaisen kulttuurin edistämiseksi.

Haluaisin myös tässä lopuksi kannattaa tätä esitystä suomalaisen kulttuurin ajankohtais-
keskustelusta. Se on erittäin hyvä idea. Toivottavasti siihen tartutaan. 100-vuotias Suomi
olisi sellaisen keskustelun ansainnut.

14.43 Pauli Kiuru kok: Arvoisa puhemies! Keskustelukulttuuri on myös kulttuuria, ja
tämä keskustelu on kyllä monelta osin ollut kiitettävää ja mieltä lämmittävää. Palautetta
tästä keskustelualoitteesta, joka yhteisesti voitaisiin tehdä, on tullut yli maakuntarajojen ja
yli puoluerajojen, ja lähdenkin tästä kohta tekemään keskustelualoitetta eduskunnalle kult-
tuurin ajankohtaiskeskustelusta.

Muistutan myös, että kulttuurin edistämistä ovat monet isot hankkeet, joissa myös val-
tio on mukana, ja tällä hetkellä odotamme malttamattomina hallitukselta kolmatta lisätalo-
usarvioesitystä, jossa on tarkoituksena taata rahoitus Tampereelle tulevalle keskusareenal-
le, joka on sekä urheilun että kulttuurin merkittävä kohde tulevina vuosina, kun rakentami-
nen saadaan käyntiin.

14.44 Ari Torniainen kesk: Arvoisa herra puhemies! Keskustelussahan on kyse nimen-
omaan kulttuuriperinnön yhteiskunnallisesta merkityksestä, ja hieman hämmensi, kun
tämä keskustelu tässä keskustelun alkuvaiheessa laajeni tuonne veteraanien kuntoutuksen
määrärahoihin. On tosiaankin erittäin hyvä — ja varmaan olemme tässä salissa kaikki yk-
simielisiä siitä — että niiden veteraanien kuntoutuksen määrärahojen tulee olla riittävällä
tasolla. Tähän asti on ollut käytännössä puhetta, mutta nyt on onneksi tekojakin myös. 

Mutta itse tähän asiaan. Kulttuuria on erittäin monenlaista, ja varmaan jos ruvetaan pu-
humaan kulttuurista laajasti, se vie hyvin paljon aikaa. Pitää näiden museoiden, musiikin,
kirjallisuuden lisäksi ottaa huomioon liikunnallinen kulttuuri myöskin ja liikuntakulttuuri,
joka on äärimmäisen tärkeä koko meidän suomalaiselle yhteiskunnalle. Suomalaiset ovat
käytännössä myöskin urheilukansaa ja ovat aina sitä olleet. Se myöskin tänä 100-vuotisen
itsenäisyyden juhlavuonna tulee muistaa.

Siitä, mitä edustaja Viitanen otti tuossa alkukeskustelussa jo esille, eli tästä ilmaisesta
museokuukaudesta itse toivoisin, että myöskin kunnat ja kaupungit ottaisivat kopin ja vei-
sivät tätä omissa kunnissaan ja kaupungeissaan eteenpäin. Omassa kotikaupungissani Lap-
peenrannassa meillä on käytännössä jo kuukausittain maksuton perjantai museoihin, ja se
on osoittautunut hyväksi asiaksi.

Mutta näin Suomen itsenäisyyden 100-vuotisjuhlavuotena haluaisin nostaa pari kulttuu-
riasiaa ja sellaista hyvää asiaa esille: Ensimmäinen asia on presidentti P. E. Svinhufvudin
kotimuseo, joka tuolla Luumäellä nyt on saatu kunnostukseen ja valmistuu käytännössä
tänä vuonna. Se on erittäin hyvä asia. Toinen, jonka haluaisin nostaa esille, on Salpalinja,
[Puhemies koputtaa] Suomen paras puolustuslinja. Se on oikeastaan maailman paras puo-
lustuslinja, koska sitä ei koskaan tarvittu. Se on edelleen Suomen suurin rakennustyömaa,
ja sen kunnostaminen on tärkeää.

14.46 Pia Viitanen sd: Arvoisa herra puhemies! Ajattelin vielä viimeiseksi puheenvuo-
roksi tarttua siihen isoon lähitulevaisuuden haasteeseen, mihin esimerkiksi täällä juuri
edustaja Mikkonen omassa hyvässä puheenvuorossaan puuttui, nimittäin siihen, että aivan
lähitulevaisuudessa meillä on edessä tämä kulttuurin valtionosuusuudistus, jota parhail-
10



Pöytäkirjan asiakohta PTK 101/2017 vp
laan valmistellaan. Tietenkin se on hyvin tärkeä siksi, että sen kautta voitaisiin mahdolli-
simman laajasti turvata kulttuuritoimijoiden rahoituspohjaa, ja aivan olennaista on se, mitä
täällä sanottiin siitä, että se on hyvin vaikeaa tehdä niin sanotusti kustannusneutraalisti,
mikä tässä nyt on lähtökohtana, koska se tietää sitä, että helppoja esityksiä sieltä ei ole tu-
lossa. Siksi minä toivoisin, että tässä yhteydessä löytyisi kuitenkin sitä viisautta, että paitsi
että löydämme toimivia, hyviä rakenteita ja kenties paljon yhteistyötä eri toimijoiden kes-
ken, saisimme myös tietynlaista näkemystä siitä, että tässä yhteydessä voitaisiin vahvistaa
sitä kulttuurin rahoituspohjaa kaikkiaan. 

Olen usein, puhemies, käyttänyt sellaista esimerkkiä, että jos valtion talousarvio on täl-
lainen rantapallo, niin siinä kulttuurin rahoitus on pingispallon kokoinen, ja siinä eivät pal-
jon leikkaukset sitä rantapalloa pelasta. Se pingispallo kun napsaistaan vaikka kokonaan
pois, niin ei siinä maailma pelastu, päinvastoin ilmat lähtee. Siksi mielestäni on hyvin vii-
sasta vaalia niitä kokonaistaloudellisesti pieniä rahoja, mitä kulttuuri vaatii, niin valtakun-
nan tasolla kuin kunnissakin. Ja mielestäni tämä eduskunnan tämänpäiväinen keskustelu ei
jätä epäselväksi sitä, että täällä on edustajilla hyvää tahtoa toimia sen mukaisesti, että kult-
tuuri kaikkinensa saa ansaitsemansa rahoituksen ja että pidämme siitä hyvää huolta jatkos-
sa ja tulevaisuudessakin. 

Mitä tähän VOSiin tulee, siellä varmasti monia uusiakin keinoja on löydettävissä. Vii-
me kaudella oli hyvä, kun esimerkiksi näitä valtionosuuksia jaettaessa käytettiin tällaista
[Puhemies koputtaa] tietynlaista harkinnanvaraista työllisyysperustetta, ja nämä ovat niitä
ideoita, joita kannattaa sitten jatkossakin ehkä pohtia.

14.48 Hanna Sarkkinen vas: Arvoisa puhemies! On todella hienoa, että käydään nyt sa-
lissa kulttuurikeskustelua, ja annan kyllä lämpimän tukeni myös ajankohtaiskeskustelulle
kulttuurista. Tässä salissa ei todellakaan liikaa puhuta kulttuurista vaan aivan liian har-
voin. Eduskunnan tehtävä ei kuitenkaan ole määritellä, minkälaista on oikea suomalainen
kulttuuri, vaan se sisältö pitää jättää sinne kulttuurikentän itse tehtäväksi, mutta meidän
täytyy keskustella niistä edellytyksistä ja myös kulttuurin rahoituksesta. Onkin tärkeää,
että kulttuuripuhe ei ole vain pehmeää puhetta ja yleistä puhetta kulttuurin arvostuksesta,
vaan kyllä valtion budjetti myös kytkeytyy siihen, kuinka paljon kulttuuria rahoitetaan, ja
tämän rahoituspohjan täytyy olla myös mukana eduskunnan kulttuurikeskusteluissa.

Kulttuurilla on erittäin tärkeä itseisarvo, kulttuurinen arvo, hyvinvointiarvo, mutta sillä
on myös taloudellinen arvo. Erityisesti luovat alat ja kulttuurialat ovat kasvava työllistäjä
myös Suomessa, eli myös tämä taloudellinen puoli ja se taloudellinen arvo siihen kulttuu-
riin sijoitetulla julkisella eurolla täytyy muistaa keskustelussa. Se tulee takaisin yhteiskun-
nalle ja taloudelle moninkertaisesti.

Arvoisa puhemies! Tänä vuonna on paljon Suomi 100 -juhlavuoden tiimoilta suomalais-
ta kulttuuria tuotu esiin, ja minusta on hieno juttu, että eri puolilta Suomea on mahdollis-
tettu oppilaiden tulo tänne Helsinkiin käymään eri kulttuurilaitoksissa, kiitos siitä.

On erittäin hyvä tämä ajatus tästä maksuttomasta museoiden kuukaudesta, ja jos ei se
valtakunnan tasolla etene, niin toivottavasti mahdollisimman monen kunnan tasolla. Tie-
dän, että esimerkiksi monen kunnan taidemuseot ovatkin maksuttomia joko kokonaan tai
välillä, joinain päivinä, mutta kannattaisi harkita myös kunnissa tällaisia kulttuuriseteleitä,
joita voitaisiin esimerkiksi työttömille antaa tai muille, koska kulttuurilla on todella mer-
kittävä [Puhemies koputtaa] hyvinvointimerkitys myös.
11



Pöytäkirjan asiakohta PTK 101/2017 vp
14.50 Arto Pirttilahti kesk: Arvoisa puhemies! Vielä korostaisin kulttuurin puolesta tätä
vapaaehtoista toimintaa ja sitä, miten sinne annetaan voimavaroja. Tuhannet ihmiset teke-
vät tällä hetkellä tosiaan esittävää taidetta ja kulttuuria eri paikoissa. Monet heistä voivat
ottaa tunteja omasta ajastaan käyttääkseen ja nostaakseen kulttuuria eteenpäin.

Olen pikkusen huolissani kuntien tulevasta rahoituksesta siinä mielessä, millä tavalla
pienellä panoksella saadaan paljon juurikin hyvää aikaiseksi eri kunnissa kesätapahtumien
ja muitten osalta, mutta yhtä lailla siitä, millä tavalla me pidämme säätiöt ja niitten sääti-
öitten ylläpitämät suomalaiset taideaarteet mukana kulttuuritarjonnassa. Otan nyt esimer-
kiksi meidän Serlachius-säätiön Mänttä-Vilppulasta ja sieltä tämän Göstan paviljongin:
100 000 kävijää käy siellä, ja sitä kautta me saamme elinkeinotoimintaan vahvan potkun.
Sen kautta on tullut muuta yritystoimintaa, ja se kulttuuri on luonut jo siihen oman, vahvan
elinkeinosaran meidän osaltamme. Varmaan monessa muussa pitäjässä tämä onnistuisi,
kun otetaan se vanha historia esille, pidetään nämä kaikki elementit mukana. Eli se vaatii
niin kuntien rahoitusta kuin valtionkin rahoitusta. Hyvänä esimerkkinä tästä yhteiskunnal-
lisesta vaikutuksesta on se, että se toimii myös toisinpäin: kun Pirkan palkinto annettiin
Serlachius-säätiölle, niin he käyttivät sen siihen, että toivat busseilla koko Pirkanmaalta
nuoret sinne museoon tutustumaan — eli ilmainen museokäynti. Mutta ovat tärkeitä myös
sitten ne kuljetustuet tai tämmöinen, että tehdään kimpassa tai yritysten kautta tukea, että
me saamme sitten ihmiset myös liikkumaan ja tutustumaan kulttuuriin.

14.52 Jukka Gustafsson sd: Arvoisa puhemies! Viimeinen puheenvuoroni tässä yhtey-
dessä. [Ben Zyskowicz: Oliko tuo lupaus?] Ettei minua illalla saunassa harmittaisi eräs
asia, niin totean sen tässä. Toimin nimittäin Tampereella valtakunnallisen erikoismuseo
Werstaan hallituksen puheenjohtajana. Se toimii siinä Tampereen ydinkeskustassa vanhas-
sa Finlaysonin kiinteistössä, ja sinne on todella maksuton sisäänpääsy. Se on varsin suosit-
tu, ja on neljä viisi erilaista näyttelyä vuodessa, päänäyttelyjä näin, että tervetuloa vain
Tampereelle ja museo Werstaalle. Ei maksa mitään. 

14.53 Olavi Ala-Nissilä kesk: Arvoisa puhemies! Suomi 100 -vuosi on todella myös mu-
seovuosi. Suomalaisella museolla menee aika hyvin siinä mielessä, että tämä Museokortti
on ollut hyvä uudistus ja kävijämäärät ovat kasvussa. Sinällään kaikilla museoilla ei mene
taloudellisesti hyvin. 

Kun edustaja Gustafsson kertoi, että hän on puheenjohtajana museosäätiössä, niin mi-
nunkin täytyy sanoa, että olen Suomen maatalousmuseo Saran säätiön puheenjohtaja. Mitä
Suomen historia on? Se on, jos menemme 100—150 vuotta taaksepäin, nimenomaan maa-
seudun, maatalouden historiaa. Kaikki olivat sen kanssa tekemisissä. On tärkeätä, että tä-
täkin historiaa tuodaan, ja sinnehän nyt eduskunnan myötävaikutuksella on siirtymässä
erittäin arvokas kokoelma tuolta Viikin museosta, joka on eurooppalainen kokoelma. Itse
asiassa se oli jo ehdolla eurooppalaiseksi museoksi, edustaja Gustafsson, ei ihan vielä tul-
lut valittua, mutta tämän jälkeen ehkä tulee.

Yleiskeskustelu päättyi.

Eduskunta hyväksyi hallituksen esitykseen HE 87/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
12


