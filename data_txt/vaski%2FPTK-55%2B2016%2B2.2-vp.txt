















































DEM76D.tmpSave.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

2.2. Suullinen kysymys vaelluskalakantojen elvyttämisestä (Krista Mikkonen vihr)
Suullinen kysymys SKT 56/2016 vp

Suullinen kyselytunti

Puhemies Maria Lohela: Seuraava kysymys, Krista Mikkonen.

Keskustelu

16.27 Krista Mikkonen vihr: Arvoisa rouva puhemies! Lauantaina vietetään kansallista
vaelluskalapäivää. Vaelluskaloillamme ei mene hyvin.

Hallitusohjelmassa yhdeksi biotalouden kärkihankkeeksi on nostettu vaeltavien ja uhan-
alaisten kalakantojen elvyttäminen jo vuonna 2012 hyväksytyn kansallisen kalatiestrategi-
an mukaisesti erikseen valittavissa pilottikohteissa. Tavoitteeksi on asetettu vaelluskalo-
jen luontaisen lisääntymiskierron palauttaminen muun muassa poistamalla kalaesteitä, ra-
kentamalla kalateitä, lisäämällä virtausta ja kunnostamalla perattuja koskialueita.

Hallitusohjelman mukaan toimenpiteiden suunnittelu ja niiden toteuttaminen käynniste-
tään nyt toukokuun aikana. Kysynkin ministeri Tiilikaiselta, mikä on tilanne, mitä toimen-
piteitä ja missä kohteissa ollaan tekemässä vaelluskalakantojen elvyttämiseksi kalatiestra-
tegian mukaisesti.

16.28 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa rouva puhemies! Kiitän edustajaa, koska jo tuossa kysymyksessä kuvailitte
hyvin paljon sitä, mitä hallitus aikoo tässä kärkihankkeessa kalakantojen elvyttämiseksi
tehdä.

Todellakin meillä on käytettävissä 7 miljoonan euron ylimääräinen panostus nyt kol-
men vuoden aikana. Se rahankäyttö alkaa tänä vuonna, ja vielä on kahdeksi vuodeksi jat-
kossa jäljellä. Tällä hetkellä kartoitetaan, ja on oikeastaan jo kartoitettu, ne vesistöt, missä
pystytään tekemään näitä toimia: poistamaan vaellusesteitä, kunnostamaan lisääntymis-
paikkoja, kutupaikkoja siellä virtavesissä, ja itse asiassa myös tällaisia ylisiirtolaitteita joi-
hinkin patoihin tai voimaloihin pystytään rakentamaan — niistä on hyviä kokemuksia
Ruotsissa — ja Suomesta löytyy kymmenkunta näitä jokia, missä homma on pantu vireille.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.29 Krista Mikkonen vihr (vastauspuheenvuoro): Arvoisa puhemies! Vaikka ministe-
reiden mielestä kysymys oli naurettava, niin kyse on kyllä monimuotoisuuden kannalta
aika merkittävästä asiasta. Kuten ministeri Tiilikainen sanoi, tähän on varattu 7 miljoonaa
 Tarkistettu
4.0



Pöytäkirjan asiakohta PTK 55/2016 vp
euroa seuraavalle kolmelle vuodelle. Mutta on selvää, että tämä summa riittää vain startti-
rahaksi koko maan kalataloudellisesti merkittävien rakennettujen jokien kalatieratkaisulle.

Ministeri Tiilikainen, miten hallitus aikoo varmistaa, että myös vesivoimayhtiöt tulevat
kantamaan niille kuuluvan kokonaisvastuun kalatiestrategian toimeenpanon kustannuksis-
ta ja vaelluskalojen lisääntymisedellytysten parantamisesta? Ja aikooko ministeri ryhtyä
toimiin sen lainsäädännön tiukentamiseksi, mikä koskee nykyisiä kalatalousvelvoitteita?

16.30 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Kysyjä on tässä kohtaa oikeassa, että tuo 7 miljoonan määräraha ei
todellakaan riitä tuon tavoitteen toteuttamiseksi. Kyseessä on siemenraha, mikä tietenkin
edellyttää sitä, että niissä kohteissa, missä vaelluskalakantojen luontaista lisääntymistä
vahvistetaan ja elvytetään näitä kantoja, täytyy alueella toimivien yritysten, miksei myös
maakuntien rahoituksen tai kehittämishankerahoituksen, tulla vastaan, jotta pystytään luo-
maan tehoa. Tässä on tämmöisestä siemenrahasta kyse. Myös se, miten alueet ja yritykset
osallistuvat, vaikuttaa siihen, missä järjestyksessä pystytään näitä kohteita toteuttamaan.
Näitä on todellakin kymmenkunta kohdetta eri puolilla maata niin meressä elämäänsä viet-
tävien lohien ja vaelluskalojen kutupaikkojen varmistamiseksi kuin myös sitten sisävesien
— esimerkiksi uhanalaisen saimaanlohen — lisääntymispaikkojen varmistamiseksi.

16.31 Satu Hassi vihr (vastauspuheenvuoro): Arvoisa puhemies! Kysymyshän ei ole pel-
kästään kaloista, vaan kysymys on myös aluetaloudellisesti tärkeästä asiasta. Esimerkiksi
Kemijoki oli aikoinaan Euroopan tärkeimpiä lohijokia, ja sillä lohella oli aluetaloudellises-
ti suuri merkitys ihmisten ravinnossa. Tänä päivänä sillä voi olla aluetaloudellisesti suu-
rempi merkitys turismissa, joka esimerkiksi Lapissa on merkittävä elinkeino.

Tiedustelisin hallitukselta, aikooko hallitus nyt käyttää sitä tilannetta, että meillä on
maa- ja metsätalousministeriön ja ympäristöministeriön salkku saman ihmisen käsissä,
edistääkseen sitä, että esimerkiksi saataisiin luonnonlohi jälleen nousemaan Kemijoen nii-
hin osiin, jotka ovat vapaina ja toivottavasti myös pysyvät vapaina, jolloin sinne saataisiin
koko Euroopan mitassa aivan ainutlaatuinen luontoarvojen, muun luontomatkailun ja
myös kalastuksen kokonaisuus.

16.32 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa rouva puhemies! Nyt parhaiten tämä kalatiestrategian toteuttaminen ja uhan-
alaisten kalakantojen elvyttäminen ja siinä samalla matkailuelinkeinon tukeminen onnis-
tuu siten, että kullakin vesistöalueella, missä näitä toteuttamista odottavia hankkeita on,
paikalliset voimat kokoontuvat yhteen ja sieltä löytyy sitä vastuunottajien joukkoa, joka
yhdessä pohtii, mihin se alue on valmis. Esimerkiksi Lapin liitto on Kemijoen kohdalla ot-
tanut vetovastuuta kootakseen toimijoita yhteen mainitsemienne tavoitteitten saavuttami-
seksi. Ja toden totta, otan esimerkin: kun meillä on onnistuttu elvyttämään ja vahvistamaan
tuota Tornionjoessa luontaisesti lisääntyvää kalakantaa ja sen nousu on toissa vuonna en-
nätyksellisissä mitoissa, viime vuonnakin erittäin korkealla, niin se on ilman muuta lisän-
nyt matkailun tulovirtaa monella tavoin. Täytyy pyrkiä nyt saamaan myös muilla joilla lii-
kenteeseen tätä samaa kehitystä.

16.34 Markus Mustajärvi vas (vastauspuheenvuoro): Arvoisa puhemies! Kemijoen ve-
sistörakentamisella on pitkä ja synkkä historia. Aikoinaan, kun saksalaiset räjäyttivät Ke-
2



Pöytäkirjan asiakohta PTK 55/2016 vp
mijokisuun, silloin haettiin rakennuslupa uudelle sillalle, mutta siitä tuli vahingossa pato,
ja lohen nousu loppui siihen paikkaan. Pääministeri Sipilä, te olette aikoneet laittaa taseen
töihin ja mahdollisesti myydä kokonaan valtion omistuksen Kemijoki Oy:ssä. Eikö siinä
yhteydessä olisi paikallaan korvamerkitä myyntituloista riittävän suuri osuus kalateiden ra-
kentamiseen ja valtion kiistattomien kalatalousvelvoitteitten täyttämiseen?

16.34 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin, Kemijoen osalta ei ole mitään myyntipäätöksiä tehty. Tuo eduskuntaraja ehkä muut-
tuu sitten lisätalousarvion yhteydessä, kun sitä käsitellään, mutta myynnin, edes mahdolli-
sen myynnin, edellytyksenä on se, että saadaan aikaan osakassopimus nykyisten pienosak-
kaiden ja suurempien osakkaiden välille. Se, että korvamerkitsisimme jotakin myyntituloa
käytettäväksi johonkin toiseen käyttöön budjettitaloudessa, ei ole ollut tapana. Mutta niin
kuin kuulimme maa- ja metsätalousministerin esityksessä, nämä kalatiet ovat korkealla
prioriteetilla hallituksen ohjelmassa. Mutta se, että me jotakin myyntituloa korvamerkitsi-
simme johonkin tiettyyn tarkoitukseen, ei ole ollut tapana.

16.35 Eeva-Maria Maijala kesk (vastauspuheenvuoro): Arvoisa puhemies! Meillä Kala-
talouden Keskusliitossa, kuten Vapaa-ajankalastajissakin on otettu tämä esitys todella in-
nostuneena ja kiitollisena vastaan. Nyt todella toivomme, että saisimme tällä tuloksia ai-
kaiseksi.

Asun itse Kemijoen latvoilla, ja jo viime kesänä me saimme sinne siirrettyä ensimmäi-
set lohet, ja nyt todella odotan, että sinne saataisiin lisää näitä siirtoistutuksia, mutta tämä
siirtoistutus ei välttämättä onnistu. Nyt on työn alla monia uudenlaisiakin menetelmiä, mi-
ten saisi lohia siirrettyä. Onko tätä kalatieohjelmaa tarkoitus työstää millä tavalla, että sai-
simme uudella tavalla toimivia systeemejä nyt aikaiseksi? Kalastusmatkailullehan tällä on
todella iso merkitys. Kyllä meillä Kemijokivarressa, niin kuin muissakin näissä kalatieoh-
jelman mukaisissa kohteissa, kalastus on todella iso ja merkittävä asia. (Hälinää)

Puhemies Maria Lohela: Täällä on taas melko runsaasti tätä muuta taustakeskustelua
käynnissä. Nyt on ministeri Tiilikaisen vuoro.

16.36 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa rouva puhemies! Kun mietitään, mitä kaikkia keinoja meillä on tehtävissä, jot-
ta johonkin vesistöön se luontainen kalakanta pystytään palauttamaan, niin totta kai yksi
tärkeä asia on, että rakennetaan niitä kulkuteitä, kalaportaita. Yhtä tärkeätä on se, että pys-
tytään jo ennen sitä kunnostamaan niitä lisääntymispaikkoja ja saamaan sinne lisääntyviä
lohia, jotta syntyy poikasia, jotka leimautuvat tuohon kyseiseen jokeen ja sieltä alavirtaan
mennessään tietävät, mihin sitten jatkossa palata. Pelkästään se, että poistetaan vaelluses-
teet, ei vielä auta elinvoimaisen kalakannan synnyttämiseen, vaan tarvitaan sitä nousuun
pyrkivien emokalojen vaikka hissillä nostamista vaellusesteistä yli, jotta päästään niille ku-
tupaikoille. Tämän kaltaisia ratkaisuja, konkreettisia, yksityiskohtaisia toimia, tällä strate-
gian mukaisella kärkihankerahoituksella tullaan tekemään.

16.38 Ville Niinistö vihr (vastauspuheenvuoro): Arvoisa puhemies! Minuakin ihmetyt-
tää se naurunremakka, joka hallituspuolueilta tuli tässä kysymyksen esittämisen yhteydes-
sä. Tuntuu siltä, että hallitukselta puuttuu tämmöinen aluetalouden kehittämisen näkökul-
3



Pöytäkirjan asiakohta PTK 55/2016 vp
ma. Minusta se on suoraan sanottuna järkyttävää, että hallitus on yllättynyt siitä, että yli
400 miljoonan euron vuositason leikkaukset korkeakouluista ja tutkimuksesta vuoteen
2019 mennessä johtavat aluetaloudellisiin haittavaikutuksiin ja joiltakin paikkakunnilta
voi korkeakoulutus poistua. Mielestäni se on päivänselvää, että se on teidän tekojenne seu-
rausta.

Mutta tässäkin, jos puhutaan nyt kalateistä ja vaelluskaloista, on kysymys siitä, että ai-
kanaan, kun on vesivoimaa rakennettu, se on ollut iso vallansiirto sieltä paikallisilta ihmi-
siltä ja kalastajilta isoille vesivoimayhtiöille, ja on arvioitu, että kalojen istutusvelvoitteet
ovat olleet vain noin seitsemäsosa siitä vahingosta, mitä nämä ihmiset ovat kärsineet. Nyt
se kysymys on, ministeri Tiilikainen: pitäisikö suoranaista kalatievelvoitetta edellyttää tä-
män porkkanarahan lisäksi, jotta vesivoimayhtiöt maksavat tämän velkansa paikallisille
ihmisille ja kalastusmatkailu (Puhemies koputtaa) ja aluetalous pääsevät kehittymään uu-
della tavalla?

16.39 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! En tiedä, kuka mahtoi nauraa ja missä, kun tätä alkuperäistä kysy-
mystä esitettiin. Itse otan tämän asian hyvin vakavasti, ja sen ottaa vakavasti koko hallitus.
Siitä on merkkinä se, että tästä on niin korkealle tasolle tehdyt kirjaukset. Tämä on yksi
biotalouden kärkihankkeen konkreettisia toimenpiteitä, ja hallitus velvoittaa minua vastaa-
vana ministerinä sen puolesta toimimaan, ja näin aion myös toimia ja niitä toimenpiteitä
olen tässä kertonut.

Mitä tulee sitten näihin aikaisempiin oikeuden päätöksiin erilaisten kalatalousvahinko-
jen korvaamisesta, mitä yhtiöille on määritetty, meillä Suomessa on toki viranomaiset sitä
varten, että ne arvioivat, ovatko tilanteet muuttuneet, ovatko korvaukset paikallaan, ja jos
sitä arviointia tehdään ja lähdetään uudelle kierrokselle, niin se on sitten viranomaisten teh-
tävä arvioida sitä, ja he voivat omaa työtänsä tehdä rauhassa. Minua velvoittaa viedä näitä
hallituksen kärkihankkeena eteenpäin yhdessä toimijoitten kanssa (Puhemies koputtaa)
pyrkien nopealla tahdilla parantamaan vaelluskalojen tulevaisuutta.

Kysymyksen käsittely päättyi.
4


