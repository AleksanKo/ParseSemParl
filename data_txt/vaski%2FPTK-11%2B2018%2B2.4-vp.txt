















































DEMF11C.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.4. Suullinen kysymys eläinsuojelulain uudistuksesta (Jari Myllykoski vas)
Suullinen kysymys SKT 12/2018 vp

Suullinen kyselytunti

Puhemies Paula Risikko: Seuraava kysymys: vasemmistoliiton eduskuntaryhmä, edusta-
ja Myllykoski.

Keskustelu

16.38 Jari Myllykoski vas: Arvoisa rouva puhemies! Nyt on lausuntokierroksella eläin-
suojelulain uudistus, jonka nimeksi on tulossa laki eläinten hyvinvoinnista. Mutta haluan
kysyä ministereiltä: Voimmeko olla varmoja sen todella edistävän eläinten hyvinvointia?
Eläimet ovat tuntevia olentoja, ja suuri enemmistö suomalaisista haluaa eläimille hyvät ja
asialliset olot, paremmat kuin nykyisellään. Lakitekstin perusteluissa sanotaan, että eläi-
mille pitää taata lajityypillisen käyttäytymisen mahdollisuus. Lausuntokierroksella ole-
vaan lakiluonnokseen on kuitenkin jäänyt juomaveden kokoinen aukko. Te olette tekemäs-
sä lakia, jossa eläimille ei ole juomavettä saatavilla jatkuvasti. Eikö juomavesi ole lajityy-
pillinen tarve eläimille? Arvoisa ministeri Leppä, tuhansien järvien ja runsaiden vesivaras-
tojen varoista kuuluisassa Suomessa tämä tuntuu peräti oudolle.

16.39 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Eläinten hyvinvointilaki jo nimenä kertoo, miten laaja-alaisesta kysymyksestä
on tässä tapauksessa kyse. Me haluamme tuoda nyt paljon muutakin eläinten hyvinvointiin
liittyvää asiaa kuin pelkkä kipu ja särky, haluamme tuoda kokonaisen hyvinvoinnin näkö-
kulman. Siinä on se lähtökohta koko lainsäädännön uudistukselle ja tälle lausuntokierrok-
sella olevalle luonnokselle.

Mitä tulee juomaveteen, totta kai se on päivänselvää: Se on koko elämisen perusedelly-
tys, että vettä on. Sitä pitää tarjota, se on niin jo nykyisellään, se on myöskin jatkossa sitä.
Sitten, miten ja millä tavoin se on kirjattuna lakiin: Nyt on aikaa antaa palautetta tuosta lau-
suntokierroksella olevasta eläinten hyvinvointilaista. Sen pohjalta tuo lausuntokierros on
aito, ja sen pohjalta me teemme uusia johtopäätöksiä ja katsomme asioita, millä tavoin nii-
tä voidaan vielä paremmin, jos tulee hyviä ehdotuksia, [Puhemies koputtaa] korjata, mutta
vedensaanti on ehdoton edellytys eläinten hyvinvoinnille.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 11/2018 vp
16.41 Jari Myllykoski vas (vastauspuheenvuoro): Arvoisa rouva puhemies! Tämä halli-
tus ei halunnut uudistaa eläinsuojeluvaltuutetun virkaa, mikä antaa valitettavan ruman ku-
van hallituksen suhtautumisesta eläinten hyvinvoinnin edistämiseen. Suhtautuminen ko-
rostaa ennemminkin vähättelyä eläinten hyvinvoinnista. Voimmeko nyt luottaa, että lau-
suntokierroksen jälkeen lakiluonnokseen tulee huomioiduksi asiantuntijoiden näkemykset
niin, että saamme kitkettyä tästä maasta esimerkiksi villinä ja vapaana rehottavan koirien
pentutehtailun, ja niin, ettei koirien jalostus palvele ihmisten mieltymyksiä vaan koiran hy-
vinvointia, ja niin, että julmat eläinrääkkäystapaukset eivät voi uusiutua samojen käsien
kautta, tai että pieniä porsaita ei kastroida puuduttamatta? Suomalaiset haluavat eläimille
paremmat olot, niin myös eläinlääkärit, Evira, eläinsuojelujärjestöt ja vasemmistoliitto. Et-
tehän jätä Suomen kansan näkemystä huomioimatta?

16.42 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Kaikkiin noihin kysymyksiin voin vastata ”kyllä”. Jokainen noista asioista on muka-
na luonnoksessa, ja niin kuin äsken totesin, niin vielä lausuntokierroksen jälkeen me arvi-
oimme, onko tarvetta vielä parantaa tuota lausunnolla olevaa tekstiä. Valtuutetun osalta me
olemme lähteneet siitä, että kun meillä on viranomaisverkosto valvomassa eläinsuoje-
luasiaa, me olemme vahvistaneet sitä jo nyt, ja tämän uuden lain myötä viranomaisille tu-
lee uusia valtuuksia, jotka ovat ihan oikein, niin pitääkin olla. Samalla kiinnitämme erityis-
tä huomiota viranomaisten väliseen tiedonkulkuun, tiedonvaihtoon niin, että sinne ei kat-
vealueita tule. Ja on totta, että joiltain osin on tapahtunut niin, että eri viranomaiset eivät ole
tienneet asiasta, ja siksi tuossa uudessa laissa nimenomaan tätä painotetaan ja tämä on nos-
tettu myöskin siellä keskiöön. On paljon parempi se, että meillä on eri puolilla maata riit-
tävästi eläinsuojeluvalvojia, [Puhemies koputtaa] kuin se, että meillä on yksi henkilö jos-
sakin asiaa hoitamassa.

Puhemies Paula Risikko: Ja vielä yksi kysymys. — Edustaja Mikkonen.

16.43 Krista Mikkonen vihr (vastauspuheenvuoro): Arvoisa puhemies! Eläinsuojelula-
ki on todella vanhentunut, se on vuodelta 1996, ja 20 vuodessa on valtavasti tullut uutta tie-
toa koskien niin eläinten käyttäytymistä, eläinten älykkyyttä kuin heidän kokemaansa kär-
simystä. Lain tavoitteena on taata lajityypillinen käyttäytyminen, mutta valitettavasti mo-
nessa kohtaa tästä kyllä jäädään. Se johtuu siitä, että, kuten on kerrottu, lain tavoitteena on
tehdä uudistus, joka ei saa maksaa mitään, ja silloin on selvää, että olosuhteita ei voida pa-
rantaa. Kysynkin ministeriltä, miten esimerkiksi näette, että turkiseläimet pystyvät ny-
kyään lajityypillistä käyttäytymistään harjoittamaan pienissä häkeissään. Tähänhän ei ole
nyt ehdotettu mitään muutosta. Samoin kysyn, miten näette, että laiduneläimet kykenevät
lajityypillistä laiduntamiskäyttäytymistään harjoittamaan tämän lakiesityksen myötä.

16.44 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Jos aloitan tuosta viimeisestä, laiduntamisesta. En ymmärtänyt, mitä tarkoitatte, mi-
ten pystyvät hoitamaan käyttäytymistään. Totta kai, niin kuin tähänkin asti, laiduntaminen
on äärimmäisen tärkeä osa kaikkien tuotantoeläinten elämää, se on ihan päivänselvä asia.
Ei siihen puututa millään tavalla. Ei sitä rajoiteta, päinvastoin, sitä edesautetaan sillä, että
me tulemme ilman muuta määrittelemään ja moni ala on jo määritellyt paljon, paljon tiu-
2



Pöytäkirjan asiakohta PTK 11/2018 vp
kemmat hyvinvointikriteerit niin laiduntamisen osalta kuin monen muunkin osalta kuin
mitä pelkkä laki on. Se on todella tärkeä ja hyvä asia.

Siitä olen täysin samaa mieltä, että nyt voimassa oleva laki ja sen jälkeen tullut tutki-
mustieto pitää ottaa huomioon. Sitä on tässä otettu huomioon ja otetaan jatkossakin. Sitä
tulee jatkuvasti uutta, ja sen vuoksi tuon eläinten lajityypillisen käyttäytymisen pitää olla
mahdollista, ja se ei ole siitä hoitomuodosta, siitä rakennuksesta kiinni, vaan se on siitä hoi-
dosta. Se on meistä ihmisistä kiinni. Sen takia näiden pitää olla sopusoinnussa keskenään
niin, että kun [Puhemies: Aika!] ihminen voi hyvin, eläin voi hyvin, ja päinvastoin.

Kysymyksen käsittely päättyi.
3


	2.4
	16.38
	16.39
	16.41
	16.42
	16.43
	16.44


