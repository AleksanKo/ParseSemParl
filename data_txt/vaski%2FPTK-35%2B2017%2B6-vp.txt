















































DEM1735.tmpSave.xml


Pöytäkirjan asiakohta PTK 35/2017 vp
Pöytäkirjan asiakohta 

PTK 35/2017 vp

Täysistunto

Keskiviikko 5.4.2017 klo 14.00—15.42

6. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 8/2017 vp
Valiokunnan mietintö YmVM 3/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 6.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

15.38 Eerikki Viljanen kesk: Arvoisa puhemies! Kannatan tämän hallituksen esityksen
tavoitetta ympäristöluvanvaraisuuden keventämisestä. On hyvä, että luvanvaraisuus pois-
tetaan monilta toimilta, joiden ympäristövaikutusten arvioidaan olevan vähäisiä, ja ne siir-
retään rekisteröintimenettelyn piiriin. Tällöin niiden ympäristönsuojeluvaatimuksista sää-
detään valtioneuvoston asetuksella. Näin asetukseen perustuvat vaatimukset ovat samoja
kaikille toimijoille ja toimintakohtaisiin lupiin verrattuna toiminnanharjoittajien asema yh-
denmukaistuu. Tässä ehdotamme osin myös luvanvaraisuuskynnyksen nostamista halli-
tuksen esityksen perusteluista ilmenevistä syistä, ja saamansa selvityksen perusteella ym-
päristövaliokuntakin on pitänyt esitystä tarpeellisena ja tarkoituksenmukaisena. Yhdyn va-
liokunnan kantaan.

Arvoisa puhemies! Tämä esitys jatkaa hallituksen linjaa byrokratian purkamiseksi, hal-
linnon sujuvoittamiseksi ja resurssien kohdistamiseksi oikeisiin painopisteisiin huolehtien
kuitenkin samalla siitä, että hallinnon keventämistoimet eivät vaaranna ympäristönsuoje-
lun tasoa ja että kansalaisten osallistumisoikeus ympäristöä koskevaan päätöksentekoon
turvataan.

Arvoisa puhemies! Tämä on hyvä linja, ja tällä on hyvä jatkaa.

15.39 Hannu Hoskonen kesk: Arvoisa herra puhemies! Valiokunnan mietintö on erittäin
ansiokas, ja tässä mietinnössä toteutuu nimenomaan se hallituksen linja, jolla pyritään tä-
män vaalikauden aikana poistamaan mahdollisimman paljon turhaa byrokratiaa. Normeja
puretaan ja ennen kaikkea pyritään siihen, että jos esimerkiksi joku yrittäjä on aikaisem-
min joutunut siihen lupaviidakkoon ja on sitten estynyt liiketoiminta ja samalla jää tule-
matta ne paljon kaivatut työpaikat, niin tämäntyyppisillä pienillä muutoksilla näitä byro-
kratian loukkuja puretaan.

Pitää muistaa koko ajan, että meillä noin 2,9 miljardin euron edestä hankkeita seisoo lu-
pamenettelyssä tuolla eri viranomaisissa tai tuomioistuimissa. Uskon, että joka ainoa han-
ke, mitä siellä on, on vakain tuumin tehty, elinkeinonharjoittajien tai yrittäjien rehellisesti
 Tarkistettu
4.0



Pöytäkirjan asiakohta PTK 35/2017 vp
tekemiä hakemuksia ja ne paperit vain jostain syystä jonkun byrokraatin pöydällä seisovat
siellä. Meidän on kyllä tehtävä tässä Suomenmaassa ihan oikeasti nyt, sekä eduskunnassa
että myös tuolla ministeriöissä ja muissa viranomaisissa, selkeä linjanmuutos, että saam-
me nämä investoinnit liikkeelle. Kun katsoo tuota Suomen taloutta ja velkaantumisvauh-
tia, niin emme kai tästä voi olla muuta kuin yhtä mieltä, että Suomen pyörät on saatava
pyörimään. Tästä hyötyvät kaikki, ja kaikkein parhaiten siitä hyötyvät ne työttömät, joilla
ei tällä hetkellä työtä vielä ole.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 8/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


