















































DEM51CA.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

4. Hallituksen esitys eduskunnalle laiksi poliisilain 2 luvun muuttamisesta
Hallituksen esitys HE 223/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään hallintovaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.06 Sisäministeri Kai Mykkänen (esittelypuheenvuoro): Arvoisa puhemies! Hallitus
siis esittää muutettavaksi poliisilakia siten, että lakiin lisättäisiin säännökset, joiden perus-
teella poliisilla olisi nykyistä kattavampi toimivalta puuttua lennokkien ja miehittämättö-
mien ilma-alusten kulkuun. Tämä puuttuminen olisi mahdollista vain, jos se on välttämä-
töntä yleisen järjestyksen ja turvallisuuden ylläpitämiseksi, rikosten ennaltaehkäisemisek-
si tai jo aloitetun rikoksen keskeyttämiseksi, erityisten valvontakohteiden vartioimiseksi,
poliisitehtävän tai merkittävän valtiollisen tapahtuman turvaamiseksi tai onnettomuuspai-
kalla suoritettavien toimenpiteiden tai toimenpiteen kohteena olevan henkilön yksityisyy-
den suojaamiseksi.

Esimerkiksi kameroilla varustettujen dronejen käyttäminen onnettomuuspaikoilla on
niin maailmalla kuin Suomessa valitettavasti johtanut tilanteisiin, joissa on uhattu sekä uh-
rien yksityisyydensuojaa että myös turvallisuusviranomaisten nopeaa toimintaa tällaisen
tilanteen yhteydessä. Tässäkin yhteydessä haluan käyttää mahdollisuutta hyväkseni, että
varmaan eduskuntakin yhdessä voisi vedota kansalaisiin, että turvallisuusviranomaisten ja
pelastajien toiminta onnettomuustilanteissa turvataan ja tämäntyyppinen kuvaustoiminta
myöskään uhrien yksityisyydensuojan rajamailla ei Suomessa yleistyisi.

Miten poliisi voisi sitten puuttua lennokkeihin? Tämä lakiesitys antaisi mahdollisuuden
käyttää teknistä laitetta, joka ei kuitenkaan aiheuta vähäistä suurempaa haittaa muulle ylei-
sön radioviestinnälle tai viestintäverkolle. Tällaisia laitteita saisi käyttää vain niin kauan
kuin se on välttämätöntä toimenpiteen suorittamiseksi, ja kysymys voi siis olla laitteesta,
joka joko pakottaa lennokin maahan tai ottaa lentolaitteen ohjauksen haltuun. Teknistä lai-
tetta voisi käyttää ainoastaan asianmukaisen koulutuksen saanut poliisimies. Tarvittaessa
voitaisiin käyttää myös tarpeellisia voimakeinoja, joita voidaan pitää puolustettavina suh-
teessa välttämättömään tarpeeseen. Poliisimiehellä olisi oikeus käsitellä lennokin tai mie-
hittämättömän ilma-aluksen käyttöön liittyvää radioviestintää, välitystietoja, sijaintitietoja
lennokin ja miehittämättömän ilma-alukseen kulkuun puuttumiseksi tai sen järjestelmän
yksilöimiseksi ja sijainnin määrittelemiseksi.
 Tarkistettu
4.1



Pöytäkirjan asiakohta PTK 117/2018 vp
Olemme siinä tilanteessa, että lennokkien ja miehittämättömien ilma-alusten käyttö on
nopeasti ja runsaasti lisääntynyt ja ne ovat kehittyneet aiempaa suorituskykyisemmiksi
sekä kantomatkojen että erityisesti kuvausjärjestelmien osalta. Ne muodostavat uudenlai-
sen ja aiempaa suuremman turvallisuusuhan, johon vastaaminen kuuluu ensi sijassa polii-
sille. Haluan tietysti korostaa, että sinänsä uusi tekniikka muodostaa myös merkittävän
mahdollisuuden, jolla on itse asiassa nyt viimeisen viikon aikanakin pystytty esimerkiksi
takaa-ajotilanteessa saavuttamaan kiinniotettava ja useita kertoja tämänkin vuoden aikana
löytämään eksynyt maastosta. Mutta silloin, kun niitä käytetään väärin, ne muodostavat to-
della uhan, johon on tarvetta poliisin puuttua. Tällä hetkellä poliisilaissa ei ole lainkaan
lennokkien tai miehittämättömien ilma-alusten kulkuun puuttumista koskevaa toimival-
tuussäännöstä, ja tästä syystä hallitus on päätynyt esityksen tekemään.

Ehdotuksen vaikutuksista voidaan todeta, että ennen kaikkea tarkoituksena on tietenkin
se, että turvallisuutemme paranee erityisesti onnettomuustilanteissa mutta myös mahdolli-
sesti rikollisten tahallaan käyttämän häirintätarkoituksen estämiseksi. Voi sanoa, että tie-
tyissä tilanteissa myös valtiollisten erityiskohteiden vartiointi voi tulla kyseeseen näitä
miehittämättömiä lennokkeja vastaan, ja silloin puhutaan myös kansallisen turvallisuuden
kysymyksistä.

Arvoisa puhemies! Toivon, että käymme rakentavan keskustelun myös tästä lakiehdo-
tuksesta.

16.10 Hannu Hoskonen kesk: Arvoisa rouva puhemies! Tämä dronejen tekemä ongelma
Suomessa, tai oikeastaan yleismaailmallisesti, leviää, se, että lentävillä pienillä laitteilla
pystytään esimerkiksi kuvaamaan vaikka nyt pihapiiriä, että mitä siellä tapahtuu, taikka pa-
himmillaan on niin, että siitä voi tulla jopa häirintään johtavaa toimintaa, jossa henkilön
kotipiiriä tarkastellaan jatkuvasti ylhäältä päin. Ajatelkaa nyt vaikka sellainen tilanne, että
joku menee kameran kanssa toisen pihapiiriin kuvaamaan vaikka siinä talossa asuvia ihmi-
siä: Se on varmasti rikollista toimintaa, sitä ei saa tehdä, se on ihan nykyisessä laissa kiel-
letty. Mutta kun omistaa tämmöisen lentävän pienen laitteen, missä on tarkka kamera, niin
voi pahimmillaan tehdä jopa semmoisen homman, että laittaa elävän kuvan tulemaan, ja se
on sitten vaikka YouTubeen vietynä suoraan katsottavissa, mitä tapahtuu siellä perheen ta-
kapihalla, jossa lapset ovat leikkimässä ja vanhemmat viettävät vaikka vapaapäivää, tai
kun ollaan kesämökillä järvenrannalla. 

Kiitoksia ministerille siitä, että hän on aktiivisesti tätä asiaa vienyt eteenpäin. Mutta toi-
voisin nyt hartaasti, että tähän saataisiin paljon, paljon jyrkemmät, selkeämmät rajat ja vas-
tuut, sillä tämähän loukkaa selvästi yksityisyydensuojaa, se, että mennään pihapiiriin ku-
vaamaan näillä laitteilla. Sehän onnistuu vallan hyvin. Nykyiset kamerat ovat niin tarkko-
ja, että niillä pystyy saamaan huipputason kuvaa aivan alkeellisilla lentovälineillä. Tämän
takia toivoisin, arvoisa ministeri, vastausta: ollaanko tähän jollakin [Puhemies koputtaa]
keinoin puuttumassa vielä kovemmalla kädellä, koska tässä on menty nyt yksityisyyden-
suojan piiriin todella vahvasti, jos näille ei saada kohtapuoliin tiukkoja rajoja, muutenkin
kuin tämmöisissä tärkeissä kohteissa, kuten esimerkiksi Puolustusvoimien ja valtionjoh-
don asioissa, myös yksityisen ihmisen yksityisyydensuoja on mielestäni vaalimisen arvoi-
nen. 

16.12 Timo Heinonen kok: Arvoisa rouva puhemies! Me olemme puolustusvaliokunnas-
sa käsitelleet vastaavantyyppistä lainsäädäntöä Puolustusvoimien osalta. Sillä tähdätään
2



Pöytäkirjan asiakohta PTK 117/2018 vp
siis nimenomaan samanlaiseen lopputulokseen kuin tässä sisäministeri Kai Mykkäsen esit-
telemässä lakiesityksessä, jossa nyt poliisille tulee oikeudet puuttua lennokkeihin, dronei-
hin ja muihin vastaaviin ottamalla ne haltuun tai alas ajamalla ne erilaisissa tilanteissa. 

Ministeri toi esille onnettomuustilanteet. Varmasti voisi kyseeseen tulla yllättävät tilan-
teet mielenosoituksissa. Toki täytyy muistaa, että usein näitä väliaikaisia lentokieltoja ase-
tetaan esimerkiksi sellaisissa tilanteissa kuten silloin kun Trump ja Putin Suomessa tapasi-
vat, silloin oli isompia alueita luonnollisesti jo rajattu. Mutta nimenomaan tällaisiin vähän
yllättäviin tilanteisiin, mihin ministerikin viittasi, tällä pystytään poliisin toimesta puuttu-
maan. 

Puolustusvoimien puolella ongelma on ollut nimenomaan vakoilu, ja sielläkin sellaisis-
sa tilanteissa, kun järjestetään erilaisia harjoituksia, ulkovaltojen miehittämättömiä drone-
ja, lennokkeja ja muita on ollut häiritsemässä näitä harjoituksia. Ne saattavat aiheuttaa täl-
laisen akuutin häiriön tietysti lentokoneille ja muille mutta myös puhtaasti vakoilua. Ja
meidän teknologiamme menee kovaa vauhtia eteenpäin, itse asiassa taitaa tänäkin päivänä
jo olla mahdollista toteuttaa ilmatilan loukkaus ja vakoilu niin, että itse tämä henkilö, joka
vakoilun suorittaa, onkin jossain ihan toisella puolella maapalloa ja saattaa ohjata koneen
yli rajan. 

Vankilathan meillä ovat jo luonnollisesti näitä alueita, joissa koneet pystytään ottamaan
alas, eli näitä ei drone-alueita tulee koko ajan lisää, ja hyvä niin. 

16.14 Pauli Kiuru kok: Arvoisa puhemies! Kiitos ministerille esittelystä. Täytyy sanoa,
että kun tekniikka kehittyy, tekniikka muuttuu, uusia laitteita ja käyttäytymistapoja tulee
hyviä ja ei niin hyviä, niin totta kai lainsäädännön täytyy seurata aikaansa ja muuttua siinä
mukana. Taustalla on yleisen järjestyksen, yleisen turvallisuuden ylläpitäminen, rikosten
ennaltaehkäisy ja jo toteutumassa olevien rikosten keskeyttäminen.

Yksi asia, mikä on tullut esiin, on tämmöinen lentoliikenteen häirintä. On käytetty eri-
laisia laservaloja, on käynyt ilmi, että lähellä lentokenttiä lennätetään vastoin määräyksiä
ja ohjeita lennokkeja. Ymmärtääkseni tämä lakiesitys antaa valmiuksia, toimintamahdolli-
suuksia poliisille puuttua tiukemmin myös tämäntyyppiseen häiriökäyttäytymiseen. 

16.15 Ari Jalonen sin: Arvoisa puhemies! Kehitys tosiaan kehittyy, ja silloin kun tulee
uusia toimintatapoja tai laitteita, millä tehdään jotain asiaa toisin, tulee väistämättä myös
vastaan ongelmia ja haasteita, jotka tarvitsee sitten ratkaista.

On hyvä, että tässä nyt ratkotaan näitä havaittuja ongelmia, mutta kysyn nyt: eihän tässä
tehdä kuitenkaan vahingossa mitään esteitä sentyyliselle kehitykselle, että voi olla vaikka
ruokakassin kotiintuontipalvelu dronen avulla tai vaikkapa että ensiaputilanteissa 112-pu-
helu soitettua puhelin paikantuu ja jos siellä on elvytystilanne menossa, niin sinne lähtee
automaattisesti defibrillaattori, millä voidaan ottaa tilanne haltuun, tai että tulee vaikkapa
joku postitoiminnan uusi muoto? Niitähän on jo nyt koetettu. Kysymys tosiaan kuuluu: ei-
hän nyt vahingossa tehdä minkäänasteista estettä tälle kehitykselle?

16.16 Katja Hänninen vas: Arvoisa rouva puhemies! Tätä lakiesitystä on kyllä odotettu,
ja luulen, että tästä ei kovin paljon erimielisyyksiä opposition ja hallituksen välille synny,
toisin kuin ehkä monista muista esityksistä on syntynyt. Tämä on todella kannatettava.
Nämä dronet ovat tosiaan yleistyneet todella huimaa vauhtia viime vuosina, ja juuri se, että
3



Pöytäkirjan asiakohta PTK 117/2018 vp
niitä on mahdollista käyttää rikolliseen toimintaan. Vankiloihin voidaan kuljettaa huumei-
ta, lääkkeitä ja pahimmassa tapauksessa vaikka aseita. 

Nyt sitten tietysti on tärkeää, että meillä on mahdollisuus niitä droneja häiritä vaikka pai-
kallisesti vankiloitten tai voimalaitosten yllä, että ne eivät sinne alueelle pääse. Toisaalta
sitten on tietysti tärkeää tämä poliisien voimankäyttö, että he voivat estää silloin kun siitä
on vaaraa ihmisille ja voidaan todeta, että nämä on tarkoitettu rikolliseen toimintaan. Sii-
hen ei tällä hetkellä tosiaan ole ollut mahdollista puuttua, jos se laite on esimerkiksi varus-
tettu kuvaamiseen tarkoitetulla välineellä ja sitä on aiottu käyttää laittomaan tiedusteluun
tai salakatseluun. Se tuntuu tietenkin käsittämättömältä, mutta meillähän lait monesti laa-
haavat vähän perässä, ja tämä on tervetullut lakiesitys.

16.18 Kaj Turunen kok: Arvoisa puhemies! Kiitoksia ministerille tästä lakiesityksestä.
Ottaisin kiinni oikeastaan tästä edustaja Hoskosen ajatuksesta siitä, että yksityisyydensuo-
jan rikkominen droneilla on erityisen helppoa, ja sitä on tapahtunutkin. Muistelisin, että
jostakin kesämökin yläpuolelta omistaja oli haulikolla ilmeisesti täräyttänyt yhden dronen
alas, mikä ei tietenkään ollut lainmukainen keino estää dronen toimintaa, ja muistaakseni
hän sai siitä pienen tuomionkin. 

No näillä droneilla voidaan kuvata yksityisyydensuojan piiriin kuuluvissa paikoissa,
niin kuin kodeissa tai mökeillä, ja olihan tässä Puhemiehenaukiollakin eduskunnassa dro-
ne liikuskellut havaintojen mukaan. Ministeriltä kysyn: Minkälaiset mahdollisuudet on
käytännössä saada selville tai saada kiinni tämmöisissä tapauksissa sääntöjen rikkoja, esi-
merkiksi lentokiellon rikkoja tai yksityisyydensuojan rikkoja, tämä lennättäjä, joka lennät-
tää dronea rikollisessa tarkoituksessa? Miten helppoa tämmöisen asian selvittäminen on?
Onko ainut keino vain, että pyritään dronen toimintaa estämään häiritsemällä sen liikkeitä,
vai onko meillä keinoja saada tosiasiallisesti lennättäjä kiinni?

Toinen varapuhemies Tuula Haatainen: Ministeri Mykkänen, vastauspuheenvuoro 3
minuuttia, olkaa hyvä. 

16.19 Sisäministeri Kai Mykkänen: Arvoisa puhemies! Kiitos rakentavista kysymyksis-
tä ja myös kannustuksista hallitukselle tämän asian eteenpäinviemiseksi. Näyttää siltä, että
ollaan sinänsä tästä lainmuutoksen tarpeellisuudesta varsin yhtä mieltä kaikkien puheen-
vuoronkäyttäjien kesken.

Sinänsä tällä lakiesityksellä annetaan oikeuksia poliisille puuttua selkeissä yleisen jär-
jestyksen ja turvallisuuden vaarantavissa tilanteissa tai onnettomuustilanteiden tai poliisin
tutkinnan estämistilanteiden kohdalla poliisin toimesta näiden lennokkien lennättämiseen
ja ottaa tarvittaessa tällainen lennokki haltuun.

Täytyy todeta, että tässähän ei sinänsä synny vaikkapa kiinteistönomistajalle oikeutta
oman käden oikeudella tiputtaa dronea verrattuna nykyiseenkään tilanteeseen, jossa toki
kotirauhan rikkominen on myöskin dronen kameran välityksellä kielletty, niin kuin täällä
edustaja Hoskonenkin totesi.

Sitten kysymys rangaistavuudesta, rikosvastuusta ja tutkinnan kynnysten madaltamises-
ta tämäntapaisissa tapauksissa on tietysti laajempi, pääosin rikoslainsäädäntöön liittyvä oi-
keusministeriön hallinnonalan asia, mutta on varmasti niin, että jos yleistyy tämäntyyppi-
nen salakuvaaminen, yksityisyyden suojan rikkominen dronejen avulla, niin paitsi että
meidän pitää pystyä puuttumaan silloin, jos tilanne jatkuu niin pitkään, että poliisi tulee ti-
4



Pöytäkirjan asiakohta PTK 117/2018 vp
lanteeseen, eli että silloin tämä laki antaa mahdollisuuksia siihen puuttua, niin pitää voida
myös varmistaa, että rikosvastuun kautta oikeus sikäli toteutuu ja myöskin ennaltaehkäise-
vässä mielessä, niin että vastuu on riittävän selkeä, jotta toistuva käytös tässä suhteessa ei
sitten yleisty. Tähän puuttuivat myös edustajat Hänninen ja Turunen erityisesti.

Laservalojen käyttöön edustaja Kiuru puuttui erityisesti lentokenttien osalta. Toki, jos
syntyy yleisen järjestyksen ja turvallisuuden kannalta häiriötilanne esimerkiksi lentoken-
tän tai vastaavan kohteen häiritsemisellä vaikkapa laservalojen kautta tällaisesta miehittä-
mättömästä lennokista, niin silloin poliisi voi sitten tähän toimintaan puuttua, jos se on oi-
keasuhtaista ja välttämätöntä, ottamalla lennokin haltuun.

Samalla myös edustaja Jalonen mielestäni puuttui ihan oleelliseen asiaan, minkä itsekin
mainitsin tuossa alussa, että vaikka tämä laki tietysti puuttuu niihin uhkiin, joita dronet tuo-
vat, niin sinänsähän kyseessä on uusi väline meille kansalaisille niin turvallisuuden takaa-
miseksi, etsinnöissä ja myöskin kiinniotoissa mutta myös vaikkapa kuljetuspalveluiden
uusissa muodoissa ja vaikkapa pelastuspuolenkin välineiden lähelle viemisessä. Luonnol-
lisesti tässä ei olla kieltämässä dronejen lennättämistä eikä myöskään kuljetuspalveluita, ja
täytyy ehdottomasti toimia sillä tavalla, että tämä markkina pystyy kehittymään siihen. On
pelkästään myönteistä, jos pystytään palveluita tuomaan droneilla lähelle.

16.22 Hannu Hoskonen kesk: Arvoisa rouva puhemies! Näin ministerin läsnäollessa vie-
lä haluan täsmentää kysymystä.

Jos otetaan esimerkkinä vaikka se, että on perhejuhla menossa jossakin järven rannalla
ja siellä on ihmisiä paljon koolla ja hyvä tunnelma, kesäinen päivä, ja yhtäkkiä joku mars-
sii sinne videokamera olkapäällä ja kuvaa sitä tilannetta pyytämättä isännän tai omistajan
lupaa, niin se on varmasti yksityisyydensuojan loukkaus ja siinä on myös kotirauhan pii-
riin tunkeuduttu ilman lupaa. Mutta jos sama kaveri ostaa tuolta hyvin varustellusta rauta-
kaupasta itselleen dronen ja pistää siihen kunnon kameran, jolla saa huippuhyviä kuvia, ja
lennättää siitä yli ja kuvaa, niin tällaisiin tilanteisiin minun mielestäni pitää saada tähän
maahan tarkka lainsäädäntö, että yksityisyydensuojan ja kotirauhan pitää olla voimassa
myös näiden lentävien esineiden suhteen. Itsekin muutaman kerran olen havainnut jo,
muun muassa viime kesänä pari tilannetta, joissa tällaiset lentävät laitteet kuvasivat. En
minä tiedä, mitä ne kuvasivat ja kuka omisti ne laitteet, kenen hallinnassa ne olivat, mutta
tuli vain väkisin mieleen, että mihinkähän tuokin tieto menee.

Kyllä mielestäni Suomen eduskunnan pitää tässä asiassa vahva vastuu kantaa, ja toivon,
että ministeri ottaa — ja uskon sen, että hän ottaa — hyvin vakavasti tämän tilanteen. Tä-
hän pitää puuttua, saada lainsäädäntö sille tasolle, että yksityisyydensuoja ja kotirauha ovat
edelleen koskemattomia, koska ei todellakaan tänä päivänä voi videokamera olkapäällä
marssia vaikka perhejuhliin kuvaamaan tilannetta. Dronen avulla se onnistuu, ei tarvita mi-
tään, ja jälkeenpäin sen selvittäminen, kuka se oli, on lähes mahdotonta, kun kaveri on
poistunut. Ja kuten tässä yhdessä puheenvuorossa todettiin, niin sen dronen käyttäjähän voi
olla vaikka 500 kilometrin päässä kauko-ohjaamassa tätä laitetta. Elikkä tämän takia tähän
pitää saada tiukka, jyrkkä lainsäädäntö ja ennen kaikkea niille tekijöille riittävän kovat
sanktiot ja vastuu siitä, että tällaista ei tehdä.

16.24 Jari Myllykoski vas: Arvoisa rouva puhemies! Edellä käytetyt puheenvuorot ovat
juuri niitä terveisiä, mitä pitää tullakin, ja on pakko nostaa tässä esiin edustaja Raatikaisen
tekemä lakialoite, missä salakatselusta käytiin keskustelua. Tämä sopii hyvin siihen yhte-
5



Pöytäkirjan asiakohta PTK 117/2018 vp
yteen, että nyt on se mahdollisuus, että meidän todellakin pitää olla nyt jämäköitä siinä,
kuinka me sovellamme rikoslaissa olevaa salakatselun pykälää siinä, kun kuvaamistarkoi-
tuksessa asennetaan laite johonkin tai tunkeudutaan kotirauhan piiriin, kuten edustaja Hos-
konen edellä kuvasi. Minun mielestäni oikeuden yksityisyydensuojaan ja kotirauhaan pi-
tää olla koskematon myös droneista tehtävän kuvaamisen tai videoinnin osalta.

16.25 Katja Hänninen vas: Arvoisa rouva puhemies! Tässä nyt täytyy ehkä jatkokysy-
mys esittää arvostettujen edustajien hyviin puheenvuoroihin liittyen elikkä juuri tämä, että
miten sitten on tämä rangaistavuus. Tietysti tämä menisi oikeusministeriön puolelle, mutta
on hyvin tärkeää se, että myös yrittäminen olisi rangaistavaa, jotta sitten karsittaisiin täm-
möinen toiminta ja vastuu kannettaisiin tämmöisistä mahdollisista teoista. Mikäli siitä ei
seuraa mitään sakkoja, ei mitään ehdollisia vankeutta tai vankeusrangaistusta, niin sehän
sitten helposti voi olla näin, että no, yritetään, että vaikka jäisikin kiinni, niin sitten ne seu-
raukset eivät ole juuri mitään. Varmaan tähän myös edustaja Hoskonen viittasi, että on hie-
noa, että edustaja Raatikainen on tällaisen lakialoitteen tehnyt, mutta mitäs näissä tapauk-
sissa, joihin tämä lakiesitys nyt viittaa, elikkä mikäli tilanne on sellainen, että miehittämä-
tön ilma-alus on varustettu kuvaamiseen tarkoitetuilla välineillä ja sitä aiotaan käyttää lait-
tomaan tiedusteluun tai salakatseluun? Onko tämä teko rangaistavaa tällä hetkellä, ja jos ei
ole, niin tuleeko se tämän jälkeen rangaistavaksi?

Toinen varapuhemies Tuula Haatainen: Sitten ministerin vastauspuheenvuoro. Riittää-
kö 2 minuuttia?

16.27 Sisäministeri Kai Mykkänen (vastauspuheenvuoro): Arvoisa puhemies! Hyvät
edustajat! Todella varmasti tärkeitä puheenvuoroja, ja vien viestin kyllä oikeusministe-
riöön ja oikeusministerille siitä, että tästä yksityisyydensuojan näkökulmasta rikosvastuu-
ta on syytä nykyisestä tarkastella. Se täytyy tässä edelleen todeta, että sinänsä tämä lakiesi-
tys ei tällä puolella muutosta tuo vaan tämä antaa poliisille valtuudet niissä rajatuissa ta-
pauksissa, joissa on laajempaa onnettomuusvaaraa tai vaaraa yhteiskunnan toiminnalle
dronen toiminnasta, ottaa myöskin drone sitten haltuun. Mutta varmasti on tarpeen myös-
kin varmistaa se, kuten täällä ovat useat edustajat todistaneet, että luonnollista on, että tällä
hetkellä yksityisyydensuojan loukkaaminen fyysisellä kuvaamisella maanpinnalta on va-
kiintuneesti tuomittavaa ja käytännöt toimivat, mutta tällaisissa tapauksissa, joita nyt ene-
nevästi on, että ilman kautta kuvataan, varmasti tapausten selvittäminen on sinänsä jo vai-
keaa ja myöskin sitten oikeuskäytäntö on vielä muodostumatta, ja täytyy varmistaa, että
laki antaisi mahdollisimman selvän viestin siitä, että tätä ei kannata edes yrittää ja että po-
liisilla on selkeät mahdollisuudet sitten viedä rikosilmoituksista asioita eteenpäin, jos sii-
hen päästään. Katsotaan, se voi vaatia sitten tietysti mahdollisuutta puuttua teknisin kei-
noin myöskin tähän lennättämiseen, ja siinä täytyy punnita sitten erilaisia oikeuksia. Mutta
vien viestin eteenpäin.

Keskustelu päättyi.

Asia lähetettiin hallintovaliokuntaan.
6


