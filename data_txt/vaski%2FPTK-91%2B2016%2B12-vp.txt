















































DEMC757.tmp.xml


Pöytäkirjan asiakohta PTK 91/2016 vp
Pöytäkirjan asiakohta 

PTK 91/2016 vp

Täysistunto

Keskiviikko 28.9.2016 klo 14.01—16.32

12. Hallituksen esitys eduskunnalle laiksi energiatehokkuuslain muuttamisesta
Hallituksen esitys HE 162/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään talousvalio-
kuntaan, jolle ympäristövaliokunnan on annettava lausunto.

Keskustelu

16.08 Reijo Hongisto ps: Arvoisa herra puhemies! Esityksellä on tarkoitus panna täytän-
töön energiatehokkuusdirektiivin artikla, eli käsky käy jälleen Brysselistä. Taustalla kum-
mittelevat Euroopan komission Suomelle antamassaan lausunnossa esille tuomat lisävaa-
teet. Lakia täydennettäisiin myös eräiden energiatehokkuusdirektiivin määritelmien osal-
ta. Tavoite on hyvä ja ylevä, eli tarkoitus on vahvistaa julkisen sektorin esimerkillistä roo-
lia energiatehokkuuden edistäjänä. Säätelyn sujuvoittamiseksi lakiin ehdotetaan myös joi-
takin teknisiä muutoksia.

Kuten sanoin, tavoite on hyvä, mutta kolikolla on tässäkin tapauksessa myös se pimeäm-
pi puolensa. Nopeasti tulkittuna ja kärkevästi sanottuna direktiivi vaatii rakentamaan ter-
mospulloja, joissa asuminen aiheuttaa sisäilmaongelmia ja homesairauksia — vaikka sel-
laisia ei juuri mediassa käydyn keskustelun ja selvitysten perusteella taida olla edes ole-
massa. Vaarana on, että ihmisiä sairastuu erilaisiin hengityselinsairauksiin ja sairauspois-
solopäivät heikentävät maamme alhaista kilpailukykyä.

Arvoisa puhemies! Peräänkuulutan tässä yhteydessä kotimaisen puu- ja tiilirakentami-
sen uusrenessanssia sellu- ja pellavaeristeillä, itselämpiävien ja itsehomehtuvien uustekno-
logioiden sijasta. Terveellisempää asumista, vaikka asumiseen täällä Peräpohjolassa hie-
man enemmän energiaa kuluisikin. — Kiitoksia.

16.10 Arja Juvonen ps: Arvoisa puhemies! Edustaja Hongiston puheenvuoro oli hyvä, ja
haluan nostaa siitä esille juurikin tämän energiatehokkuuden parantamisen toisen puolen
eli kääntöpuolen ja sisäilmaongelmat ja homeongelmat ja sitä myötä ihmisten sairastumi-
sen. On hyvin tärkeää, että ylläpidämme keskustelua siitä, mitä energiatehokkuudella
myös voidaan saada aikaiseksi, jos se tehdään väärin tai huonosti. Kyllä liian tiiviit talot
ovat loppupelissä kuitenkin ongelma niissä kysymyksissä, kun ihmiset kertovat, että miksi
kodissa on sisäilmaongelmia tai jopa hometta. Sisäilmaongelmat ovat hyvin vakava asia
Suomessa, ja on tärkeää, että tämänkin esityksen käsittelyssä kuullaan asiantuntijoita ja
myös otetaan osaa tähän keskusteluun.
 Tarkistettu
4.0



Pöytäkirjan asiakohta PTK 91/2016 vp
Keskustelu päättyi.

Asia lähetettiin talousvaliokuntaan, jolle ympäristövaliokunnan on annettava lausunto.
2


