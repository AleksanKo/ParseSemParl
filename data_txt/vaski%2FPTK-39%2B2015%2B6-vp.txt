















































DEMEF5A.tmpSave.xml


Pöytäkirjan asiakohta PTK 39/2015 vp
Pöytäkirjan asiakohta 

PTK 39/2015 vp

Täysistunto

Torstai 24.9.2015 klo 16.00—18.48

6. Hallituksen esitys eduskunnalle vuoden 2015 kolmanneksi lisätalousarvioksi
Hallituksen esitys HE 19/2015 vp
Lisätalousarvioaloite LTA 1-4/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Lisätalousarvioaloitteet lähetetään ehdotuksen mukaan valtiovarainvaliokuntaan.

Keskustelu

18.00 Pia Viitanen sd (varsinainen puheenvuoro):  Arvoisa rouva puhemies! Sosialide-
mokraatit ovat jättäneet tähän lisätalousarvioon kolme määräraha-aloitetta. Yksi koskee
näitä eilen pitkään puhuttuja työllisyysmäärärahoja, niiden riittämättömyyttä. Haluamme
sinne lisää voimavaroja. Sen lisäksi on kaksi aloitetta vastaavaan aihealueeseen liittyen, eli
koulutuksen puolelle esitämme ammatilliseen lisäkoulutukseen miljoonan verran lisää ja
samoin sitten aikuiskoulutukseen miljoonan verran, ja nämä liittyvät tähän samaan työttö-
myysongelmaan ja muun muassa siihen, että ict-alan työpaikkoja menee. Hallitus esittää
ripauksen lisää, jolla pystytään, hyvä niin, turvaamaan tätä Salon seudun akuuttia tilannet-
ta, mutta me kaikki tiedämme, että tämä rakennemuutos iskee monilla paikkakunnilla, ja
monella paikkakunnalla on tarvetta tähän ict-alan ihmisten uudelleenkoulutukseen: muun
muassa Tampere, Oulu, tämänkaltaiset paikat. Siksi myös nämä sivistys- ja tiedepuolen
määrärahalisäykset ovat meillä mukana tässä kokonaisuudessa, joka liittyy siihen, että ih-
miselle on kerta kaikkiaan saatava töitä ja työttömiä on voitava työllistää ja tarjota heille
tukitoimia työmarkkinoilla. 

Tässä työllistämisaloitteessa on mukana myös vihreiden valtiovarainvaliokunnan ryh-
mäjohtaja, ja voin sanoa — uskallan sanoa tässä — että myös vasemmistoliitto on henges-
sä mukana. Tosin heidän allekirjoitustaan ei vielä tässä aloitteessa ollut, mutta olemme yh-
dessä keskustelleet ja varmasti myös sitten valiokuntakäsittelyssä samalla rintamalla kuin
keväällä oppositio tulee vaatimaan näihin asioihin muutoksia. 

Tämä on hyvin vakava paikka, kuten todettiin kaiken kaikkiaan. Kerrataan sen verran,
että viime keväänähän jo huomattiin, että työllisyysmäärärahojen suhteen on olemassa iso
lovi, todella, todella iso lovi. Jo keväällä tiedettiin, että määrärahat ovat monella alueella
täysin loppu ja monella alueella hyvin pian loppumassa. Kaikki asiantuntijat eri alueilta
tiesivät tämän, ja lisää rahoja tarvittiin kipeästi. Tuolloin eduskunta, silloin kesän alussa,
kävi tästä ison keskustelun. Annettiin lisätalousarvio, johon ei otettu mukaan tätä työlli-
syysmäärärahan nostoa. Me valtiovarainvaliokunnassa kävimme asian läpi, olimme huo-
lestuneita, ja myös hallituspuolueet tulivat siihen mukaan, että he kirjoittivat omaan mie-
tintöömme sen huolen, mutta valitettavasti kun sosialidemokraatit vaativat sen huolen kir-
 Tarkistettu
4.0



Pöytäkirjan asiakohta PTK 39/2015 vp
jauksen lisäksi myös tosiasiatoimia eli sitä määrärahaa, tässä enää sitten hallitus ei halun-
nut mukana olla. Niinpä me sosialidemokraatit vaadimme, että on tuotava uusi lisätalous-
arvio heti syksyn alkaessa, olkoonkin, että se on silloin jo vähän liian myöhäistä, mutta
joka tapauksessa se on tuotava. Nyt sitten hallitus tässä lisätalousarviossaan esittää ripauk-
sen verran lisää työllisyysmäärärahoja. 

On hyvin harmi ja hyvin vakava asia se, että nämä rahat eivät ole edelleenkään riittävät.
Ne vastaavat tuskin kolmannekseen siitä tarpeesta, ihmisiä on työttömänä, ihmisillä on
huoli huomisesta, ja nyt moni työtön jätetään täysin, täysin yksin. Samaan aikaan todella,
kun me pohdimme tätä tilannetta, todettakoon se ikävä tosiasia, että meidän työttömyyslu-
kemamme koko ajan heikkenevät. Esimerkiksi valtiovarainministeriö on nostanut omaa
työttömyysarviotaan 8,5:stä 9,3 prosenttiin, ja esimerkiksi vuoden takaa pitkäaikaistyöttö-
myys on noussut 20 prosenttia. Kukaan meistä ei voi olla välinpitämätön näiden lukemien
edessä. Nuoria työttömiä on enemmän, ja meidän täytyy pystyä tekemään jotakin.

Puhemies! Haluan tähän sanoa, että me kävimme eilen hyvin mielenkiintoisen keskus-
telun näistä asioista. Tuntui vähän siltä, että hallituspuolueet eivät halunneet ymmärtää
kylliksi tätä huolta, ja erityisesti minulle jäi hyvin hämmentynyt olo asiasta vastaavan mi-
nisteri Lindströmin puheenvuoroista. Me kysyimme häneltä nimittäin sitä, kun me tiedäm-
me, että tämä tarve näihin rahoihin liikkuu noin 90 miljoonassa, ja kävi ilmi, että ministeri
Lindström oli itse esittänyt — hän on ministeri, hänellä on esitysvalta — vain 30:tä mil-
joonaa. Miksi näin? Työttömyyslukemat pahenevat, ihmisiä jää entistä enemmän oman on-
nensa nojaan, ja hallituksen vastaava ministeri esittää vain kolmannesta siitä summasta,
mikä olisi tarpeen, eikä tämäkään valitettavasti vielä riitä, vaan hallitus ja ministeri Lind-
ström ovat myös valmiita ensi vuonna jatkamaan niukkaa linjaa jopa säästölinjoilla, eli
leikkauksia työllisyysmäärärahoihin ensi vuoden puolelle on tiedossa miinus 50 miljoo-
naa. Leikkauksia tässä tilanteessa, kun työttömyys sen kuin pahenee. Tämä yhtälö on kerta
kaikkiaan kestämätön.

Sitten tuli ilmi vielä sellainen asia, että ministeri Lindström oli vähän sitä mieltä, että nyt
kun hän on ministeri, niin hän ei voinutkaan esittää kylliksi rahaa, mutta eikö ole kuitenkin
niin, että nimenomaan ministerin se pitää tehdä? Katselin tuota perussuomalaisten vaihto-
ehtobudjettia viime talvelta, ja siellä silloinen perussuomalaisten eduskuntaryhmän pu-
heenjohtaja Lindström esitti 75 miljoonaa lisää työllistämismäärärahoihin. No, eipä ole
montaa kuukautta näistä talven lumista kulunut, kun sitten ministeri Lindström esittääkin
yllättäen tulevia työllisyysmäärärahojen leikkauksia ja puolustelee niitä täällä salissa. Kyl-
lä taitaa nyt olla niin, että se eduskuntaryhmän puheenjohtaja Lindström on aivan eri ihmi-
nen kuin se ministeri Lindström. Tätä me kysyimme, että miksi näin, ja haluan todeta nyt
tässäkin — sali on tyhjä valitettavasti, täällä muutama edustaja on paikalla, mutta ministe-
riaitiossa ketään ei näy, siis en sano, että valitettavasti, hienoa, että edustajat ovat täällä pai-
kalla, mutta valitettavasti ministeriaitiossa ei ketään näy — että edelleen tämä kysymys on
auki, ja edelleen tulen odottamaan siihen vastausta. Niin kauan, kunnes sen vastauksen
saan, tulen sitä kysymään: miksi ministeri Lindström esitti vain kolmannesta siitä määrä-
rahatarpeesta, mikä näissä rahoissa on? Ja kaiken kukkuraksi, ei se riitä, että minä siitä ky-
syn — minä uskon, että kovin moni ihminen, joka tänä päivänä on vailla töitä, odottaa sitä
samaa vastausta.

Nyt, puhemies, kun tämä valiokuntakäsittely alkaa, niin vetoan hyvässä yhteishengessä
hallituspuolueisiin: ottakaa koppi tästä ihmisten huolesta. Ministerillä on esitysoikeus,
mutta myös eduskunta voi päättää, ja jos hallituspuolueet tulevat mukaan tähän sosialide-
2



Pöytäkirjan asiakohta PTK 39/2015 vp
mokraattien aloitteeseen ja tätä opposition toivomaa rahaa ovat valmiita nostamaan, me
pystymme sen tekemään. Aloitamme tosiaan käsittelyä siellä valiokunnassa, ja toivon
myönteistä lopputulosta.

18.08 Teuvo Hakkarainen ps: Arvoisa rouva puhemies! Tuohon edustaja Viitasen esittä-
mään Lindströmin arvosteluun sen verran, että 30 miljoonaa sinne nyt laitetaan ja viime
vuonna... (Pia Viitanen: 20 miljoonaa laitetaan, hän esitti 30 miljoonaa!) — Joo, 30 mil-
joonaa hän esitti. — Nyt on semmoinen tilanne, että me laitamme 60 miljoonaa tähän maa-
hanmuuttoon, joka nyt tulee. Elikkä se erotus, mitä hän esitti, meneekin sinne. Voidaan las-
kea myös näin se. Ja mistä te ottaisitte ne rahat siihen, tuohon työllistämiseen, 90 miljoo-
naa? (Pia Viitasen välihuuto) Nyt yritetään täällä laittaa taloutta kuntoon ja leikata tällä ja
valtion velkaa saada pienemmäksi. Tämähän suurenee tuolla paketilla sen verran kuin te
esitätte.

18.09 Pia Viitanen sd (vastauspuheenvuoro): Arvoisa puhemies! Tämä budjettikäsittely-
hän perustuu siihen, että on olemassa hallituksen vaihtoehto ja on olemassa opposition
vaihtoehto. Parhaillaan SDP tekee omaa vaihtoehtobudjettiaan, joka haastaa tämän halli-
tuksen kylmän oikeistolaisen talouspoliittisen linjan. Me tulemme tekemään esityksiä työl-
lisyysmäärärahojen lisäämiseksi. Me tulemme huolehtimaan, että joku vähän hyväosai-
sempi osallistuu enemmän näihin talkoisiin. Kyllä sitä varaa on. Olen siitä hyvin pettynyt,
puhemies, että perussuomalaiset ovat nyt siirtyneet täysin tälle oikeistolaiselle porvarihal-
lituksen linjalle. Tämä Soinin—Sipilän hallitus hyvin ikävällä tavalla jättää hyväosaiset
ulos talkoista ja on valmis siltä kaikkein heikoimmalta, kaikkein pienimmältä, työttömältä
ihmiseltä ottamaan. Erityisesti minä ihmettelen, että edustaja Hakkarainenkin on mennyt
tähän samaan mukaan. Nimittäin teitä olisi kyllä tarvittu näissä talkoissa, että olisitte pu-
hunut sitä samaa sanomaa, mitä myös ennen vaaleja äänestäjillenne puhuitte.

18.10 Eero Heinäluoma sd: Arvoisa puhemies! Halusin myös käyttää tässä puheenvuo-
ron, koska siitä huolimatta, että ilta on rientänyt ja sali on kohtuullisen tyhjä ja oikealla lai-
dalla ei ole ketään, tämä itse asia on äärimmäisen tärkeä. Ja kysymys on siitä, mitä me
teemme silloin, kun työttömyys lähtee kasvuun. Se on aika iso kysymys: Onko niin, että
kun työttömyys lähtee kasvuun, niin yhteiskunta ei tee mitään ja se kaikki jätetään sinne
sen yksilön varaan, joka on joutunut työttömäksi? Vai onko niin, että yhteiskunnan täytyy
tehdä se, mikä on yhteiskunnan tehtävä, ja katsoa niitä tukitoimia, joilla voidaan työhön pa-
luuta tukea, ja antaa myös oikeanlaatuista koulutusta, jotta sitten, kun nousu alkaa, ihmi-
sillä olisi ammattitaitovalmiudet kohdallansa ja mahdollisimman moni pääsisi tämän vai-
kean vaiheen ylitse?

Tämä on osittain filosofinen kysymys, kumpaan linjaan uskoo: onko se tämä kova mark-
kinavoimien linja, vai onko se lähtökohta, että markkinavoimat ovat hyvä isäntä mutta
huono renki ja että tällaisessa työttömyystilanteessa yhteiskunnan pitää tehdä se oma voi-
tavansa? Kuulun itse niihin, jotka uskovat, että tämä yhteiskunnan vastuu on aika tärkeä
osa tätä meidän pärjäämistä. Sehän on mitä suurimmassa määrin pohjoismainen malli.
Koko pohjoismainen ajattelu kaikissa Pohjoismaissa on ollut, että työttömyyden sattuessa
asia ei jää yksin yksilön harteille eikä työttömyys ole yksilön syytä, vaan tarvitaan myös
yhteiskunnan toimia, ja ne toimet ovat lähteneet suorista työllisyysmäärärahoista ja sitten
erilaisista koulutukseen ja työhön paluuseen liittyvistä määrärahoista.
3



Pöytäkirjan asiakohta PTK 39/2015 vp
Ja nyt näyttää siltä, ja tämä on sitten isompi kysymys, että tämä lisäbudjetti tavallaan
kertoo hallituksen tietoisesta valinnasta, että hallituksen tietoinen valinta on se, että halli-
tus pesee kätensä sanomalla, että rahat on loppu. Ja sitten näyttää siltä, että osa niistäkin
edustajista hallituspuolueissa, joilla on ihan omantakaista kokemusta työttömyydestä, läh-
tevät toistamaan tätä, että rahat on loppu. Ja se on kyllä kumma juttu, että ne rahat loppuvat
juuri sillä hetkellä, kun pitäisi tehdä jotain työllisyyden hyväksi, mutta sitten rahaa on kyl-
lä käyttää vaikkapa — nyt otan yhden esimerkin — satoja miljoonia autoveron alennuk-
seen, vaikka on päivänselvää, että sillä ei nyt kyllä työllisyyttä lisätä, ja tuskinpa se nyt hir-
veästi vientiäkään lisää, että tuontitavaroiden hintaa lasketaan. Nämä ovat myös valintoja,
mihin rahaa käytetään. Voisi esittää paljon muitakin esimerkkejä, mutta otan nyt tämän yh-
den, kun sattuu olemaan ajankohtainen esimerkki. Eli ollaan tilanteessa, että tämä puoli ei
kiinnosta, ja sitten lähtökohta on, että kun tulee paljon työttömyyttä, sitten ruvetaan hei-
kentämään työehtoja, ajetaan työttömyysturvaa alas ja lähdetään siitä, että yritetään tällä
halvan työvoiman konseptilla pärjätä.

Mutta kaikki tutkimukset kertovat, ja näitä on vaikka kuinka paljon, että kehittyneissä
yhteiskunnissa semmoista vaihtoehtoa, että halvalla työvoimalla voisi pärjätä, ei ole, kos-
ka aina sieltä alhaalta tulee joku muu kansakunta, joka tarjoaa vielä halvempaa työvoimaa.
Tällä en tarkoita sitä, että mitä tahansa palkkoja voitaisiin perustella, mutta kilpailuetua
halvasta työvoimasta ei Suomelle tule, niin kuin ei tule millekään länsimaiselle yhteiskun-
nalle, joka on kehityksessä kohtuullisen pitkällä.

Tämän nyt näkee, kun katsoo sitten vaikkapa esimerkiksi, mitä tekstiiliteollisuudelle on
tapahtunut. Ensin se lähti Suomesta pois, meni Portugaliin, sitten hetken päästä Portugalis-
ta todettiin, että täälläkin kustannukset ovat liian korkeat. Tämä oli siis 70-luvun loppua
tämä Portugaliin meno. Sitten lähdettiin itäiseen Eurooppaan, ja aikoja sitten sieltä itäises-
tä Euroopasta lähdettiin Kiinaan, ja nyt on menty Bangladeshiin, ja nyt mennään Vietna-
miin ja niin edelleen. Jos se kilpailuetu on halpatyövoima, niin aina tulee niitä maita, jotka
pystyvät tarjoamaan paljon enemmän työvoimaa paljon halvemmalla. Se ei voi meidän
strategiamme olla, vaan meidän toimintalinjamme täytyy olla tämä ihmisten osaamiseen
satsaaminen.

Sitten tullaan lisäbudjettiin eli siihen, satsataanko työttömyyden noustessa tähän osaa-
miseen ja lähdetäänkö siitä, että kun työpaikka katoaa, niin yhteiskunta tulee mukaan vas-
tuuseen laittamalla lisää rahaa ihmisten ammatilliseen koulutukseen, ammattitaitovaati-
muksien parantamiseen, osaamisen parantamiseen, vai onko niin, että kuvitellaan, että
tämä hoituu itsestään. Hetken aikaahan näin menee, edustaja Hakkarainen. Kyllä tämä jon-
kun aikaa menee tälläkin tavalla. Mutta sitten kun se nousu on, niin sitten meillä on tuhan-
sia ihmisiä, jotka on syrjäytetty työelämästä, kun he ovat pitkään olleet sieltä pois. Tämä-
kin tiedetään sekä Suomesta että maailmalta, viimeksi 90-luvun kehityksestä, niin että ne
miljoonat, joita nyt käytetään, ovat loppujen lopuksi aika hyvä investointi.

Ikävä kyllä tämä hallituksen esitys ei tule korjaamaan tätä vääristymää, joka nyt on tuol-
la työvoimatoimistossa päivittäin nähtävissä. Siellä on paljon, edustaja Hakkarainen, myös
yrittäjiä, joilla olisi työpaikka olemassa, on paljon työntekijöitä, jotka voisivat tulla töihin,
jos olisi pientä tukea työvoimatoimiston suunnalta. On paljon työttömiä, jotka lähtisivät
yrittäjiksi starttirahalla. Mutta kesästä lähtien on myyty eioota. Tämä hyvin kerrottiin edus-
kunnalle ennen kesälomille lähtöä, kävi valtiovarainvaliokunnan kuulemisessa ilmi. Sil-
loin valtiovarainvaliokunta, niin kuin edustaja Viitanen erinomaisessa puheenvuorossaan
kuvasi, yksimielisesti totesi, että tähän pitää puuttua. Nyt kävi vain niin, että saatiin tällai-
4



Pöytäkirjan asiakohta PTK 39/2015 vp
nen hiiri syntymään tästä keskustelusta, joka on näpertelyä suhteessa tämän ongelman laa-
juuteen.

No, sitten edustaja Hakkarainen sinänsä ihan perustellusti kysyi tämän rahoituksen pe-
rään. Nyt on vain sillä tavalla ikävästi, niin kuin kokeneemmat, pidempään eduskunnassa
budjettia tehneet muistavat, että kun tässä ei saa tulopuolta auki, ikävä kyllä meillä ei ole
esittää rahoitusta tähän, koska eduskunnan säännöt estävät sen, että voisimme avata muita
kohtia, avata muita menokohtia tai sitten myöskään esittää vaikkapa vähennyksiä joihin-
kin menoihin, tai sitten puhumattakaan tulopuolen avaamisesta, joten siihen ei nyt ole mah-
dollisuutta. Mutta semmoinenhan tulee sitten, kun keskustellaan ensi vuoden budjetista,
silloin saadaan myös tämä tulopuoli auki. Sitten pitää puhua tästä työllisyyden linjasta,
kasvun linjasta, mikä vaikutus milläkin toimella on sinne meidän kaikkein kipeimpään
asiaamme eli vientiin. Sitten puhutaan myös tulopuolella, miten nämä rahoitetaan oikeu-
denmukaisella tavalla. Silloin päästään siihen varsinaiseen isoon keskusteluun. Nyt täytyy
tulla vähän pienemmän kulman kautta, mutta hyödyllinen keskustelu tämäkin.

Minäkin toivon, että kun nämä edustaja Viitasen erinomaiset aloitteet ovat käsittelyssä
valtiovarainvaliokunnassa, niin vielä eduskunta ja valtiovarainvaliokunta harkitsisivat,
että loppujen lopuksi aika pienillä rahoilla voidaan tuhansien ihmisten elämää auttaa ja sit-
ten meillä on iskukykyä ja voimaa, kun seuraava nousu tulee. Sekin nimittäin tulee.

18.17 Teuvo Hakkarainen ps: Arvoisa rouva puhemies! Minä en mitään debattia ala täs-
tä käymään, mutta minä olen aivan varma, minä tunnen Lindströmin sen verran hyvin, että
hän tekee hartiavoimin tuolla töitä, että on töitä ja sen tekee, minkä pystyy. Aivan varma
olen siitä asiasta, mutta kun ei ole jakaa kuin tyhjää, tyhjää kupissa, niin sieltä ei pysty nyh-
jäisemään, jos on tyhjä kuppi, ei ainakaan kapustalla ottamaan.

Ja sitten vielä, kun puhuttiin tästä autoverosta, niin siinähän on tarkoitus semmoinen —
ymmärrän sen kyllä, että sitä köyhää se ei auta yhtään mitään, ne ajavat halvoilla autoilla ja
se verotus ei auta sinne yhtään mitään — kun puhutaan päästöistä ja tämmöisistä ja siitä,
että pitäisi siirtyä uudempaan autokantaan, että sillä yritettiin vauhdittaa sitä päästötöntä,
uudempaa autokantaa, että se saataisiin tänne Suomeen. Ainoastaan se on siinä pyrkimys.
Rahallisesti tuolla ei ole mitään merkitystä.

Ja siitä halpatyövoimasta minä yrittäjätaustaisena, niin kuin mainitsitte tuossa, sanon
sen verran, että ei siellä ole tarkoitus ketään pitää halvalla töissä. Mutta jos me vaikka 20
euroa korotamme vuodessa palkkaa ja on vientiyritys, niin se laitetaan siihen lankkunipun
hintaan, mikä kaupataan ulkomaille. Siinä toimivat ainoastaan markkinavoimat eivätkä
mitkään muut, ei sääntely eikä mikään. Markkinavoimat toimivat täällä. Ja jos se 20 euroa
ylittää sen kilpailijan tuotteen, niin se menee kilpailijalle se tuote. Näin se vaan pelaa. Ja
näistä minä olen ymmärtänyt, että sitä hyvinvointia rakennetaan, kakkua, mitä me voimme
jakaa muun muassa työllisyyteen. Eikö niin? Työllisyysmäärärahoja (Puhemies koputtaa)
otetaan sieltä. Mutta velaksi me emme voi elää (Puhemies koputtaa). Minä en usko sem-
moiseen talouteen, että iänpäivät voidaan mennä velaksi.

18.20 Pia Viitanen sd: Arvoisa rouva puhemies! Ei kai tässä kukaan velaksi halua elää,
emme mekään. Meidän vaihtoehdossamme nimenomaisesti tehdään toisenlaisia arvovalin-
toja. Siitähän tämä viime kädessä on kiinni. En kyllä oikein näe sitä, miten edustaja Hak-
karainen koko ajan uskoo sokeasti, että rahaa ei riitä työttömälle, rahaa ei riitä satsata pien-
ten lasten hyvään kouluun, rahaa ei riitä lapsiperheille, rahaa ei riitä opiskelijoille, rahaa ei
5



Pöytäkirjan asiakohta PTK 39/2015 vp
riitä eläkkeensaajille, joilta olette kyllä kovalla kädellä nyt leikkaamassa toimeentuloa. Ra-
haa ei riitä tähän kaikkeen teidän mielestänne. Tyhjyyttä ammottaa. Samaan aikaan rahaa
riittää vaikkapa navettojen rakentamisen tukemiseen, sitähän hallitus on nyt myös esittä-
mässä. Eli nämä ovat arvovalintoja, ja se pitää nähdä. Ja sitten kun kysymys on vielä eri-
tyisesti perussuomalaisista ja erityisesti edustaja Hakkaraisestakin, joka nyt tätä Stubbin,
Sipilän ja Soinin linjaa kovasti toistaa, tätä kylmän politiikan meininkiä, niin kyllä minä
kysyn teiltä, että mistäs ne vuorineuvokset tinkivät.

18.21 Eero Heinäluoma sd: Arvoisa puhemies! Kun edustaja Hakkarainen sanoi, että ve-
laksi ei voida elää, niin joudun sanomaan teille, että samaan aikaan te ehdotatte 200 mil-
joonan euron autoveron laskua, joka rahoitetaan velalla. Vai onko teillä oma setelipaino
siellä sahalla myös käytössä tämän rahoittamiseen? (Teuvo Hakkarainen: Autotuotantoa
siellä on mukana!) — Niin, ei taida olla, että ollaanpas nyt rehellisiä ja tarkkoja. — Siis te
rahoitatte velalla, edustaja Hakkarainen, velalla tämän autoveron laskun. Ja te itse kerroit-
te, kenelle se hyöty menee. Se menee näille sileäkätisille, joilla on ostaa uudet Bemarit ja
uudet Mersut. He saavat tuhansien eurojen hyödyn. Mutta sitten työttömien auttamiseen
teillä ei ole muuta sanoa kuin, että yhtäkkiä ne rahat ovatkin loppu, yhtäkkiä ne ovat täysin
loppu.

Kuuntelin tänään mielenkiinnolla kyselytunnilla ministeri Stubbia, kun hän ilmoitti, että
miljardi euroa on tulossa veronalennuksia, miljardi euroa. (Eduskunnasta: Myös hyvätu-
loisille!) — Niin, kaikkiin tuloluokkiin, myös sinne ylimpiin — Eikä näkynyt yhtään pe-
russuomalaista, joka olisi sanonut, että tarvitaanko siellä 100 000 tuloluokassa nyt lisätu-
loa vai kannattaisiko se käyttää tänne työttömien auttamiseen. Ja sitten leikataan työttö-
myysturvaa. Kyllä tätä maailmalla esiintyy. Tämä on aika kova, erittäin oikeistolainen oh-
jelma, mitä nyt ollaan toteuttamassa. Se käärittiin keväällä pumpulipuheisiin, mutta kun
katsoo kohta kohdalta, niin tämä on kova ohjelma, ja tämä lisäbudjetti on osa tätä kovaa
ohjelmaa. Tämän lisäbudjetin sisältö on se, että ei yhteiskunta ota työllisyysvastuuta, vaan
kaikki lykätään markkinoille. Ja tässä kyydissä nyt, arvon perussuomalaiset, te olette mu-
kana. Tässä kyydissä te olette mukana, ja nyt te kerrotte, että rahat on loppu.

18.23 Teuvo Hakkarainen ps: Arvoisa rouva puhemies! Tässä kyydissä me olemme mu-
kana nyt, ei siitä mihinkään pääse. Mutta noista Bemareista ja Audeista ja noista: ne rik-
kaat niitä ostelevat. Ja jos puhutaan näistä päästövähennyksistä, niin ne autot ovat hinta-
luokassa 20 000 ja jotain, missä on pienet päästöt. Niissä kalliissa Bemareissahan on suu-
ret päästöt, ja ne maksavat myös veroja sitten niistä sen mukaan.

Sitten tuohon, että me otamme velkaa: Se auton ostajahan maksaa sen. Ei se velkaraha
suoranaisesti syömävelkaa ole, mikä sieltä tulee.

Ja sitten näistä raharikkaista: Ei minua kiinnosta, minä olen köyhä jätkä ja joutunut pen-
nusta asti tekemään vaikka minkälaista hommaa, ihan lapsesta lähtien. Kyllä minä tiedän,
mitä se elämä on siellä, eivätkä ne raharikkaat pörssikeinottelijat paljon kiinnosta. Mutta
olen huomannut semmoisen asian — myös te tiedätte sen — että nyt kun ollaan globaalis-
sa maailmassa ja raha liikkuu sinne, missä se tuottaa parhaiten, niin se rikas pystyy siirte-
lemään niitä rahoja vaikka Portugaliin taikka minne tahansa, missä se tuottaa. Jos me sii-
hen kovin koskemme... Minä haluaisin sinne kyllä iskeä käteni, en minä sitä sano, mutta
kun se on semmoinen näkymätön, kasvoton valta, joka siirtyy silloin pois, kun siihen men-
nään yrittämään koskea. Elikkä silloin, kun me lähdemme sinne nipistämään heiltä, he siir-
6



Pöytäkirjan asiakohta PTK 39/2015 vp
tyvät muualle ja meiltä menevät investoinnit, yritystoiminta, entisestään karkaavat pois.
Miten te, edustaja Heinäluoma, iskisitte tähän suoneen kiinni?

18.25 Pia Viitanen sd: Arvoisa rouva puhemies! Sosialidemokraatit muuten kannattavat
rahoitusmarkkinaveroa, maailmanlaajuista veroa, jolla verotetaan sitä, mitä tässä maail-
massa ei vielä veroteta eli rahalla käytävää kauppaa muun muassa. Se olisi oikeudenmu-
kaista, se olisi reilua. Meille oli muuten hämmentävää se, että viime kaudella perussuoma-
laiset vastustivat tätä veroa. Silloin ei saanut rahan kauppaa verottaa, kun sosialidemokraa-
tit olisivat halunneet. Tässä nyt vähän menee silloin tällöin ihan sekaisin, kuka nyt lopulta
mitä haluaa, mutta nyt kyllä kuitenkin hämmentää perussuomalaisten linja, kun te sanoitte
äsken, että olette tässä kyydissä, olette vieläpä mielellänne siinä kyydissä. Siltä tämä näyt-
tää, kun katselen tätä meininkiä ja teidän edustajienne puheenvuoroja. Paitsi että te olette
siinä hallituksen kylmässä kyydissä, te olette siellä mielellänne. Se minua hämmentää ja
hämmästyttää juuri siksi, että minä luulin, että perussuomalaiset haluavat olla sen työmie-
hen ja työnaisen puolue ja kansanpuolue. Niin minä luulin ja varmasti kansakin luuli. Vaa-
lien alla saitte ihan komeasti luottamusta sieltä, onneksi olkoon siitä, mutta kyllä sitten täy-
tyy olla tietty vastuu myös sen vaalin jälkeen. Nyt tuntuu siltä, kun kuunteli tänäänkin ky-
selytunnilla tätä puhetta, että halutaan suorastaan leikata palkkoja, ei anneta tuumaakaan
periksi, että on saatava 5 prosentin palkanalennus. Miksi te haluatte leikata sen työmiehen
ja työnaisen, sen metallityömiehen, sairaanhoitajan palkkoja? Minä en vain käsitä sitä.

18.26 Eero Heinäluoma sd:  Arvoisa puhemies! Veropäätöksiähän täällä tehdään har-
vemmin lisäbudjetin yhteydessä, mutta sitten joka ikinen syksy, kun seuraavan vuoden
budjettia hyväksytään, niin verotushan on auki, ja pääomaverotus on yksi sellainen osa-
alue, joka koskettaa myös meitä hyväosaisia. Ahon hallituksen jäljiltä pääomaverotustaso
asetettiin 25 prosenttiin, joka oli todella alhainen ja joka räjäytti sitten palkkatulojen muut-
tamisen pääomatuloksi kaikissa niissä ryhmissä, jotka vaan kynnelle kykenivät. Kun pää-
omatulot olivat alhaisesti verotettuja, niin ei ollut intressiä enää ottaa palkkatuloja. 

Sitä ryhdyttiin 95 Lipposen ykköshallituksesta lähtien asteittain korjaamaan, ja silloin
oli aika kaukokatseisia konsensusihmisiä, muun muassa silloinen Nokian toimitusjohtaja
Jorma Ollila, joka oli tässä Matti Pekkasen työllisyystyöryhmässä, joka näki, että täytyy
tehdä tasapuolista politiikkaa ja myös niiden, jotka ovat hyväosaisia, täytyy ottaa osaa näi-
hin talkoisiin, ja sieltä tuli ehdotus aikoinaan koskea tähän 25 prosentin pääomaverokan-
taan. Sitä nostettiin sitten 28:aan, ja nyt tämän laman yhteydessä demarit ajoivat lävitse,
että se nostettiin 30 prosenttiin ja tehtiin pääomatulosta vihdoin ja viimein lievästi progres-
siivinen, joka hiukan enemmän ottaa suuremmista pääomatuloista. Nämä ovat siis satojen
miljoonien oikeudenmukaisuustekoja, ja jos katsotaan usein vuosien aikaa, niin täältä on
tullut miljardeja euroja rahaa käyttää kaikkeen hyvään. Eli kyllä nämä ovat valintoja, ja va-
lintoja ne tulevat olemaan nyt sitten syksyllä, kun päästään varsinaiseen budjettiin. 

Tämä tie, että palkkoja lasketaan, on julma ja kova tie ja tulee näkymään kysynnässä.
Aika monet unohtavat sen, että se, mikä on yhdelle yritykselle meno, on toiselle tulo. Sit-
ten kun leikataan sitä palkkaa, niin siellä Viitasaarellakin osuuskaupassa näkyy vähemmän
väkeä, ja ravintolassa sama juttu. Ostetaan vähemmän, rakennetaan vähemmän, peruskor-
jataan vähemmän. Meillä on suuri riski, että me menemme tähän alaspäin menevään kier-
teeseen. Huomasin, että (Puhemies koputtaa) Elinkeinoelämän Tutkimuslaitos eilen korja-
7



Pöytäkirjan asiakohta PTK 39/2015 vp
si talousennustettaan ensi vuonna (Puhemies koputtaa) alaspäin näiden hallituksen kiris-
tystoimien takia. 

18.28 Sami Savio ps (vastauspuheenvuoro): Arvoisa puhemies! Edustaja Heinäluomalle
sellainen huomio, kun hän peräsi tässä korkeamman pääomaveron perään, että nythän hal-
litukselta on tulossa esitys, että tätä korkeampaa pääomaveroluokkaa nostetaan 1 prosent-
tiyksiköllä. Mielestäni se on sitten askel siihen Heinäluoman peräämään suuntaan. Kovin
paljon korkeammalle ei voida enää mennä myöskään pääomaveron suhteen. Kyllä meillä
on veroaste jo nyt tapissa. Mitä sitten tulee tähän tuloveroon, niin nythän hallitukselta on
tulossa veronkevennyksiä, jotka nimenomaan painottuvat pieni- ja keskituloisille. 

18.29 Teuvo Hakkarainen ps: Arvoisa rouva puhemies! Keskusteltiin hyväosaisten ja
näitten verotuksesta ja siitä, kuinka sieltä saataisiin rahaa. Minä en ollut hallitusneuvotte-
luissa, mutta kun siinä sivussa kuuntelin sitä, niin sieltä ei olisi tullut loppupelissä kovin-
kaan suurta sitä kertymää. Ja nimenomaan niin kuin äsken sanoin: Tämä on semmoinen
kasvoton, näkymätön valta, joka siirtyy siihen paikkaan, missä se tuottaa parhaiten. Se ei
kysele meiltä meidän säännöksiä eikä mitään, ei millään tavalla. Se kyselee vain ainoas-
taan, että missä se tuottaa ja parhaiten tuottaa. Se menee sinne. Kyllä minä haluaisin siihen
iskeä käteni, mutta ei minulla ole ainakaan viisautta eikä ymmärrystä siihen, ja varmasti
niitä on sitten semmoisia.

Mutta kaiken ehtona on se, että me saamme talouden kuntoon. Kyllä me jakaa osaamme
— nythän me jaamme semmoistakin, mitä ei ole olemassa. Kyllä sitä jakoporukkaa on, ja
siihen minäkin... Se on helppo tehdä, ja semmoinen juttu, että vaikka on miljardööri, yh-
dessä yössä tai viikossa saa hävitettyä sen omaisuuden. Elikkä se on helppo laittaa sileäksi.
Mutta joka sitä tekee, se on vaikeampi ammatti, ja tälle pitää luoda edellytykset. Minä koko
ajan peräänkuulutan sitä, että meillä yritystoiminta, investoinnit ja niin edelleen lähtevät
toimimaan. 

Viime kaudella tuli ympäristölaki. Teollisuudelle tuli yli 700 miljoonan lisälasku siitä.
Tämäkö on se viesti maailmalle ja sijoittajille? (Eero Heinäluoma: Mikä se oli?) — Joo,
kyllä. Oli, oli. Tai mikä se oli se, oliko se nyt laki-nimellä, puhemiehenä (Puhemies koput-
taa) olitte silloin, kyllä muistatte varmaan. — Tästä koitui (Puhemies koputtaa) teollisuu-
delle yli 700 miljoonan lasku. Mikä viesti se on maailmalle? (Eero Heinäluoma: Oliko se
rikkidirektiivi?) — Ei ollut, (Puhemies koputtaa) vaan se oli... [Puhemies antoi puheenvuo-
ron seuraavalle puhujalle.]

18.31 Eero Heinäluoma sd: Arvoisa puhemies! Palaan vielä tähän oikeudenmukaisuus-
ja rahantulokeskusteluun, kun täällä arvostamani edustaja aikaisemmin viittasi siihen, että
prosentti nousee täällä suurissa pääomatuloissa. Sehän tuli sen jälkeen, kun hallitusohjel-
maa erittäin ankarasti arvosteltiin siitä, että nämä talkoot eivät koske millään tavalla hyvä-
osaisia, eivät millään tavalla hyväosaisia. Koko kesäkuu puhuttiin tästä. Silloin pääminis-
teri sanoi, että ei tänne voida koskea, että veroaste ei voi nousta. Se oli se uusi mantra: ve-
roaste ei voi nousta. No, nyt sitten hallitus joutui huomaamaan, että tämä hallituksen linja
on epätasapuolinen, ja onneksi pieneltä osin tarkisti sitä — sanoisin, että samalla määrällä
kuin työllisyysmäärärahoja tässä lisäbudjetissa.

Mutta kun siellä suurissa pääomatuloissa tulee prosentin lisävero, niin palkansaajille
hallitus ajaa pakkolailla 5 prosentin leikkausta — 5 prosentin leikkausta. Niiltä, joilla on
8



Pöytäkirjan asiakohta PTK 39/2015 vp
aika hyvin asiat, jotka ovat pääomatulojen saajia, kysytään prosentti lisää, mutta näiltä
vuorotyöläisiltä, sairaanhoitajilta, poliiseilta, linja-autonkuljettajilta, kaupan myyjiltä, pa-
perityöläisiltä (Teuvo Hakkarainen: Ja sahureilta!) — ja sahureilta — pyydetään 5 prosent-
tia, niin että eihän tämä ole suhteessa. Tämä ei ole suhteessa, enkä tässä tule antamaan pe-
riksi teille. En tule antamaan periksi vaan tulen tämän neljä vuotta puhumaan tästä asiasta,
koska tämä kertoo, kuka tekee päätöksiä, kenen edut päätöksenteossa painavat.

Tapasin joku hetki sitten erään suuren sahan omistajan, joka kertoi omista sahakoke-
muksistaan ja tilanteistaan siellä sahalla. Heillä on sellainen tilanne, että kustannuksista 75
prosenttia on tukin hintaa — kolme neljäsosaa, 75 prosenttia, on tukin hintaa. 8 prosenttia
on palkkakustannuksia. Puhuimme edustaja Hakkaraisen kanssa tänään, ja Hakkaraisen sa-
halla taitaa olla niin, että se on 20 prosenttia. (Teuvo Hakkaraisen välihuuto) — Vajaat 20
on tämä palkkakustannusten osuus. — No, tässä isossa sahassa se on 8 prosenttia. Nyt kun
sitä 8:aa prosenttia lasketaan 5 prosenttia, (Puhemies koputtaa) niin se tarkoittaa, että lop-
putuotteen hinta laskee 0,4 prosenttia. Kuulitte ihan oikein: 0,4 prosenttia. Siitäkö se kil-
pailukyky nyt syntyy? Ei taida syntyä, mutta niille työntekijöille (Puhemies koputtaa) tu-
lee aikamoinen palkanmenetys.

18.34 Pia Viitanen sd: Arvoisa rouva puhemies! Niille työntekijöille tulee todellakin iso
lovi rahapussiin tämän kautta, ja se on tietenkin tosi vaikeaa monen ihmisen arjessa, kun
näin käy. Mutta minä haluan kyllä nyt toistaa tämän, koska oikeastaan tämä herätti aika
paljon, tämä edustaja Heinäluoman äskeinen puheenvuoro, että toden totta, nythän käy
niin, että se palkansaaja, se sahatyöläinen tai se kaupankassa, ikään kuin pakotetaan 5 pro-
sentin palkanalennukseen tavalla tai toisella. Saat vähän niin kuin katsella sitten, menevät-
kö sunnuntaikorvaukset tai vuorotyökorvaukset tai lomarahat tai mitä vain — kunhan se
palkka laskee 5 prosenttia, että se on se hallituksen päämäärä. Ei se kyllä ole ollenkaan suh-
teessa siihen, että sitten kuitenkin heiltä, kellä kohtuullisen hyvin menee, ja vähän parem-
piosaisilta vaaditaan sitten prosentti. Tämä oli tärkeä oivallus, koska tämä on myös sem-
moinen asia, että kyllä ihmiset ajattelevat myös sitä, onko tämä oikeudenmukaista, onko
tämä reilua.

Ja se yksi, mistä on paljon puhuttu, on se, että me olemme kaikki samassa veneessä.
Minä en muuten usko sitä, että me olemme kaikki samassa veneessä niin kauan kuin tämä
tilanne on senkaltainen, että vain toisilla on pelastusliivit. Kyllä tässä täytyy jollakin taval-
la tätä oikeudenmukaisuutta hakea, ja tämä oli hyvä ja kuvaava esimerkki nyt näistä valin-
noista, että 1 prosentti ja toisilta sitten 5.

Ja kun täällä sanoitte, että talous kuntoon, niin uskokaa nyt, hyvät ihmiset, niitä ekono-
misteja, kun he sanovat — niin kuin täällä edustaja Heinäluoma sanoi — että Etlallakin las-
ki kasvuennuste näitten leikkausten vuoksi. Luottoluokittaja Fitch laski kasvuennustetta
siksi, että hallitus leikkaa. Siis tämä on aivan uskomatonta, että kun ekonomistitkin jo ru-
peavat varoittamaan, että talous kuihtuu, koska leikataan, niin sitten vain leikataan, jotta
muka talous saadaan kuntoon ja jotta muka saadaan työpaikkoja, kun ihan jo peruslogiikka
kertoo sen, että eihän se näin toimi vaan päinvastoin: silloin niitä työpaikkoja ei synny. Ja
minä toivon, että tämän otatte vakavasti. Tämä talouspolitiikka on tässä suhteessa hyvin
ontuvaa ja perustuu väärille oletuksille, ja tätä menoa me olemme vielä suuremmassa ja
huonommassa jamassa, puhumattakaan, että jos sitten vielä Suomen (Puhemies koputtaa)
valtti, sopimusyhteiskunta, murennetaan tätä myötä.
9



Pöytäkirjan asiakohta PTK 39/2015 vp
18.36 Teuvo Hakkarainen ps: Arvoisa rouva puhemies! Näistä ekonomisteista minä en
oikein tiedä. Joku oli nyt tuossa semmoinen, joku nimenomaan nobelisti sanoi, että nämä
ovat oikeasuuntaisia, että näillä saadaan taloutta kuntoon ja vakautta. En tiedä sitten, pitää-
kö paikkansa, mutta kun edustaja Heinäluoma tästä puun hinnasta, että 75 prosenttia muo-
dostuu tukin hinnasta, niin jos ajatellaan, että se puu kasvatetaan, se on 100 vuotta keski-
määrin se kierto, 80—100 vuotta lajista riippuen, niin paljonkohan siihen puun kasvatta-
miseen, jos nyt lähdetään kasvattamaan se runko, menee sitä rahaa? Minulla ei ole siitä las-
kelmaa, mutta aika lähelle varmasti sitä 75:tä prosenttia. Suurmetsänomistajat pärjäävät,
mutta täällä on paljon niitä pieniä tiloja, joissa on 40—50 hehtaaria. Eivät ne ole kultakai-
voksia, eivät varmasti, niillä ei elä. On laskettu, että sitä pitää olla 300 hehtaaria sitä met-
sää, että itse sillä tuotolla joku eläisi.

Ja sitten tuosta sahasta vielä. Puhuttiin siitä, että sahalla puun hinta on 75 euroa taikka 70
euroa. Lankun hinta maailmalla on 200 euroa. Siihen pitää sahata siihen yhteen kiintoon
2,1 kiintoa sitä pyöreätä puuta. Silloin sen raaka-ainehinta on jo 140 euroa. Siihen sahaus
päälle, kuivaus, rahti satamaan ja laivaus, niin ei siitä kovin paljon isoja siivuja ole otetta-
vissa sieltäkään. Mutta se 0,4 prosenttia jos saadaan alaspäin, se vaikuttaa varmasti sen yri-
tyksen talouteen. Se vaikuttaa ja se pienenee. Jos saha käyttää miljoona kuutiota puuta, Il-
talehti kirjoittaa välittömästi, että miljoonavoiton teki. (Puhemies koputtaa) Miljoona kuu-
tiota, yksi euro joka kuutiolta jää siihen, (Puhemies koputtaa) puhutaan miljoonavoitosta,
jää yritysvastuut, investoinnit ja kaikki pitäisi tehdä tällä. (Puhemies koputtaa.) Ei nämä
isoja kakkuja ole.

18.38 Eero Heinäluoma sd: Arvoisa puheenjohtaja! Kyllä sydäntä lämmittää, kun kuun-
telee edustaja Hakkaraisen todella lämmintä huolta puusta ja puun hinnasta (Teuvo Hak-
karainen: Se on liian korkea minun mielestäni!) ja metsänomistajista. Se tekee hyvän mie-
len, että välitetään. Mutta senkin jälkeen jää jäljelle se olennainen kysymys tässä minun
puheenvuorossani eli se, että jos puhutaan kustannuksista, pitää tietysti katsoa kaikkia kus-
tannuksia. Nyt tällä hallituksen linjalla, joka on se, että leikataan palkkoja ja heikennetään
työehtoja — myös ehkä siellä Hakkaraisen sahalla, en tiedä (Teuvo Hakkarainen: Ei teh-
dä!) mitä siellä tullaan tekemään — sitten ollaan tilanteessa, että se ei vaikuta kuin promil-
leosaan siitä lopputuotteen hinnasta. Kuvaavaa nyt on vaikkapa tässä puukeskustelussakin
tai sahojen kannattavuuskeskustelussa, kun sahat todellakin ovat olleet vaikeuksissa jo pit-
kän aikaa, että sanaakaan tämä hallitus ei pohdi, mitä voitaisiin tehdä paremmalle puun
saatavuudelle ja tälle puun hinnalle. Siitä ei puhuta sanaakaan, ei sanan sanaa, vaan kaikki
huomio suunnataan tähän kustannuserään, joka suurilla sahoilla on alle 10 prosenttia ko-
konaiskustannuksista. Ei myöskään puhuta eikä lisäbudjetissa ole minkäänlaisia esityksiä
siitä, mitä tehtäisiin näille vientikustannuksille.

Kun edustaja Hakkarainen puhui tästä 700 miljoonasta, en tiedä, mistä se tulee, mutta
sen muistan, että edellisen porvarihallituksen, tämän Vanhasen kakkoshallituksen, aikana-
han tehtiin varsinainen isku Suomen viennin ytimeen. Tämä IMO-sopimus ja rikkidirektii-
vi, joka toi meidän ulkomaankaupalle ehkä 700 miljoonan, lisäerän, joka tuli ihan tyhjästä
vain sen takia, että hallitus torkkui, torkkui, eikä ymmärtänyt, mitä se oli päättämässä Kan-
sainvälisessä merenkulkujärjestössä, kun yhtäkkiä hyvin lyhyellä varoitusajalla pantiin
tämä rikkidirektiivi toimeen. Sitten eduskunnalle kerrottiin, että no, näin pääsi käymään.
10



Pöytäkirjan asiakohta PTK 39/2015 vp
Nämä ovat ollennaisia tekijöitä, kun puhutaan kustannuksista. (Puhemies koputtaa) Sik-
si pitäisi puuttua tänne väylämaksuihin, rataveroon, teollisuuden energiakustannuksiin
myös lisäbudjetissa.

18.41 Teuvo Hakkarainen ps: Arvoisa rouva puhemies! Kuinkahan pitkä ilta tästä tulee-
kaan.

Tuohon kustannustasoon sen verran, että puun hinta on sahurin kannalta liian korkea,
mutta sahuri haluaa laatupuuta, ja se tulee kasvattamaan. Silloin metsänomistajan myös on
tehtävä sillä tili. Ja ne menevät käsi kädessä: jos halutaan hyvät tuotteet maailmalle, niin se
puu pitää kasvattaa. Mennään nyt ihan tähän sahateollisuuteen, siitä jotakin ymmärrän.

Mutta meillä on sitten semmoinen ilkeä juttu tässä: Venäjä tekee myös kauppaa, ja heil-
lä ei ole tämmöistä niin kuin meillä, että kilpailutetaan tuolla, huudatetaan metsiä, sitten
itse kukin ostaa sieltä, joka parhaan tarjouksen tekee, ja myyjä myy. Venäjällä ei ole täm-
möistä järjestelmää. He voivat sanoa, että se on 5 euroa tuossa se puukiinto, ja he ottavat
sen metsävarantonsa, mitä heillä on käytettävänä, ja myyvät sinne maailmalle sitä melkein
sillä hintaa kuin tahtovat. Sitten me juoksemme perässä.

Elikkä nämä ovat semmoisia markkinavoimia kanssa, jotka sanelevat ehtoja. Ne eivät
kysele meidän sosiaaliturvaa eivätkä mitään, eivät varmasti tule kysymään. Se yrittäjä,
joka siinä touhuaa, joutuu juoksemaan näitten pillien mukaan, se on aivan varma juttu, ja
ne heiluvat. Ne heiluvat, ja tässä on taiteiltava. Jos sitä olematonta siivua, mikä siitä tulee
sitä katetta, vielä nuollaan pois, niin siinä on kuihtuminen edessä. Se on tämmöistä — se on
markkinataloutta.

18.43 Eero Heinäluoma sd: Arvoisa puhemies! Palaan vielä tähän sahan kustannusra-
kenteeseen ja siihen, tehdäänkö sille yhtään mitään. Vastaus on, että ei tässä lisäbudjetissa
tehdä yhtään mitään, koska ei tässä ole esityksiä, että väylämaksu poistettaisiin, mikä vai-
kuttaisi kaikkeen siihen ulkomaankauppaan, joka sieltä Viitakosken sahaltakin lähtee
eteenpäin, eikä rataveroa, joka myös vaikuttaa kustannuksiin, eikä tässä ole teollisuuden
energiaveron laskua, joka vähentäisi kustannuksia ja joka vaikuttaisi tässä ja nyt ja jonka
hallitus voisi heti päättää. Ei tarvitse odottaa vuoteen 2017 niin kuin hallitus on nyt odot-
tamassa paketilla. 

Ja kun edustaja Hakkarainen tässä pohti tätä, kuinka pitkään puu kasvaa ja että hyvästä
puusta pitää maksaa hyvä hinta, niin kai siellä Viitasaaren sahalla pitää maksaa ammatti-
miehellekin. Jos hän on hyvä, niin kai hänelle maksetaan kohtuullinen hinta? (Teuvo Hak-
karainen: Tulospalkkaus!) — Niin, eikös niin? (Teuvo Hakkarainen: On!) — Tämä sama
laki on voimassa kaikkialla, ja toivon, että tämä olisi mielessä, kun edustaja Hakkarainen
tukee näitä hallituksen 5 prosentin leikkaussuunnitelmia, että kyllä se työmies on palkkan-
sa ansainnut. Ja kun hän on hyvä, niin siitä tulee hyötyä kaikille, sahanomistajille myös,
pienille ja suurille.

Ja kun edustaja Hakkarainen pohti tätä puun kasvua, kuinka pitkään puuta pitää kasvat-
taa, niin oletteko miettinyt, kuinka kauan kestää kasvattaa, että te saatte hyvän sahurin sin-
ne teidän sahallenne. Ei sekään tulee sormia napsauttamalla eikä vuodessa eikä viidessä
vuodessa, vaan käydään peruskoulut ja käydään ammatilliset koulut ja ammattikorkea-
koulut. Ja herkästi on niin, että siitä, kun pannaan alulle tämä hyvä työmies, se on enem-
män kuin 25 vuotta ennen kuin hän on sahalla hyvä työmies.
11



Pöytäkirjan asiakohta PTK 39/2015 vp
Joten — ja sitten tullaan tähän lisäbudjettiin — jos tämä hyvä työmies on joutunut työt-
tömäksi, niin nyt te hyväksytte sen, että siellä hän on työttömänä tämän vaikean vaiheen
ylitse. Hän voi olla kaksi, kolme vuotta työttömänä. Siinä on riski, (Puhemies koputtaa)
että tulee pahat harrasteet ja se työmies (Puhemies koputtaa) ei ole käytettävissä sitten, kun
vienti vetäisi ja Japani ja Kiina ja muut huutavat suomalaista hyvää lankkua.

18.45 Teuvo Hakkarainen ps: Arvoisa rouva puhemies! Tuohon työllistämiseen sen ver-
ran, että minun mielestäni sillä palkallakaan, vaikka se on kuinka korkea, jos se työnanta-
jalle tuottaa pikkuisen enemmän kuin se vie... Mutta oletetaan nyt, että minä työllistän Kil-
len ja Kallen. Se on aivan varma, että se vie minulta, se on minulle sijoituskohde. Sen en-
simmäiset pari vuotta se tuottaa tappiota, kun se koulutetaan siihen. Vaikka se olisi minkä-
laisen ammattikoulun käynyt, ei varmasti ole vielä seppä syntyessään. Minä tunnen sen
verran hyvin sitä alaa. Sitten siinä on Kalle, oppii homman äkkiä, se alkaa paremmin tuot-
tamaan. Sitten on se Kille, ja saattaa olla, että se ei koskaan tuota yhtään, että se menee vii-
van alapuolelle, mutta sille asialle ei oikein tässä tilanteessa pysty tekemään mitään. Elik-
kä se on sen paremman työmiehen kustannus, periaatteessa näin, valitettavasti näin.

Tämä on sijoitustoimintaa, myös työhönotto, ja jos me haluamme tähän sillä lailla...
Hallituksen tarkoitus on tässä tilanteessa, että aina kannattaa ottaa, tehdä töitä mieluum-
min kuin jäädä sivuun, ja kukaan työnantaja... Jos minä olen työnantaja ja minä olen kaksi
vuotta sijoittanut ja minulle on tullut miinusta siitä, niin en minä ole heti ensimmäisenä sitä
irtisanomassa. Se on propagandaa. Viimeiseen asti koulutettu työntekijä halutaan pitää fir-
massa mukana, koska se on ruvennut siellä tuottamaan. Se on viimeinen vaihtoehto, kun
sitä sanotaan irti. Mutta jos palaan siihen edelliseen, markkinavoimat eivät tätäkään asiaa
kyllä kysele.

18.47 Eero Heinäluoma sd: Totean lopuksi, että tähän lisäbudjettiin tarvitaan lisää työlli-
syysmäärärahoja, jotta edustaja Hakkaraisen hyviin tavoitteisiin voitaisiin päästä, ja siksi
edustaja Viitasen määräraha-aloite kannattaa hyväksyä.

Keskustelu päättyi.

Lisätalousarvioaloitteet lähetettiin valtiovarainvaliokuntaan.
12


