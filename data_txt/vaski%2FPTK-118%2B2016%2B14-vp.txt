















































DEM3230.tmp.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

14. Hallituksen esitys eduskunnalle laiksi eläkkeensaajan asumistuesta annetun lain 54 §:n 
muuttamisesta

Hallituksen esitys HE 152/2016 vp
Valiokunnan mietintö StVM 28/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 14. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

21.37 Sari Tanus kd: Arvoisa herra puhemies! Hallituksen esityksessä 152 pyritään leik-
kaamaan eläkkeensaajien asumistukea. Tämä on myös sellainen esitys, mitä en voi hyväk-
syä, ja sen vuoksi ehdotan, että vastalauseen 2 mukaisesti tämä lakiehdotus hylätään.

Eläkkeensaajien asumistuellahan pyritään täydentämään pientä eläkettä saavan henki-
lön perustoimeentulon turvaa ja alennetaan pienituloisten eläkkeensaajien asumiskustan-
nuksia. Tavoitteena on, että eläkkeellä oleva henkilö voisi jatkaa asumista kotona mahdol-
lisimman pitkään. Asumistukeahan myönnetään sekä vuokra- että omistusasunnossa asu-
ville.

Pienituloisten eläkeläisten käytettävissä olevaan tuloon vaikuttavat keskeisesti asumis-
kustannukset ja erityisesti vuokrien taso, joka on viime aikoina noussut suhteellisen no-
peasti ja erittäin nopeasti yleiseen hintakehitykseen verrattuna. Vuoden 2015 lopussa lähes
200 000 eläkkeensaajaa sai asumistukea ja hyväksyttävien asumismenojen enimmäismää-
rä ylittyi lähes joka neljännellä tuensaajalla. Samaan aikaan kansaneläkeindeksiin sidottui-
hin etuuksiin tehdään 0,85 prosentin vähennykset vuonna 2017, ja lisäksi, niin kuin tuossa
jo tuli esille, hallitus ehdottaa, että kansaneläkeindeksiin sidottujen etuuksien rahamäärien
indeksitarkastusta ei toteutettaisi seuraavina vuosina.

Nämä kaikki ja monet muut samoihin kansanryhmiin kohdistuvat leikkaukset ja oma-
vastuuosuuksien nousut aiheuttavat yhdessä sellaisen tilanteen, mikä on meidän yhteiskun-
taamme rakentaneiden eläkeläisten elämää ajatellen kohtuuton taakka. Tämän vuoksi tämä
lakiehdotus on hylättävä.

21.39 Anneli Kiljunen sd: Arvoisa herra puhemies! Hallitus aikoo heikentää jälleen kaik-
kein heikoimmassa taloudellisessa asemassa olevien eläkkeensaajien tilannetta pitämällä
eläkkeensaajan asumistuessa enimmäisasumismenot, keskimääräiset asumismenot sekä
lämmitys-, vesi- ja kunnossapitokustannuksia koskevat euromäärät ennallaan eli aiemman
 Tarkistettu
4.0



Pöytäkirjan asiakohta PTK 118/2016 vp
jäädytyksen vuoksi vuoden 2015 tasolla. Nyt enimmäismenojen jäädyttäminen lisännee
edelleen enimmäisasumismenot ylittävien tuensaajien määrää ja toimeentulotukimenoja.

Käytännössä eläkkeensaajan asumistukea saavat ihmiset ovat eläkeläisistä heikoimmas-
sa asemassa arjen toimeentuloa ajatellen. Heidän toimeentuloaan heikentävät merkittäväs-
ti myös muut hallituksen jo aiemmin tekemät ja ensi vuodelle suunnittelemat etuuksien
leikkaukset. Pahimmillaan eläkkeensaajan taloudellisen tilanteen vaikeutuminen ja asu-
mistilanteen epävarmuus heikentävät hyvinvointia ja toimintakykyä ja lisäävät kustannuk-
sia sosiaali- ja terveyspalveluissa.

Asumistuen keskeisin ongelma on tukea myönnettäessä hyväksyttävän vuokratason al-
haisuus verrattuna markkinavuokriin. Monet asumistuen saajat joutuvat paikkaamaan ma-
talaa asumistukeaan turvautumalla pitkäaikaiseen toimeentulotukeen, vaikka sen pitäisi
toimia viimesijaisena apuna. Emme voi hyväksyä sitä, että markkinoilla nousevia asumis-
kustannuksia yritetään hillitä leikkaamalla asumistuen saajien etuutta.

Arvoisa puhemies! Edellä olevan perusteella esitän, että lakiehdotus hylätään vastalau-
seemme 1 mukaisesti.

21.41 Sari Essayah kd: Arvoisa puhemies! Tässä on nyt jälleen yksi ihmisryhmä eli pie-
nituloiset eläkeläiset, joihinka tämä eläkeläisten asumistuen indeksileikkaus nyt kohdis-
tuu. Siinä mielessä, kun ottaa huomioon, miten asumiskustannukset koko ajan kasvavat,
erityisesti lämmitys-, vesi- ja kunnossapitokustannukset, ja myöskin tänä päivänä, kun hal-
litus on tehnyt esityksen siitä, että kiinteistöveron alarajaa halutaan olla korottamassa, ja
monet kunnat sen varmasti käyttävät mahdollisuutena, niin se vaikuttaa välillisesti sitten
vuokriin, tai jos on omistusasunto, niin myöskin sitä kautta lisää näitä asumiskustannuk-
sia. Näitä tällaisia kulujen lisäyksiä tulee suunnasta sun toisesta, ja siinä mielessä tämä in-
himillisyysvaje, minkä täällä olen maininnut, tämän ihmisryhmän kohdalla edelleenkin sy-
venee.

Tässä tapauksessa kannatan edustaja Tanuksen tekemää vastalauseen 2 mukaista hyl-
käysesitystä.

21.42 Ilkka Kantola sd: Arvoisa puhemies! Kannatan edustaja Kiljusen tekemää esitystä.

Keskustelu päättyi ja asian käsittely keskeytettiin.
2


