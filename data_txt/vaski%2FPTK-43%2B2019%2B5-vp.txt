















































DEMAB76.tmp.xml


Pöytäkirjan asiakohta PTK 43/2019 vp
Pöytäkirjan asiakohta 

PTK 43/2019 vp

Täysistunto

Torstai 3.10.2019 klo 16.01—18.14

5. Pohjoismaiden neuvoston Suomen valtuuskunnan toimintakertomus 2018
Kertomus K 12/2019 vp
Valiokunnan mietintö UaVM 1/2019 vp

Ainoa käsittely

Toinen varapuhemies Juho Eerola: Ainoaan käsittelyyn esitellään päiväjärjestyksen 5.
asia. Käsittelyn pohjana on ulkoasiainvaliokunnan mietintö UaVM 1/2019 vp. Nyt pääte-
tään kannanotosta kertomuksen johdosta.

Keskustelu

17.32 Jouni Ovaska kesk: Arvoisa puhemies! Nyt tuolta laajemmilta ulkopolitiikan ken-
tiltä tähän lähemmäksi Pohjoismaita ja naapurustoa. Pohjoismaathan ovat tietysti meidän
tärkein kumppanimme, ehkä joskus jopa kilpakumppanimme, ikään kuin sisaruksemme,
jonka kanssa tehdään yhteistyötä joka sektorilla. 

Kun ulkoasiainvaliokunnassa mietintöä valmisteltiin, niin halusimme nostaa esiin tässä
kertomuksessa jo moneen kertaan ilmi tuodun ulko- ja turvallisuuspolitiikan sektorin. En-
nen kaikkea se on se, mitä nyt olemme halunneet pitää ja mitä viime vuonnakin on Poh-
joismaiden neuvostossa pidetty esillä. Perinteisestihän on ollut ennen kaikkea Suomen ja
Ruotsin välinen yhteistyö, ja se on tästä jo kehittynytkin, mutta kuten kertomuksesta käy il-
mi, niin myöskin Norja ja Tanska ovat olleet entistä kiinnostuneempia puolustusyhteis-
työn kehittämisestä. 

Tähän liittyen on myös nostettu esiin kokonaisturvallisuus, ja haluaisin korostaa vielä si-
säistä turvallisuutta: sitä, mitä jokainen meistä kokee omassa arjessamme ja mitä täällä
Pohjoismaissa tapahtuu, millä tavalla me pystymme entisestään kehittämään yhteistyötä
naapurimaidemme kanssa. 

Tärkeä tehtävä Pohjoismaiden neuvostolla on ollut ja tulee aina olemaan rajaesteiden
purkaminen ja siihen liittyen vielä se, millä pysytään ennaltaehkäisemään rajaesteiden syn-
tymistä. On monessa kohtaa huomattu, että Suomessa ministeriöiden välinen yhteistyö toi-
mii paremmin, ja uskon, että monella muulla Pohjoismaalla olisi opittavaa meiltä siinä,
millä tavalla pystyttäisiin entisestään kehittämään tätä rajaesteyhteistyötä ja huolehtimaan
siitä, että ministeriöt paremmin puhuvat toistensa kanssa.

Haluan tähän loppuun todeta, arvoisa puhemies, että näinä epävakaina aikoina tärkeää
on ennen kaikkea, että kumppanuuksia ja yhteyksiä haetaan myöskin läheltä. Meidät tun-
netaan hyvinvoinnistamme, myöskin ennakkoluulottomuudesta, avoimuudesta, tasa-ar-
vosta. Pohjoismaat ovat arvostettu joukko niin Euroopassa kuin muuallakin maailmassa, ja
siksi meidän pitää entistä vahvemmin huolehtia siitä, että me muodostamme yhteisiä ta-
 Tarkistettu
4.0



Pöytäkirjan asiakohta PTK 43/2019 vp
voitteita ja ajamme niitä läpi myöskin laajemmalla agendalla kuin ainoastaan Pohjoismai-
den neuvoston piirissä. 

17.34 Pekka Aittakumpu kesk: Arvoisa puhemies! Olemme monin tavoin riippuvaisia
muista Pohjoismaista ja toisaalta he myös sitten meistä. Edustaja Ovaska ansiokkaasti jo
tuossa toikin esille yhteistyötämme turvallisuuspolitiikassa. 

Pohjoismaiden neuvoston tavoitteena on alusta alkaen ollut yksittäisten kansalaisten ja
myös yritysten, tavaroiden ja pääoman liikkuvuuden helpottaminen Pohjoismaiden välillä.
Kun maailma yhä kansainvälistyy ja käy monimutkaisemmaksi, niin tämän yhteistyön
merkitys korostuu, ja siksi on hyvä, että nyt hetken viivähdämme tämän aiheen äärellä.
Kertomusvuonna Pohjoismaiden neuvoston rajaesteryhmän puheenjohtaja Katri Kulmuni
nosti esille ja painotti erityisesti elinkeinoelämän rajaesteiden purkamista. Tälle on tarvet-
ta, ja on tärkeää, että yrityselämän edellytyksiä sujuvoitetaan, koska se palvelee meitä suo-
malaisia mutta myös sitten muita Pohjoismaita. 

Nyt, kun olemme tänäänkin keskustelleet hoitajien saatavuudesta, on mielestäni erityi-
sen tärkeää kiinnittää huomiota myös siihen, miten me saamme meidän hoitajat pysymään
täällä kotimaassa, jotta he eivät lähde, niin kuin moni on lähtenyt esimerkiksi työolojen
vuoksi, vaikkapa Norjaan töihin. 

Suomi on monessa esimerkillinen, mutta kyllä joissakin asioissa voimme ottaa mallia
myöskin muista Pohjoismaista, esimerkiksi juuri siinä, miten järjestämme meidän hoita-
jien työolot, ja vaikkapa Norjasta voisimme ottaa myöskin aluepolitiikassa mallia siinä,
että ottaisimme esimerkiksi liikenteen verotuksessa erilaisia kannustimia siihen, että meil-
lä koko maassa on hyvä elää, yrittää ja tehdä työtä. Se palvelee myös pohjoismaista yhteis-
työtä. Niin kuin tiedämme, niin meillä Haaparannan—Tornion-raja on hyvin vilkas kau-
pankäynnin ja yrityselämän kannalta.

17.37 Heikki Autto kok: Arvoisa herra puhemies! Keskustelemme erittäin tärkeästä tee-
masta, kun saamme keskustella pohjoismaisesta yhteistyöstä. Toki tässä meidän oman
Pohjoismaiden neuvoston valtuuskuntamme kertomuksessa on hyvin tuotu esiin se, minkä
ulkoasiainvaliokunta mietinnössäänkin toteaa, että turvallisuusyhteistyö on tiivistynyt voi-
makkaasti viime vuosina — ja hyvä näin, se on Suomen etu. Turvallisuusyhteistyössä ko-
rostuu myös hybridiuhkien torjunta, joka varmasti vuoden 2014 tapahtumien jälkeen on
kasvanut aivan erityisen merkittäväksi teemaksi, ja tässä varmasti Pohjoismailla on paljon
toisilleen annettavaa, että pystymme niin yhdessä kuin jokainen tahoillamme parantamaan
valmiutta näiden uhkien torjuntaan.

Arvoisa puhemies! Elämme mielenkiintoisia aikoja Euroopan yhdentymisen historias-
sa, kun elämme jo lokakuuta ja on vielä täysin epäselvää, onko Iso-Britannia todella eroa-
massa Euroopan unionista tässä lähimmän kuukauden sisällä. Käypä tässä Britannian EU-
erossa lopulta kuinka hyvänsä, niin pohjoismaisen yhteistyön tiivistämiselle on tilausta.
Mutta aivan erityistä tilausta sille on tietysti tilanteessa, että Britannia eroaisi EU:sta, ja sii-
hen liittyy varmaan kaksi eri näkökulmaa: Toisaalta Britannia on keskeinen Euroopan tur-
vallisuusympäristöön vaikuttava sotilasvoima, ja tässä mielessä Britannian kanssa tehtä-
vän yhteistyön osalta on hyvä, että Pohjoismaat voivat hakea myös yhteistä linjaa riippu-
matta kansallisista erityispiirteistä puolustusratkaisuissa. Mutta toisaalta Britannian mah-
dollinen EU-ero jättäisi Euroopan unionin sisälle merkittävän aukon sen kaltaisille paino-
tuksille, joita Suomi on perinteisesti edustanut, ja varmasti olisi erityisen tärkeää Ruotsin ja
2



Pöytäkirjan asiakohta PTK 43/2019 vp
Tanskan entistä vahvempi yhteen sitominen niissä teemoissa, joita Suomi perinteisesti on
pitänyt tärkeänä ja joiden osalta uskon, että Ruotsi ja Tanska voitaisiin kyllä saada kannal-
lemme, ja totta kai myös Norja Eta-maana on keskeisesti riippuvainen sitä, mitä EU:ssa
päätetään. Siinä mielessä pohjoismaisen yhteistyön tiivistäminen tässä tilanteessa ja vai-
kuttaminen EU:hun tällaisena erittäin merkittävänä kehitysaikana on todella tärkeää, kun
tähän mahdolliseen brexitin jälkeiseen aikaan varaudutaan ja ollaan juuri käymässä EU:n
rahoituskehysneuvotteluja ja toisaalta uudistetaan yhteistä maatalouspolitiikkaa, joka on
tietysti EU:ssa tärkeä.

Arvoisa puhemies! Tässä edellä tosiaan edustajat Ovaska ja Aittakumpu, jotka ovat hy-
vin tähän teemaan perehtyneitä edustajia ja muutenkin taitavaksi tunnettuja, puhuivat hy-
vin rajaesteiden purkamisesta ja toisaalta jo niiden ennalta ehkäisemisestä, että lainsäädän-
töprosesseissa ei niitä muodostuisi. Tämä on erittäin tärkeää työtä, ja tässä varmasti meillä
kaikilla on yhteinen tahtotila vaikuttaa pohjoismaisiin kumppaneihimme niin, että näitä ra-
jaesteitä ei muodostuisi ja jo aiemmin muodostuneita purettaisiin.

Lisäksi haluan tässä yhteydessä, arvoisa puhemies, korostaa rajaneuvonnan resurssien
tärkeyttä. Koska näitä rajaesteitä on olemassa ja tietysti ihan kieli- ja kulttuurieroista joh-
tuvia luonnollisiakin eroja löytyy, niin on tärkeää, että rajaneuvonta on resursoitu riittä-
västi, jotta yritykset ja ihan yksittäiset ihmisetkin voivat sitten apua saada niihin käytännön
kysymyksiin, joita arjen yli rajat menevässä toiminnassa nousee. Tämä on tärkeää.

Arvoisa puhemies! Minusta Pohjoismaiden erityisen tärkeä tehtävä olisi nyt nostaa eu-
rooppalaisessa keskustelussa nämä arktiset kysymykset entistä paremmin esiin. Tässä tie-
tysti Pohjoismaat ovat sillä tavoin vähän eri asemassa, että vaikka kaikki olemmekin Ark-
tisen neuvoston jäsenmaita, niin siellä toki Tanska, joka Grönlannin kautta kokee olevansa
hyvin keskeinen toimija arktisella alueella — jota tietysti onkin — on ehkä perinteisesti
painottanut hieman erilaista Jäämeren rantavaltioitten yhteistyön tärkeyttä, kun taas Suo-
mi ja Ruotsi — molemmat varsin arktisina maina, mutta kuitenkaan emme ole näitä Jää-
meren rantavaltioita — ehkä ovat painottaneet vähän erilaisia kysymyksiä. Mutta kun tie-
dämme sen, kuinka valtava, kasvava merkitys arktisella on, niin on todella tärkeää, että toi-
vottavasti Suomen hallitus saa myös muut Pohjoismaat sitoutumaan tähän arktiseen tee-
maan.

Täällä on tänään jo käyty keskustelua siitä, kuinka Afrikka on nouseva teema, ja Suo-
men hallitus on monessa yhteydessä painottanut tätä Afrikka-kysymystä. Suomen hallitus
on iloinnut siitä, että tulevalla EU-komissaarillamme on Afrikka-salkku, ja niin edelleen.
Tämä on varmasti sinänsä tärkeää, mutta se ei saa olla pois siitä, että meillä on vahva kes-
kittyminen arktisiin kysymyksiin, koska Suomi on ja pysyy keskellä Euroopan arktista
aluetta, ja silloin ne kysymykset, jotka täällä ovat ajankohtaisia, ovat meille niitä kaikkein
keskeisimpiä.

Arvoisa puhemies! Lapin kauppakamari on arvioinut, että täällä Euroopan arktisella
alueella investointipotentiaali on 195 miljardia euroa tuleville vuosikymmenille, ja Lapin
kauppakamarin arvio on, että seuraavan viiden vuoden aikana Euroopan arktisella alueella
lähtee investointeja liikkeelle 23,5 miljardilla eurolla. On tietysti selvää, että näitten inves-
tointien toteutumiseen vaikuttavat talouden suhdanteiden kehittymiset, mutta on tärkeää
ymmärtää tämä asioiden mittasuhde. Tämä on valtava potentiaali suomalaiselle elinkei-
notoiminnalle.

Arvoisa puhemies! Kun minulta usein kysytään, että no, edustaja Autto, mitä se arkti-
nen osaaminen sitten on, niin olen kysyjille vastannut, että kun raaputetaan siitä arktisesta
3



Pöytäkirjan asiakohta PTK 43/2019 vp
se t-kirjain pois, niin se on arkista osaamista, sitä, mitä me suomalaiset osaamme, että näis-
sä vaativissa olosuhteissa, joissa täällä pohjoisessa toimimme, yhteiskunta toimii, meillä
on infrastruktuuri joka toimii, energiahuolto joka toimii, asuminen, joka on tasokasta ja
vastaa niihin tarpeisiin, joita meillä täällä on. Tässä mielessä se, että kun vaikka Pohjois-
Norjaan investoidaan suuriin energiahankkeisiin, niin se ei tarkoita sitä, että siellä välttä-
mättä tarvitsee olla edes suomalaisia energia-alan toimijoita investoimassa. Sinne tarvi-
taan teitä, sinne tarvitaan rivitaloja, sinne tarvitaan vaikkapa sähkönsiirtoyhteyksiä, [Puhe-
mies koputtaa] joissa suomalaiset toimijat voivat olla urakoimassa, joissa meillä on se ark-
tinen osaaminen hallussamme.

Arvoisa puhemies! Tässä mielessä tässä on suuri mahdollisuus Suomelle, ja tätä meidän
pitäisi nyt enemmän painottaa myös pohjoismaisessa yhteistyössä.

17.46 Mikko Kinnunen kesk: Arvoisa herra puhemies! Pohjoismaiden neuvoston Suo-
men valtuuskunnan nykyisenä jäsenenä ja sen alaisen Osaaminen ja kulttuuri Pohjolassa -
valiokunnan jäsenenä haluan sanoa muutaman sanan neuvoston viime vuoden vuosikerto-
muksen äärellä. 

Pohjoismaiden neuvosto perustettiin 67 vuotta sitten parlamenttien ja hallitusten väli-
seksi yhteistyöelimeksi. Toisen maailmansodan jälkeen haluttiin tiivistää yhteistyötä Poh-
joismaiden välillä. Tarve ei ole ollenkaan vähentynyt tänä epävarmana ja epävakaana ai-
kana. Turvallisuusyhteistyö on tiivistynyt, kuten edustaja Autto edellä hienosti kuvasi.
Neuvosto vaikuttaa hallituksiin tekemällä erilaisia ehdotuksia, suosituksia ja kysymyksiä
ja antamalla lausuntoja asioista, joista on pohjoismaista hyötyä koko pohjoiselle alueelle.
Tarkoituksena on kehittää pohjoismaista yhteenkuuluvuutta, lisätä pohjoismaista osaamis-
ta ja kilpailukykyä ja vahvistaa Pohjoismaiden kansainvälistä vaikuttavuutta. 

Vuonna 2018 neuvosto antoi tärkeitä suosituksia hallituksille. Nostan kaksi esimerkkiä,
jotka liittyvät sisäiseen turvallisuuteen, josta edustaja Ovaska jo edellä puhui: Suositus 8
kokonaismaanpuolustuksesta sekä valmius- ja huoltovarmuussuunnittelusta suosittelee
hallituksille, että ne tutkivat, miten Pohjoismaiden puolustusvoimien ja poliisiviranomais-
ten välistä yhteistyötä voidaan kehittää ja että ne selvittävät, miten Pohjoismaiden kansa-
laisten kriisitietoutta voidaan parantaa Pohjoismaiden yhteistyön avulla — edelleen ajan-
kohtainen suositus. Toinen on vaarassa olevien opiskelijoiden tukemisesta annettu suosi-
tus, jossa Pohjoismaiden neuvosto suosittaa, että selvitetään, voitaisiinko Students at Risk -
ohjelma ottaa käyttöön kaikissa Pohjoismaissa. 

Suomen valtuuskunta on kertomusvuoden aikana käynyt vuoropuhelua ministerien, vi-
ranomaisten ja järjestöjen kanssa. Yhteistyössä on voimaa. Voimme oppia toisiltamme,
kuten edustaja Aittakumpu edellä kertoi. On hyvä, että valtuuskunta nosti nämä rajaesteet
esiin, kun se on käynyt erityisesti näitten ministereitten kanssa keskustelua ja vuoropuhe-
lua. Näiden rajaesteiden poistaminen ja vapaan liikkuvuuden lisääminen ovat edelleen
meille tärkeitä asioita, jotka etenevät hitaasti, mutta varmasti. Myös turvallisuuskysymys-
ten esillä oleminen on ollut merkittävää. Neuvosto jatkoi aktiivista työtään myös kansain-
välisillä areenoilla ja teki läheistä yhteistyötä myös alueen muiden parlamentaaristen jär-
jestöjen kanssa, ja siihen on liittynyt myöskin keskustelua tästä arktisesta alueesta ja sen
merkityksestä. 

Arvoisa puhemies! Tämä tärkeä työ jatkuu, ja olen samaa mieltä, että tämän arktisen nä-
kökulman tulee nousta suurempaan rooliin myös pohjoismaisessa yhteistyössä. Ministeri-
neuvoston puheenjohtajana on tällä hetkellä Islanti, jonka puheenjohtajuuteen liittyvän oh-
4



Pöytäkirjan asiakohta PTK 43/2019 vp
jelman otsikko kertoo hyvistä oikoteistä. Tuohon otsikkoon on tullut inspiraatiota viikin-
kien lähes 1 000 vuotta vanhasta Edda-runoudesta. Runon säkeet kertovat, että hyvän ys-
tävän luo kulkee aina oikotie. Otsikko viittaa minusta hienolla tavalla Pohjoismaiden väli-
seen ystävyyteen, jonka ilmentymiä ovat liikkuvuus ja vahva keskinäinen yhteistyö. Tästä
ystävyydestä meidän tulee osaltamme pitää hyvää huolta. 

Suuret kiitokset Pohjoismaiden neuvostolle ja Suomen valtuuskunnalle tärkeästä Poh-
joismaisesta yhteistyöstä, joka vahvistaa naapuruuttamme. Hyvän ystävän luo kulkee aina
oikotie. 

17.51 Lulu Ranne ps: Arvoisa puhemies! Pohjoismaista yhteistyötä on äärimmäisen tär-
keää vahvistaa tässä muuttuvassa ja epävarmassa maailmassa, ja suosittelemme pohjois-
maista yhteistyötä erityisesti huoltovarmuuden ja rajaturvallisuuden, sisäisen turvallisuu-
den osalta. On myöskin erittäin tärkeää, että me EU:n varjossa nostamme tätä pohjoismais-
ta yhteistyötä ihan eri tavalla esiin kuin mitä tähän asti on tehty. Meidän ulkorajojemme
varmistaminen ja rajatarkastusten lisääminen tulevat kyseeseen varmasti tulevaisuudessa.

Pohjoismaisessa yhteistyössä on myöskin yksi erittäin hyvä asia: me voimme ottaa op-
pia toisistamme. Yksi tärkeä asia on opetus, koulutus. Koko alkuvuoden uutisoitiin Ruot-
sissa, muun muassa Svenska Dagbladetissa ja Skolvärlden-lehdessä, siitä, kuinka Suomi
on uudistamassa opetustaan. Siellä varoiteltiin, että älkää tehkö samoja mokia kuin Ruot-
sissa on tehty, älkää ottako heiltä oppia vaan tehkää parempia ratkaisuja, älkää romuttako
omaa opetussysteemiänne. Tämä on osa sitä yhteistyötä, jota Pohjoismaissa kannattaa teh-
dä. Siellä, missä jokin toimii hyvin, jaetaan sitä hyvää osaamista muille — pidetään kiinni
siitä omasta hyvästä ja jaetaan sitä toisille.

17.53 Kaisa Juuso ps: Arvoisa puhemies! Pohjoismaiden neuvoston merkitys on suuri, ja
sen puitteissa voimme vaihtaa ajatuksia ja ideoita siitä, miten me parhaalla mahdollisella
tavalla voimme tehdä sellaista yhteistyötä, josta kaikki hyötyvät, ottaa oppia toisten onnis-
tumisista ja epäonnistumisista. 

Barentsin parlamentaarisessa konferenssissa toissa viikolla keskustelimme muun muas-
sa ratayhteyksistä ja siitä, että niitä tarvittaisiin lisää nimenomaan itä—länsisuunnassa.
Pohjois—eteläsuunnassa niitä kyllä on, mutta muutamia yhteyksiä puuttuu itä—länsisuun-
nassa, ja ne olisivat erittäin tarpeellisia liikenneyhteyksiä yhteistyön edistämisessä. Arkti-
sen alueen suosio on viime vuosina kasvanut räjähdysmäisesti. Puhumme paljon Koillis-
väylän avautumisesta merikuljetuksissa ja siitä, mikä sen merkitys olisi maailmantaloudel-
le. 

Pohjoismainen yhteistyö on tärkeää myöskin sen vuoksi, että esimerkiksi yhteisellä EU-
politiikalla me olisimme paljon vahvempia EU:ssa ja pystyisimme ajamaan pohjoismaisia
etuja. Me olemme kuitenkin kulttuuriltamme aika samanlaisia, ja siinä mielessä ne edut,
mitä siellä valvotaan, ovat aika lailla yhteisiä. Erittäin merkityksellistä yhteistyötä tehdään
Pohjoismaissa. Sitä eivät kaikki ehkä aina tiedä. Myöskin Venäjä on mukana Barentsin
alueessa, ja meillä on kontakteja myöskin sinnepäin. Eli kyllä tämä merkittävä asia on.

Korostaisin vielä noita rajaesteitä, kun itse olen Torniosta ja kulkenut siitä rajan yli mon-
ta vuotta töissä. Rajaesteet liittyvät tosi paljon tämmöisiin hallinnollisiin toimiin, verotuk-
seen ja muihin kysymyksiin, joihin kyllä pystytään ratkaisut löytämään, jos halutaan. Pal-
jon on esteitä myöskin it-yhteyksissä, eli it-yhteyksiä rajojen yli ei pystytä nykytekniikalla
ja nykylainsäädännöllä toteuttamaan. 
5



Pöytäkirjan asiakohta PTK 43/2019 vp
Korostan Pohjoismaiden neuvoston merkitystä ja rajayhteistyön merkitystä tulevaisuu-
dessa ja EU-politiikassa.

Toinen varapuhemies Juho Eerola: Hienoa.

17.55 Paula Risikko kok: Arvoisa puhemies! Vielä, kun tuossa kuuntelin edustaja Juuson
hyvää puheenvuoroa ja näitä muitakin puheenvuoroja, niin muistan vaan erilaisista tehtä-
vistäni viime aikoina, että pohjoismaisella yhteistyöllä on suuri merkitys.

Otan esimerkiksi nyt terveydenhuollon, koska esimerkiksi meillä pohjoisessa Suomessa
on hyvin paljon sellaisia tilanteita, että toisessa Pohjoismaassa on lähempi terveyskeskus
kuin se oma terveyskeskus tai sairaala. Silloin meillä pitäisi olla niin hyvät yhteistyösuh-
teet — ja niitä kannattaa jatkuvasti hioakin — että kielikään ei tule siinä ongelmaksi, vaan
nimenomaan on mahdollista käyttää sen toisen maan terveydenhuoltoa. Ja sitä me olemme
tässä vuosien aikana hioneet.

Toinen tärkeä asia on turvallisuuteen liittyvä, koska meillä on tuolla pohjoisessa Suo-
messa hyvin pitkät välimatkat: esimerkiksi poliisien mahdollisuudet auttaa jokaisessa ta-
pauksessa ovat hyvin rajatut, ja siitä syystä tarvitaan myöskin turvallisuuteen liittyvää yh-
teistyötä, puhumattakaan sitten koulutukseen liittyvästä yhteistyöstä. Me tarvitsemme
myöskin koulutukseen ja yleensäkin ihmisten monenlaisten tarpeiden tyydyttämiseen sitä,
että meillä on käytössä myöskin se pohjoismainen osaaminen.

Pidän oikein tärkeänä, että näitä asioita ja tätä rajayhteistyötä, rajaturvallisuutta, pide-
tään yllä myöskin Pohjoismaiden neuvostossa.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 12/2019 vp
johdosta. Asian käsittely päättyi.
6


	5
	17.32
	17.34
	17.37
	17.46
	17.51
	17.53
	17.55


