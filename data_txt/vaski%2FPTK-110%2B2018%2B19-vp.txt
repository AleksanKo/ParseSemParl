















































DEM464E.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

19. Lakialoite laiksi lasten kanssa työskentelevien rikostaustan selvittämisestä annetun lain 
2 §:n muuttamisesta

Lakialoite LA 47/2018 vp Mia Laiho kok ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 19. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

17.19 Mia Laiho kok (esittelypuheenvuoro): Arvoisa puhemies! Olen tehnyt lakialoit-
teen laiksi lasten kanssa työskentelevien rikostaustan selvittämisestä annetun lain 2 §:n
muuttamisesta niin, että myös lyhytaikaisissa työsuhteissa pyydetään rikostaustaselvitys.

Meidän tärkeimpänä tehtävänä on taata lasten turvallisuus erilaisissa toiminnoissa, mis-
sä lapsia hoidetaan ja opetetaan, on se sitten koulussa, päiväkodissa, harrastuksissa, vapaa-
ajan toiminnassa. Tällä hetkellä rikostaustan selvittämismenettely koskee lain mukaan esi-
merkiksi päivähoidon kasvatus- ja opetushenkilöstöä eli käytännössä kuntasektorilla ja yk-
sityisissä päiväkodeissa lastentarhanopettajan ja lastenhoitajan toimeen hakeutuvia henki-
löitä, mutta niitäkin vain sen yli kolmen kuukauden työsuhteen osalta.

Tämä asianomainen työnhakijahan tilaa rikosrekisteriotteen itse. Se ei ole kovin kallis,
se maksaa 12 euroa. Rikosrekisteriotteeseen merkitään kaikki tuomioistuimen ratkaisut,
jotka ovat sakkorangaistusta ankarampia rangaistuksia, lapsiin kohdistuvat rikokset ja sek-
suaalirikoksista tuomitut sakkorangaistukset. On tietenkin täysin ymmärrettävää, että jos-
kus joutuu hyvin äkkinäisiin tilanteisiin ottamaan sijaisen, mutta niitten tilanteiden pitäisi
olla tosiaan poikkeuksia ja harvinaisia. Ongelma tällä hetkellä kentällä on se, että niitä ri-
kosselvitysotteita ei saa edes pyytää. Tästä meillä on oikeusasiamiehen linjaus olemassa,
mikä on aiheuttanut sen, että esimerkiksi kerhoissa ja järjestötoiminnassa ollaan hyvin va-
rovaisia edes pyytämään, koska se oikeusasiamiehen linjaus on tulkittu niin, että sitä ei saa
tehdä. Tämä on erittäin merkittävä asia. Minä itse toimin Lastenliiton hallituksen puheen-
johtajana, ja myös sieltä on tuotu tätä viestiä, että ei saa pyytää tätä rikosselvitysotetta,
vaikka he sitä haluaisivat.

Olen tehnyt kirjallisen kysymyksen aiheesta viime keväänä, ja halusin tehdä tästä vielä
lakialoitteen, jotta tämän asian korjaamiseen saadaan vauhtia. Tässä kohtaa on selkeä por-
saanreikä laissa.

Samoin jos ajatellaan esimerkiksi yksityisiä ammatinharjoittajia, jotka toimivat omalla
toiminimellään, niin meidän pitäisi huolehtia siitä, että kaikilta, jotka lasten kanssa toimi-
vat, olisi taustat selvitetty. Samoin on paljon erilaisia kesäleirejä ja muita. Ja käytännössä,
 Tarkistettu
4.0



Pöytäkirjan asiakohta PTK 110/2018 vp
jos me teemme tämän tiukaksi niin, että vain pysyvissä työsuhteissa tai pitkissä työsuhteis-
sa tämä ote vaaditaan, ei vaadi erikoista matematiikkaa ja logiikkaa ajatella, että sellaiset
ihmiset, jotka ovat häiriintyneitä niin, että eivät ajattele lasten edun mukaisesti, voivat sit-
ten hakeutua sellaisiin tehtäviin, missä tätä riskiä kiinni joutumisesta ei ole.

Oikeusministeri Häkkänen on 18.10. kyselytunnilla luvannut paneutua tähän jättämääni
lakialoitteeseen, ottanut sen erittäin vakavasti, ja toivottavasti vielä tämän hallituskauden
aikana sitä saadaan vietyä eteenpäin. Tähän lakialoitteeseen olen saanut runsaasti allekir-
joittajia yli puoluerajojen, ja voidaankin tosiaan nähdä, että lasten turvallisuuden edistämi-
nen on kaikkien puolueiden tahtotila.

17.24 Sami Savio ps: Arvoisa puhemies! Haluan kiittää myös edustaja Laihoa aktiivisuu-
desta tämän jo äsken käsitellyn asian suhteen eli lasten kanssa työskentelevien rikostaus-
tan selvittämisestä annetun lain epäkohtien korjaamiseksi. Tästä asiasta näyttääkin olevan
hyvin vahva yhteisymmärrys yli puoluerajojen, ainakin tänään täällä salissa käydyn lähe-
tekeskustelun perusteella, ja myös hallituspuolueiden edustajat ovat tosiaan olleet hyvin
yksimielisesti sen kannalla, että tätä nykylakia tulee ehdottomasti muuttaa. Esitänkin nyt
edustaja Laiholle pyynnön tai toivomuksen, että hän veisi omassa eduskuntaryhmässään
kokoomuksessa vahvasti tätä asiaa jatkossakin eteenpäin, ja kun kokoomuksella on oikeus-
ministerin salkku — ministeri Häkkänen on mielestäni esiintynyt hyvinkin edukseen tällä
vaalikaudella ja on kenties tämän hallituksen ellei nyt paras, ainakin parhaiden joukkoon
kuuluva ministeri — toivon ministerin edistävän tätä asiaa nopeasti, kun hänellä siihen il-
meisesti myös halukkuutta on.

17.25 Mia Laiho kok: Arvoisa puhemies! Kokoomuksessa lasten turvallisuudesta ei ha-
luta tinkiä ja halutaan ilman muuta viedä eteenpäin kaikkia niitä asioita, joilla lasten tur-
vallisuutta voidaan edistää, jos se vain mitenkään on mahdollista.

Uskon, että ministeri Häkkänen on tämän asian ottanut vakavasti, niin kuin hän on esille
tuonutkin. Ja vien omasta puolestani hänelle tätä asiaa edelleenkin eteenpäin.

Hienoa, että tästä tosiaan on yhteisymmärrys koko tässä salissa.

Keskustelu päättyi.

Asia lähetettiin työelämä- ja tasa-arvovaliokuntaan.
2


