















































DEMC636.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

3.2. Suullinen kysymys päästökauppakompensaatiosta (Satu Hassi vihr)
Suullinen kysymys SKT 101/2016 vp

Suullinen kyselytunti

Toinen varapuhemies Arto Satonen: Seuraava kysymys, edustaja Hassi.

Keskustelu

16.26 Satu Hassi vihr: Arvoisa puhemies! Kaksi hallituksen ministeriä on tosiasiassa ar-
vostellut hallituksen ehdotusta niin sanotuksi päästökauppakompensaatioksi. Elinkeinomi-
nisteri ja ulkomaankauppaministeri ovat puhuneet lakiesityksen muuttamisesta niin, että
tuki kohdennetaan tulevaisuutta rakentaviin investointeihin ja maksetaan vain, jos hiili-
dioksidipäästöjen hinta nousee, mutta virallista tietoa hallitukselta ei ole tullut. Valtion ta-
loudellinen tutkimuskeskus on todennut hallituksen esityksen ensinnäkin perusteettomak-
si ja toisaalta, että se tarkoittaa raskaalle teollisuudelle tukea, joka maksettaisiin, vaikka
yritys vähentäisi tuotantoa ja työpaikkoja Suomessa peräti 49 prosenttia. Eli kysyn: onko
hallitus vetämässä esityksen pois ja suuntaamassa 43 miljoonaa esimerkiksi koulutukseen
ja tutkimukseen, tai onko hallitus edes suuntaamassa (Puhemies koputtaa) tuen investoin-
teihin, jotka rakentavat tulevaisuutta ja fossiilitonta yhteiskuntaa?

16.27 Elinkeinoministeri Olli Rehn (vastauspuheenvuoro): Arvoisa puhemies! Kiitok-
sia edustaja Hassille hyvin perustellusta kysymyksestä. Hallitus on toiminut hallitusohjel-
man mukaisesti. Tässä asiassa on eri puolia: Yhtäältä hiilivuoto on todellinen riski, ja se
voi aiheuttaa työpaikkavuotoa, ja tästä asiasta pitää olla aidosti huolissaan. Toisaalta kom-
pensaatio olisi optimaalista kohdentaa nimenomaan uusiutuvan energian ja energiatehok-
kuuden kannalta parhaimpiin hankkeisiin, jotka vievät innovatiivisuutta ja investointeja tu-
levaisuutta kohden, eteenpäin. Tätä tasapainoa hallituksen esityksessä on tavoiteltu. Nyt
käymme keskustelua siitä, muun muassa eduskunnan käymän debatin nojalla, mikä on pa-
ras tapa tässä asiassa edetä, ja tulemme tätä keskustelua tosiaankin viemään eteenpäin.

Toinen varapuhemies Arto Satonen: Nyt on mahdollisuus V-painikkeella pyytää vas-
tauspuheenvuoroja.

16.29 Satu Hassi vihr (vastauspuheenvuoro): Arvoisa puhemies! Jo vuonna 2013 ympä-
ristöteknologia nousi Suomessa suuremmaksi alaksi kuin metsäteollisuus sekä liikevaih-
don että viennin että työpaikkojen mukaan mitattuna. Olisikin syytä suunnata tuet esimer-
kiksi ympäristöteknologian jouduttamiseen ja tällä tavalla luoda tulevaisuuden työpaikko-
ja ja hyvinvointia. Lehtitietojen mukaan myös Elinkeinoelämän tutkimuslaitokselta on tu-
 Tarkistettu
4.0



Pöytäkirjan asiakohta PTK 100/2016 vp
lossa raportti, jonka mukaan Suomessa on kasvatettu tarpeettomia ja haitallisia yritystukia,
kuten juuri raskaalle teollisuudelle annettavia verotukia; sen sijaan on leikattu hyödyllisiä,
tulevaisuutta rakentavia tukia, esimerkiksi tutkimukseen ja kehitysyhteistyöhön. Eli osit-
tain ministeri Rehnin äskeinen pohdinta on sellaista, minkä voin (Puhemies koputtaa) itse-
kin allekirjoittaa, mutta muuttaako hallitus tämän lakiesityksen järkevämmäksi vai ei?
(Ben Zyskowicz: Sehän on nyt eduskunnan käsissä!)

16.30 Elinkeinoministeri Olli Rehn (vastauspuheenvuoro): Arvoisa puhemies! Kuten
edustaja Zyskowicz oikein kommentoi, tämä asia on nyt eduskunnan käsissä ja eduskun-
nan harkittavana. Ja kuuntelemme tietysti hyvin herkällä korvalla sitä, minkälaisen näke-
myksen eduskunnan talousvaliokunta ja ympäristövaliokunta ja muut valiokunnat asiassa
esittävät.

Kun viittasitte ympäristöteknologiaan, niin se on yksi hallituksen käynnistämistä kärki-
hankkeista, ja me käytämme vuosittain noin 30—35 miljoonaa euroa energiatukeen, ja sen
lisäksi tulee kärkihanketukena tänä vuonna 20, ensi vuonna 40 ja seuraavana vuonna 40
miljoonaa euroa lisää, ja nämä suuntautuvat nimenomaan uusiutuvan energian, energiate-
hokkuuden, bioenergian ja vastaavien tulevaisuuteen suuntautuvien innovaatioiden kehit-
tämiseen.

16.31 Antero Vartia vihr (vastauspuheenvuoro): Arvoisa puhemies! Teollisuus peruste-
lee tämän hallituksen esittämän 43 miljoonan euron tuen tarpeellisuutta sillä, että sillä pi-
detään tuotanto Suomessa ja estetään investointien siirtyminen ulkomaille, esimerkiksi
Kiinaan. Tämä tuki on kuitenkin muotoiltu niin, että se määräytyy täysin sen perusteella,
miten teollisuusyritykset ovat käyttäneet sähköä vuosina 2005—2011. Toisin sanoen esi-
merkkiyritys X tulee saamaan vaikka kokoluokaltaan 400 000 euron tuen seuraavana
vuonna riippumatta siitä, kuinka paljon sähköä se käyttää, minkälaisia investointeja se te-
kee tai miten siellä rekrytään uutta henkilökuntaa. Toisin sanoen tällä ei voi olla mitään
vaikutusta tuotannon kannattavuuteen tai katteisiin. Vastaavasti jos liikkeenjohto tekee in-
vestointipäätöksensä näin verrattain lyhyen tuen perusteella, niin se on huonoa liikkeen-
johtoa. Kysyisinkin: onhan hallitus tietoinen siitä, että tällä tuella ei ole mitään ohjaavaa
vaikutusta ja tällä ei saada mitään vastinetta muutenkin vähissä oleville varoille?

16.32 Elinkeinoministeri Olli Rehn (vastauspuheenvuoro): Arvoisa puhemies! Edustaja
Vartia kiinnittää hyvin tärkeään seikkaan huomiota tässä kysymyksessään, puheenvuoros-
saan, ja se on se, että aika on tässä hyvin tärkeä faktori, hyvin tärkeä muuttuva tekijä. Tar-
koitan sitä, että tällä hetkellä, nykyisellä kaudella, päästöoikeuden hinta on hyvin alhainen
ja sitä kautta syntyvä lyhyen tähtäyksen riski hiilivuodosta ja sitä kautta työpaikkavuodos-
ta ei ole mielestäni kovin merkittävä. Sekin on yksi lisäperuste siihen, minkä takia voidaan
harkita sitä, miten saadaan tätä kompensaatiota suunnattua vahvemmin nimenomaan uu-
siutuvaa energiaa ja energiatehokkuutta edistäviin innovaatioihin.

Toisaalta pitkällä sihdillä, kun otamme huomioon Pariisin sopimuksen, EU:n energia- ja
ilmastolinjaukset vuoteen 2030 asti, (Puhemies koputtaa) on hyvin todennäköistä, että
päästöoikeuden hinta nousee, ja sen pitääkin nousta, ja silloin hiilivuodon ja sitä kautta työ-
paikkavuodon riski (Puhemies koputtaa) olennaisesti kasvaa.
2



Pöytäkirjan asiakohta PTK 100/2016 vp
16.33 Lauri Ihalainen sd (vastauspuheenvuoro): Arvoisa puhemies! Tämä kyseinen eh-
dotushan on nyt täällä eduskunnassa käsittelyssä, muun muassa talousvaliokunnassa, ja me
olemme omana ryhmänä tunteneet myötätuntoa hallituksen esittämää esitystä kohtaan. Se
on liittynyt siihen isompaan linjaan, että meidän teollisuuden edellytyksistä pidetään huol-
ta ja viennistä pidetään huolta. Tämä on ollut se lähtökohta. Mutta samaan hengenvetoon
me olemme todenneet, että kaikki nämä yritystuet, mukaan lukien verotuet, täytyy läpiva-
laista ja arvioida uudelleen, ehkä siellä puoliväliarviossa keväällä, ja miettiä niitten uudet
kriteerit, jotka paremmin täyttävät tämmöisiä innovatiivisia tarpeita.

Kyllä meillekin tuli vähän yllätyksenä tämä julkisuuteen tullut tieto siitä, että nyt poh-
dittaisiinkin uudelleen jotain uutta esitystä — siis tuodaan tänne ja pakitetaan, tuodaan tän-
ne ja pakitetaan. Jotenkin olisi hyvä, että asioissa oltaisiin johdonmukaisia. (Puhemies ko-
puttaa) On kohtuullista tietää ja pikaisesti, (Puhemies koputtaa) muuttaako hallitus esitys-
tä vai käsitelläänkö tätä asiaa tänne tulleen hallituksen esityksen pohjalta nyt jatkossa.

16.34 Valtiovarainministeri Petteri Orpo (vastauspuheenvuoro):  Arvoisa puhemies!
Johdonmukaisuus on todellakin tärkeää, mutta hallituksen keskeisiä asioita, joissa pitää
olla johdonmukainen, on se, että me asetamme työllisyyden etusijalle. Siksi tästä lähtien
arvioidaan ja tähän asti hallituksen työskentelyssä on arvioitu tehdyt päätökset sen perus-
teella, mitkä ovat niitten työllisyysvaikutuksia. Tässä asiassa varmasti se toinen puoli on
se, että pitää tarkkaan arvioida, mitkä ovat työllisyysvaikutukset tällä kyseisellä tuella ja
muillakin tuilla. Meillä ei ole varaa myöskään riskipeliin sillä, että jokin toiminto ja jotkin
työpaikat häviävät Suomesta.

Mutta tässä kyseisessä asiassa hallitus arvioi näitä työllisyysvaikutuksia, arvioi erilaisia
malleja ja käy varmasti laajan keskustelun siitä ja sen pohjalta keskustelee eduskunnan ja
valiokunnan ryhmien kanssa siitä, onko tarpeen tehdä joitakin järkeviä muutoksia.

Muutoin minusta on järkevää, että kohti puoliväliriihtä yritystukien kokonaisuus jälleen
kerran (Puhemies koputtaa) katsotaan läpi ja arvioidaan jokainen euro.

16.35 Li Andersson vas (vastauspuheenvuoro): Arvoisa puhemies! Jalostusasteen nosta-
minen sekä tuotteiden ja palveluiden laadun kehittäminen on keskeistä suomalaisen teolli-
suuden ja myöskin työllisyyden tulevaisuuden näkökulmasta. Kuten edustaja Hassi tässä
hyvin toi esille, suomalaista yritystukijärjestelmää on kritisoitu monien tutkimuslaitosten
ja myöskin taloustieteilijöiden toimesta siitä, että liikaa tuetaan olemassa olevia rakenteita
ja liian vähän elinkeinorakenteen uudistumista, uusia innovaatioita ja uusien alojen kasvua
ja kehitystä. Tämä hallitus on myös leikannut Tekesin ja korkeakoulujen rahoitusta, ja täl-
lä hetkellä julkinen tuki yritysten tuotekehitykseen ja -tutkimukseen on Suomessa paljon
matalammalla tasolla kuin esimerkiksi naapurimaassamme Ruotsissa. Mitä hallitus aikoo
tehdä tämän yritystukikokonaisuuden uudistamiseksi, ja onko hallituksella suunnitelmia
julkisen t&k-rahoituksen tason nostamiseksi?

16.36 Elinkeinoministeri Olli Rehn (vastauspuheenvuoro): Arvoisa puhemies! Edustaja
Anderssonin kahteen kysymykseen vastaukset:

Ensinnäkin koskien innovaatio- ja tutkimusrahoituksen tasoa: Se on ollut laskussa jo
vuodesta 2011 lähtien. Se ei ole terve kehitys tietenkään, ja ne säästöt, mitä on jouduttu te-
kemään, ovat olleet hyvin valitettavia. Sen takia hallitus on käynnistänyt arvion innovaa-
tio- ja tutkimusrahoituksesta samoin kuin yliopistokoulutuksesta, ja tulemme puolivälin
3



Pöytäkirjan asiakohta PTK 100/2016 vp
riihessä elikkä ensi kevättalvella asiaa käsittelemään. Innovaatio- ja tutkimusrahoituksen
osalta tämä tehdään OECD:ltä tilatun vaikuttavuusarvioinninkin nojalla. Käytämme sitä
yhtenä tärkeänä tietoperustana, kun teemme tätä isompaa arviota.

Koskien yritystukia: Tärkeimmät, asiallisesti tärkeimmät, yritystuet kuuluvat kahteen
luokkaan, kahteen kategoriaan, (Puhemies koputtaa) uusiutuvan energian tukiin ja inno-
vaatio- ja tutkimusrahoitukseen. Molemmilla rakennetaan tulevaisuutta.

16.38 Valtiovarainministeri Petteri Orpo (vastauspuheenvuoro):  Arvoisa puhemies!
Tämän ministeri Rehnin hyvän vastauksen lisäksi voisi vielä todeta sen, että olemme aset-
taneet verotyöryhmän pohtimaan yritysverotuksen kokonaisuusuudistusta, sen eri ele-
menttejä. Sen aikataulu on tammikuun loppuun. Mielestäni yksi keskeisiä tavoitteita on se,
että pohdimme, voidaanko yritysverotusta uudistamalla kannustaa investointeihin ja t&k-
investointeihin eli sitä kautta saada nimenomaan yrityksiä itseään investoimaan t&k:hon ja
sitä kautta luomaan pohjaa uusille työpaikoille ja uusille innovaatioille. Tämä on aivan
oleellinen asia. Mutta näissä tutkimusmäärärahoissa ja investoinneissa näkyy se, mikä on
yritysten usko siihen, että Suomeen kannattaa investoida ja täällä kannattaa tehdä tuoteke-
hitystä. Siksi kaikki muutkin hallituksen toimet, joilla tähdätään kilpailukyvyn parantami-
seen ja työllisyyden parantamiseen, ovat oleellisia vetureita ja moottoreita sille, että myös-
kin tutkimus- ja tuotekehitystoimintaan panostetaan.

16.39 Kaj Turunen ps (vastauspuheenvuoro): Arvoisa puhemies! Alkuperäinen kysy-
mys päästökauppakompensaatiosta on todellakin talousvaliokunnassa käsittelyssä ja on
ihan siinä alkuperäisessä muodossaan, mikä hallituksen esitys alun perin on ollut.

Tähän hiilivuotoriskiin ja työpaikkavuotoriskiin. Täytyy todeta se, että Eurooppaan on
kasvavassa määrin muun muassa Kiinasta tuotu ruostumatonta terästä: 1 prosentista tuonti
on noussut 26 prosenttiin. Tätä kompensaatiota maksetaan sen vuoksi, että myös meidän
kilpailijamaamme maksavat kompensaatiota, ja tässä on kysymys kilpailukyvystä ja suo-
malaisista työpaikoista. On hyvä, niin kuin valtiovarainministeri sanoi, että tässä yhteydes-
sä nyt arvioidaan työpaikkojen säilyminen Suomessa ja työllisyysvaikutukset.

Mutta kysyisin valtiovarainministeriltä: kun samaan aikaan tehdään nyt sitten tämä yri-
tystukien perkaaminen ja samoiten yritysverotuksen kokonaisarviointi, niin onko nämä
kaksi asiaa (Puhemies koputtaa) sovitettu yhteen?

16.40 Valtiovarainministeri Petteri Orpo (vastauspuheenvuoro):  Arvoisa puhemies!
Itse asiassa tämä on ihan hyvä ajatus, ja mielestäni kannattaa katsoa yritysten toimintaym-
päristöön liittyviä asioita kokonaisuutena ja laajemmin. Kun ministeri Rehnin kuvaamalla
tavalla käydään läpi yritystukia ja samaan aikaan pohditaan yritysten verotusasioita, niin il-
man muuta ne kannattaa katsoa yhteen. Jos esimerkiksi järkevillä veronkevennyksillä liit-
tyen yritysten verotukseen voidaan edistää kasvua ja investointeja ja jos löytyy keino esi-
merkiksi rahoittaa niitä vähemmän työllisyyttä tukevilla yritystuilla, niin minusta tämän-
tyyppiset ratkaisut ovat luovia ja järkeviä tässä ajassa, ja hyvin avoimesti hallitus katsoo
ratkaisuja tältä pohjalta.

16.41 Elinkeinoministeri Olli Rehn (vastauspuheenvuoro): Arvoisa puhemies! On erit-
täin tärkeää, kuten ministeri Orpo totesi, että arvioimme myös yritysverotusta innovaatioi-
4



Pöytäkirjan asiakohta PTK 100/2016 vp
den ja yritysten kehittämisen näkökulmasta. Se on hyvin tärkeä osa hallituksen koko ta-
louspolitiikkaa, ja tähtäimessä on todellakin kestävä kasvu ja korkeampi työllisyys.

Edustaja Turunen ja edustaja Ihalainen kiinnittivät huomiota hallituksen esityksen tilan-
teeseen tällä hetkellä. Vastaisin edustaja Ihalaiselle, kun en äsken päässyt kommentoi-
maan — hän totesi, että pakitetaan — että olen pelannut ikäni laitahyökkääjänä ja välillä on
järkevää ottaa sivuaskelia, jotta päästään eteenpäin ja voidaan tehdä enemmän ja kauniim-
pia maaleja. Kysymys on oikeastaan nyt siitä, miten parhaiten voidaan yhdistää teollisuu-
den kilpailukyky, työpaikkojen turvaaminen ja toisaalta suomalaisen teollisuuden uudistu-
minen. 

Kysymyksen käsittely päättyi.
5


