















































DEM8C17.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

24. Hallituksen esitys eduskunnalle laiksi lapsilisälain 7 §:n muuttamisesta
Hallituksen esitys HE 151/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 24. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

21.21 Anna Kontula vas: Arvoisa puhemies! Lapsilisät luotiin aikanaan tulonsiirroksi
lapsettomilta, työssä käyviltä henkilöiltä, jotka maksavat veroja, lapsiperheille. Tätä siir-
toa on pidetty tärkeänä ja legitimoitu meidän järjestelmässä muun muassa sillä, että meillä
myös eläketurva on julkisen sektorin varassa. Minä olen valmis maksamaan veroissani jon-
kun toisen ihmisen lasten elinkustannuksia, koska minä tiedän, että jonakin päivänä tuon
toisen henkilöt lapset maksavat minun eläkkeeni ja vanhuudenhoivani. Näin tämä meidän
järjestelmä pyörii.

Me tiedämme myös, että tällä hetkellä Suomi on erittäin huolissaan alhaisesta syntyvyy-
destä, me tarvitsemme tänne lapsia joko muualta taikka sitten omasta toimesta, ja me tie-
dämme, että lapsiperheiden taloudellinen ahdinko vaikuttaa suoraan sekä perhekokoon että
myös ylipäätään ensisynnytyksen ajankohtaan tai ikään ja halukkuuteen perustaa perhettä.
Minun mielestäni Suomella ei tässä tilanteessa ole varaa leikata lapsilisää miltään tuloluo-
kalta, kaikkein vähiten tietenkin niiltä kaikkein köyhimmiltä.

21.22 Anneli Kiljunen sd: Arvoisa rouva puhemies! Täytyy sanoa, että hyvin kuvaavaa
tässä on, että kun siirrytään muun muassa tähän teemaan, niin täällä ei ole yhtään ainutta
hallituspuolueen jäsentä salissa tällä hetkellä vaan täällä on pelkästään opposition edusta-
jia.

Arvoisa puhemies! Lapsilisä on ollut pyhä asia keskustapuolueelle, ja muistan viime
kaudelta sen, kun keskusta erittäin voimakkaasti kritisoi hallitusta siitä, kun lapsilisiä lei-
kattiin, ja sitten tässä yhteydessä sosialidemokraattien johdolla kuitenkin rakennettiin ve-
rotusjärjestelmä, joka kompensoi tätä lapsilisäleikkausta nimenomaan pienituloisille lapsi-
perheille, ja sitä kautta ne leikkaukset pystyttiin sitten kohdentamaan oikeudenmukaisesti,
että pienituloisimmilta lapsiperheiltä tätä lapsilisäleikkauksen nettotuloa ei sitten hävinnyt.

Mutta nyt kun tätä hallituksen esitystä lukee, niin täällä ihan selkeästi todetaan, että lap-
silisän alentamisen ennakoidaan lisäävän toimeentulotukimenoja tulevaisuudessa. Toi-
meentulotukiriippuvuuden kasvu kuitenkin on yksi suuri pienituloisten lapsiperheiden
työllistymistä vaikeuttava tilanne, koska toimeentulotuki leikkautuu pois lisätulojen kas-
vaessa. Pidemmällä aikavälillä hintojen noustessa ehdotettu lapsilisän tason alentaminen,
 Tarkistettu
4.0



Pöytäkirjan asiakohta PTK 90/2016 vp
yhdessä vuoden 2016 alusta voimaan tulleen lapsilisän indeksisidonnaisuuden poistami-
sen kanssa, pienentää myös lapsilisiä ja perheiden ostovoimaa. THL on myös arvioinut,
että tulonsiirrot, kuten lapsilisä, vanhempainpäiväraha, kotihoidon tuki, ovat jääneet osto-
voimaltaan jälkeen yleisestä hintojen ja ansiotulojen noususta, jos kukaan perheessä ei käy
töissä. Mitä vähäisempiä ovat perheen muut tulot, sitä enemmän painottuu tulonsiirtojen
merkitys perheen taloudelle. Tästä syystä muun muassa lapsilisällä on suuri merkitys per-
heissä, ja tästä syystä myös köyhyysriski lisääntyy.

21.25 Ilmari Nurminen sd: Arvoisa rouva puhemies! Jaan myös edustaja Kiljusen har-
mistuksen siitä, ettei yhtään hallituspuolueiden edustajaa ole mukana tässä keskustelussa.
Tämä lapsilisän säästöpäätös on lyhytnäköinen ensinnäkin siksi, että se lisää lapsiperhei-
den köyhyyttä, joka jo tällä hetkellä on hyvin iso ongelma Suomessa. Tämän leikkauksen
vaikutus lapsiperheiden köyhyyteen ja toimeentulotukiriippuvuuteen on selvä, ja kiinnit-
täisin huomiota siihen, että puolet näistä köyhyysrajan alittavista perheistä ei käy tällä het-
kellä ansiotyössä, joten nämä perheet ovat erityisen alttiita tämänkaltaisille tulonsiirroille
ja varsinkin niiden muutoksille ja etenkin heikennyksille.

Kun me tiedämme köyhyyden periytymisestä ja ylipäätänsä perheen pienituloisuuden
merkityksestä lasten lähtökohtiin rakentaa hyvää elämää ja niihin epätoivottuihin haastei-
siin tai ongelmiin, esimerkiksi syrjäytymiseen ja elämänhallintaan, joihin on osoitettu köy-
hyydellä olevan vaikutusta, niin pidän tätä leikkausta äärettömän huolestuttavana ja lyhyt-
näköisenä jo, ja etenkin, näiden lapsiperheiden köyhtymisen näkökulmasta.

21.26 Merja Mäkisalo-Ropponen sd: Arvoisa puhemies! Lapsilisiä on siis tarkoitus lei-
kata niin, että saavutetaan kehyspäätöksen mukainen 11,7 miljoonan euron suuruinen sääs-
tö valtion menoihin. Vaikka lapsilisien leikkaus on euromäärältään pieni, niin sen vaikutus
esimerkiksi ostovoiman heikkenemiseen kasvaa, koska hallitus on päättänyt poistaa myös-
kin lapsilisien indeksisidonnaisuuden. Hallitus on itsekin todennut, että lapsilisien alenta-
minen lisää toimeentulotukimenoja tulevaisuudessa ja se lisää myös toimeentulotukiriip-
puvuutta.

Olemme nyt toistamassa 1990-luvun laman virheitä. Silloin leikattiin lapsiperheiden toi-
meentulosta, ja esimerkiksi THL:n tutkimus osoittaa, että jos vanhemmat olivat saaneet
pitkään toimeentulotukea, niin lapsilla lisääntyivät vähäinen koulutus, mielenterveyson-
gelmat, huostaanotot ja pienimuotoinen rikollisuus. Tämä meidän olisi pitänyt oppia edel-
lisestä lamasta. Samoin lisääntyy myös toimeentulo-ongelmien kokeminen aikuisiässä. Eli
lapsuuden olosuhteilla on huomattava vaikutus myöhempään hyvinvointiin.

En voi olla ihmettelemättä, miksi hallitus ei edelleenkään ole tehnyt lapsiperheisiin koh-
distuvien säästöpäätösten kokonaisvaikutusten arviointia. Pelkään pahoin, että nämä sääs-
töpäätökset tulevat yhteiskunnalle pidemmällä aikavälillä todella kalliiksi.

21.28 Anneli Kiljunen sd: Arvoisa rouva puhemies! Olisin itsekin perännyt nimenomaan
sitä, mistä sosialidemokraatit ovat puhuneet koko tämän ajan, elikkä näitten lapsiperhei-
siin kohdistuvien päätösten kokonaisvaltaista arviointia. Olisimme toivoneet sitä, että en-
nen kuin tällaisia esityksiä yleensä tuodaan eduskuntaan, niin kokonaisarviointi olisi tehty
ja sitä kautta oltaisiin saatu parempaa tietoa myös näitten päätöksien perustaksi.

Keskustelu päättyi.
2



Pöytäkirjan asiakohta PTK 90/2016 vp
Asia lähetettiin sosiaali- ja terveysvaliokuntaan.
3


