















































DEM765C.tmp.xml


Pöytäkirjan asiakohta PTK 47/2015 vp

 Tarkistettu
4.0

Pöytäkirjan asiakohta 

PTK 47/2015 vp

Täysistunto

Torstai 8.10.2015 klo 16.00—20.08

2.4. Suullinen kysymys turvapaikanhakijoiden palautussopimuksista Irakin kanssa (Päivi 
Räsänen kd)

Suullinen kysymys SKT 29/2015 vp

Suullinen kyselytunti

Toinen varapuhemies Paula Risikko: Seuraava kysymys, edustaja Räsänen.

Keskustelu

16.55 Päivi Räsänen kd: Arvoisa rouva puhemies! (Hälinää — Puhemies koputtaa) Tur-
vapaikanhakijoiden määrä on räjähdysmäisesti kasvanut etenkin Irakista ja osin myös So-
maliasta. Nyt onkin erittäin tärkeää, että saamme palautettua kotimaihinsa kaikki kieltei-
sen päätöksen saavat turvapaikkaa hakevat. Viime vaalikaudella saimme vietyä läpi lain,
jolla korjattiin se aiempi porsaanreikä, jonka pohjalta jouduttiin antamaan kielteisen pää-
töksen saaneelle henkilölle oleskelulupa, jos hän ei suostunut vapaaehtoisesti lähtemään
sellaisiin maihin, jotka eivät ota vastaan pakkopalautuksia. (Eduskunnasta: Kiitos tästä Rä-
säselle!) Nyt on erittäin tärkeää saada aikaan myös palautussopimukset Irakin, Afganista-
nin ja Somalian kanssa, ja tiedän, että te, ulkoministeri Soini, olette ryhtynyt näihin neu-
votteluihin. Kysyn: miten neuvottelut palautussopimuksista etenkin Irakin kanssa etene-
vät?

16.57 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä on aivan olennainen asia, minkä edustaja Räsänen otti esiin, ja hän tuntee entisenä si-
säministerinä asiat. Tätä asiaa hoidetaan: Tapasin Irakin ulkoministerin New Yorkissa.
Heille on mennyt meiltä kirje, jossa pyrkimyksenä on saada samanlainen sopimus kuin
heillä on Ruotsin kanssa. Tätä asiaa viedään eteenpäin, ja uskon, että me saamme tässä hy-
vän lopputuloksen ajan oloon. Tämän lisäksi tarvitsemme EU-tasolla myös turvallisten
maiden luettelon, tarvitsemme selviä päätöksiä Euroopan unionin tasolla. Nyt muun muas-
sa Turkin kanssa neuvotellaan. Jos he tiukentavat rajavalvontaansa, niin se heti pienentää
painetta täällä. Tapasin kaikki nämä ministerit, Somalian ulkoministerin, Turkin ja Irakin,
ja vein henkilökohtaisesti nämä huolet heille. Teen parhaani, että tässä parannuksia saa-
daan — koko ajan tehdään.

Kysymyksen käsittely päättyi.


