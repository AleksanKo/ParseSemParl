















































DEM10BC.tmp.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

3. Hallituksen esitys eduskunnalle laeiksi ulkomaalaislain ja ulkomaalaisrekisteristä anne-
tun lain 3 b §:n muuttamisesta

Hallituksen esitys HE 129/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

17.01 Sisäministeri Paula Risikko (esittelypuheenvuoro): Arvoisa puhemies! Hallitus
esittää, että ulkomaalaislaki ajantasaistettaisiin luomalla uusi kasvuyrittäjän eli niin sano-
tun startup-yrittäjän oleskelulupaperuste. Lisäksi yrittäjän oleskeluluvan soveltamisalaa
muutettaisiin. Kolmanneksi, pidennettäisiin työsuhteeseen tulevien erityisasiantuntijoiden
oleskeluluvan voimassaoloaikaa. Ja vielä neljäntenä, tehtäisiin jatkolupavaiheesta nope-
ampi ja vaivattomampi kaikille.

Suomalainen yrityskenttä on tänä päivänä entistä kansainvälisempi. Tässä esityksessä
on pohjimmiltaan kyse Suomen kilpailukyvystä. Suomi tarvitsee myös kansainvälisiä
osaajia tuomaan innovaatioita ja työpaikkoja. Kansainvälisistä osaajista ja erityisesti kas-
vuyrittäjistä käydään kovaa kansainvälistä kilpailua. Sujuva oleskelulupajärjestelmä on
yksi niistä edellytyksistä, joiden on oltava kunnossa.

On selvää, että oleskelulupajärjestelmä ei itsessään houkuttele maahan osaajia, oleske-
lulupajärjestelmä on kuitenkin tärkeä osa tätä kokonaisuutta. Suomen kilpailuedellytysten
parantamiseksi tarvitaan paitsi sujuvia oleskelulupakäytäntöjä myös saumattomia ja koor-
dinoituja palvelukokonaisuuksia. Näitä tarvitaan niin osaajille kuin yrityksille. Kokonai-
suuteen liittyvät myös monimuotoiset ja dynaamiset työmarkkinat sekä onnistunut maaku-
vaviestintä. Myöskään perheenjäsenten mahdollisuuksia työllistyä tai yleensä kotoutua tä-
hän maahan ei sovi unohtaa. Tältä osin onkin vireillä jo paljon toimenpiteitä niin kaupun-
ki- kuin aluetasollakin.

Arvoisa puhemies! Käyn seuraavaksi läpi tarkemmin ehdotettavia ulkomaalaislain muu-
toksia:

Ensiksi oli puhetta kasvuyrittäjän luvasta. Kyseessä olisi siis uusi oleskeluluvan perus-
te. Kasvuyrittäjiä varten ehdotetaan luotavaksi oma menettelynsä, joka ottaisi huomioon
kasvuyrittäjyyteen liittyvät erityispiirteet. Tavoitteena on, että Suomeen yrityksen perusta-
nut tai sitä perustamassa oleva yrittäjä saisi oleskeluluvan mahdollisimman nopeasti. Eh-
dotuksen valmisteluun on haettu oppia muista maista, erityisesti Tanskasta. Kansainvälis-
ten mallien mukaisesti liiketoiminnallista arviointia ei suorittaisi oleskelulupaviranomai-
 Tarkistettu
4.5



Pöytäkirjan asiakohta PTK 99/2017 vp
nen, tämä tehtävä sen sijaan annettaisiin kasvuyritystoiminnan paremmin tuntevalle tahol-
le, Tekesille. Tekesin valintaa puoltaa sen valtakunnallisuus ja kasvuyritystoiminnan tun-
temus. Painoarvo olisi ideassa ja ihmisessä, liiketoimintamallissa ja yrittäjätiimin henkilö-
kohtaisessa osaamisessa. Lisäksi arvioidaan liiketoiminnan edellytyksiä. Huomiota
kiinnitetään markkinatilanteeseen, kansainväliseen kysyntäpotentiaaliin ja markkinaen-
nusteeseen, ja arviointi koskee myös yrittäjätiimin osaamista ja kokemusta.

Liiketoiminnallisen arvion jälkeen menettely etenisi mahdollisimman nopeasti ja Maa-
hanmuuttovirasto ei enää suorittaisi omaa arviotaan yritystoiminnasta, koska sen olisi Te-
kes tehnyt. Maahanmuuttovirasto myöntäisi oleskeluluvan, jos Tekesin arvio on myöntei-
nen. Oleskelulupa myönnettäisiin suoraan kahdeksi vuodeksi. Tämän jälkeen oleskelulupa
olisi sitten mahdollisuus myös uusia. Oleskeluluvan edellytykset on mietitty niin ensim-
mäisen luvan kuin jatkoluvankin osalta. Järjestelmä ei edellyttäisi yrityksen liiketoimin-
nan pysymistä muuttumattomana, onhan kasvuyritystoiminnalle ominaista jatkuva kehit-
tyminen ja toiminnan uudelleen suuntaaminen. Tätä ehdotusta aiotaan seurata toki tarkasti
kahdestakin syystä: Kyseessä on aivan uusi avaus. Toiseksi, kyse on dynaamisesta ja jat-
kuvassa liikkeessä olevasta toimintaympäristöstä. Tästä oli muuten erinomaisen hyvä ar-
tikkeli tänä päivänä Helsingin Sanomissa, puhuttiin koodaajista, elikkä siitä, miten tällai-
sia erityisasiantuntijoita on halu saada Suomeen kansainvälisiltä areenoilta.

Mutta sitten, arvoisa puhemies, tällä esityksellä ajantasaistettaisiin myös muita kuin kas-
vuyrittäjiä koskevan elinkeinonharjoittajan oleskeluluvan soveltamisalaa. Elinkeinonhar-
joittajaa koskeva ulkomaalaislain muutos tarkoittaisi käytännössä, että jatkossa oleskelu-
lupa yrittäjyyden perusteella voitaisiin myöntää myös osakeyhtiömuodossa tapahtuvaan
yritystoimintaan. Nykyisin oleskelulupa voidaan myöntää yrittämisen perusteella vain täy-
dessä henkilökohtaisessa vastuussa toimivalle elinkeinonharjoittajalle eli esimerkiksi toi-
minimellä toimivalle yrittäjälle. Samalla nykyisen elinkeinonharjoittajan oleskeluluvan
nimi muutettaisiin yrittäjän oleskeluluvaksi.

Arvoisa puhemies! Erityisasiantuntijoiden asettautumista Suomeen helpotettaisiin
myöntämällä ensimmäinen oleskelulupa nykyisen yhden vuoden sijaan suoraan kahdeksi
vuodeksi. Tämä toki edellyttäisi, että työsuhde on joko jatkuva tai voimassa vähintään sen
kaksi vuotta. Lakimuutoksessa otettaisiin huomioon koko tänne muuttava perhe. Näin ol-
len myös erityisasiantuntijoiden perheenjäsenet saisivat oleskeluluvan kahdeksi vuodeksi
normaalin yhden vuoden sijaan. Ehdotettavan lakimuutoksen lisäksi erityisasiantuntijoi-
den lupamenettelyä on kehitetty viime vuosina myös monella muulla tavalla. Hallitus on
saanut tältä osin paljon palautetta yrityksiltä, ja voin vain sanoa, että saatu palaute on kyllä
luettu huolella ja on tehty niitä muutoksia. Osa näistä on nimenomaan ollut sitä prosessien
kehittämistä, ja myöskin viestintää on kehitetty, sähköistä asiointia ja jopa menettelyjä.
Maahanmuuttovirastossa ymmärretään, että erityisasiantuntijat tulevat usein sellaisiin teh-
täviin, joissa henkilö tulee saada maahan ensi tilassa, jos ei haluta koko projektin ja sitä
kautta myös muiden työpaikkojen vaarantuvan. Hakemukset pyritäänkin siten ratkaise-
maan mahdollisimman nopeasti.

Se, miten Suomeen muuttaminen muutoin sujuu, on sitten jo tietysti monimuotoinen ky-
symys. Sisäministeriön osalta olen vienyt myös tätä viestiä eteenpäin muille sektoreille.

Mutta, arvoisa puhemies, ei tässä vielä kaikki: oleskelulupajärjestelmää sujuvoitettai-
siin myös jatkolupavaiheen osalta. Ulkomaalaislakia muutettaisiin siten, että jatkolupaa
varten ei kerättäisi uusia sormenjälkiä, ne kun eivät yleensä muutu. Tämä tarkoittaisi käy-
tännössä, että jatkolupavaiheen asiointi olisi mahdollista toteuttaa täysin sähköisesti käy-
2



Pöytäkirjan asiakohta PTK 99/2017 vp
mättä Maahanmuuttoviraston asiakaspalvelupisteessä, jos hakija käyttää vahvaa sähköistä
tunnistautumista. Oleskelulupakortti valmistettaisiin ensimmäisen oleskeluluvan yhtey-
dessä annetuilla sormenjäljillä. Maahanmuuttovirastolla säilyisi silti mahdollisuus kutsua
hakija paikalle ja ottaa sormenjäljet uudestaan, jos tähän on erityistä syytä esimerkiksi val-
vonnallisesta näkökulmasta. Ehdotettava lainmuutos koskisi kaikkia oleskelulupia, ei vain
erityisasiantuntijoita. Olen kuitenkin jo nyt kuullut, että entistä vaivattomampaa menette-
lyä odotetaan erityisesti kansainvälisesti toimivissa yrityksissä. Niiden työntekijät matkus-
tavat paljon, ja heidän on siten hankala varata aikaa henkilökohtaiseen asiointiin Maahan-
muuttoviraston toimipisteessä. Sen lisäksi, että muutos tekisi jatkolupavaiheesta nykyistä
vaivattomampaa, se myös vähentäisi viranomaistyötä. Tämä puolestaan merkitsisi, että on-
gelmattomat lupahakemukset voidaan käsitellä entistä nopeammin ja ongelmalliset entistä
perusteellisemmin. Kaikki osapuolet siis voittavat.

Arvoisa puhemies! Se, että edistämme ulkomaalaisten osaajien ja yrittäjien maahantu-
loa, ei ole keneltäkään pois. Omalla osaamisellaan he tuovat suomalaiseen yrityskenttään
positiivista virettä, vaikka kaikista yritysideoista ei luonnollisestikaan synny maanlaajuis-
ta menestystarinaa. Tällä esityksellä siis myös ministeriö osoittaa, että edistämme yrittä-
jyyttä ja siten työpaikkojen syntyä. Yrittäjyys kantaa Suomea.

17.09 Ozan Yanar vihr: Arvoisa puhemies! Kiitos ministerille, arvoisat edustajat, ker-
rankin voi kehua hallituksen esitystä. [Timo Heinonen: Saako laittaa ristin seinään?] Tuli
nähtyä tämäkin päivä. [Puhuja naurahtaa] Hallitus on luomassa Suomeen uutta laillista ta-
paa tulla tähän maahan ja tekemään työtä, ja tämä on hienoa. Laillisten väylien luominen
on hyvää ja sujuvaa maahanmuuttopolitiikkaa. Tässä esityksessä hallitus antaa oleskelulu-
van niille ulkomaan kansalaisille, jotka haluavat perustaa Suomeen kasvuyrityksen.

Toki pitää myös tuoda esille se asia, että vaikka pöydällä oleva esitys on kannatettava,
maahanmuuttopolitiikan käänteen tekemiseen se ei missään nimessä riitä. Tämä hallitus on
yrittänyt tehdä sellaista maahanmuuttopolitiikkaa, jolla ei houkuteltaisi ihmisiä Suomeen.
Hallitus on jopa painottanut tätä asiaa. Meillä on edelleen niitä hallituksen tekemiä linja-
uksia, jotka vaikeuttavat työ- ja opiskeluperäistä maahanmuuttopolitiikkaa.

Voisin nostaa esille muutamaa tällaista seikkaa, esimerkiksi hallituksen tekemät EU- ja
Eta-alueen ulkopuolisille opiskelijoille asetetut maksut. Esimerkiksi yksi tämän esityksen
tavoitteista on tukea ulkomaalaisten opiskelijoiden jäämistä Suomeen, mutta aiemmilla
päätöksillä hallitus on heikentänyt tätä asiaa. Tässä on selkeä ristiriita.

Lisäksi työperusteista maahanmuuttopolitiikkaa voidaan helpottaa esimerkiksi poista-
malla tarveharkintaa. [Ben Zyskowicz: Oikein!] Siitä on hyviä näkemyksiä aika monessa-
kin [Simon Elo pyytää vastauspuheenvuoroa] puolueessa... — Ilmeisesti pieni puolue tai
pieni eduskuntaryhmä. [Eduskunnasta: Mistä puolueesta puhut? — Puhuja naurahtaa] —
Niinpä, mistä puolueesta puhunkaan?

Vielä yksi asia on se, että otetaan esille se, että nyt on aika tehdä käänne, arvoisat edus-
tajat. Hallituksen sisältä on kuulunut myös katumista sen suhteen, että on tehty huonoa
maahanmuuttopolitiikkaa. On puhuttu siitä, että ehkä perheenyhdistämisen kriteerejä voisi
höllentää. On kuultu sitä, että kiintiöpakolaisten määrää voisi nostaa. Nämä ovat hyviä
mielipiteitä, hyviä lausuntoja. Toki pitää pitää mielessä, että tämä Sininen tulevaisuus -puo-
lue [Leena Meri: Ei ole puolue!] on ollut tätä vastaan, ja toivottavasti he eivät pysty koko
hallitusta pitämään panttivankina tässä asiassa.
3



Pöytäkirjan asiakohta PTK 99/2017 vp
Summa summarum, ihan viestinä kaikille: heikkenevä huoltosuhde tarvitsee maahan-
muuttajia, uusia työntekijöitä, työpaikkojen luojia. Me tiedämme tämän asian, tämä on fak-
ta. On hyvä, että kasvuyritysten perustamista ja niitten perustajien Suomeen tuloa tuetaan.
Tämä on hyvä esitys. Kerrankin voin kannattaa hallituksen esitystä, mutta viestini on se,
että tämä ei vielä riitä. On monta muuta asiaa tehtävänä, ja hallituksen sisältäkin on kuulu-
nut hyviä, edistyksellisiä mielipiteitä asiasta, ja toivon, että hallitus saa toteutettua muun
muassa kiintiöpakolaisten määrän nostoa, perheenyhdistämisen höllentämistä, tarvehar-
kinnan poistamista. Nämä olisivat etu Suomelle. — Kiitoksia.

17.14 Timo Heinonen kok: Arvoisa herra puhemies! Haluan kiittää ministeri Risikkoa
erinomaisesta esityksestä, joka nyt eduskuntaan on tuotu. Ensi vuoden alusta ulkomaalai-
nen voi saada oleskeluluvan siltä pohjalta, että hän on mukana startup-yrityksessä omista-
jana taikka työntekijänä, ja tässä esityksessä ulkomaalainen tekisi hakemuksen valtion Te-
kesille, joka sitten arvioisi, onko tällä kyseisellä startupilla potentiaalia kansainväliseksi
kasvuyritykseksi ja toisaalta myös menestyväksi liiketoiminnaksi, ja tämän jälkeen, tuon
Tekesin lausunnon pohjalta, oleskelulupa etenisi Maahanmuuttovirastolle ja niin eteen-
päin. Oikeastaan oma puheenvuoroni keskittyy tähän kohtaan, että tarvitsemmeko me täs-
sä välttämättä tätä Tekesiä tämän arvioinnin tekijänä.

Tekesin roolia on perusteltu tässä esityksessä muun muassa sen valtakunnallisella viran-
omaisroolilla ja myös sillä, että Tekesillä on vahva asiantuntemus startup-toiminnasta.
Mutta toisaalta voi kysyä, löytyisikö tämä asiantuntemus myös astetta kevyemmällä taval-
la. Tässä esityksessä, joka on hyvä ja kannatettava, mallia on ehkä haettu enempi Tanskas-
ta, kun ehkä voisi pohtia myös sitä, voisiko Viron malli olla tässä asiassa toimivampi. Esi-
merkiksi Virossa liiketoimintasuunnitelman arvioivat yrittäjät, yrittäjäyhteisö, ja voi hy-
vin kysyä, että voisiko meillä Suomessakin tässä asiassa luottaa yrittäjien osaamiseen ja ar-
viointiin. Toisaalta hyvää tässä esityksessä on myös se, että jatkossa Maahanmuuttovirasto
ei enää arvioisi yritystoimintaa lainkaan, eli se on merkittävä parannus tässä.

Viime keväänä kokoomuksen kansanedustajat Juhana Vartiainen ja Elina Lepomäki ot-
tivat kantaa tähän asiaan, kun esitys oli luonnosvaiheessa, ja silloin he nimenomaan kan-
toivat huolta siitä, että tämä luvan saanti olisi ehkä liian hidasta. Itse haluan uskoa, että
näillä esillenostoilla ja niillä korjauksilla, mitä tähän esitykseen on tehty, tuosta silloin pu-
hutusta puolesta vuodesta on päästy lyhyempään. Mielelläni tästä ministeri Risikolta kuu-
lisin arviota, että minkälaisella aikataululla nämä pystyttäisiin tekemään, jotta mallista ei
tulisi liian raskas.

Startup-yrityksen perustamisen perusteella myönnettäviä oleskelulupia on käytössä
meidän maamme lisäksi EU:ssa 12 eri maassa, ja näissä maissa, joissa tällaista vastaavaa
lainsäädäntöä on jo käytetty, on pystytty houkuttelemaan asiantuntijoiden mukaan kym-
meniä, jopa satoja kasvuyrityksiä vuosittain. Tämän asian yhteydessä sisäministeriön joh-
tava asiantuntija Elina Immonen mielestäni hyvin totesi, että jo yksikin uusi menestyvä
kansainvälinen kasvuyritys on kansantaloudelle niin myönteinen asia, että tämä muutos
kannattaa tehdä. Se on hyvin sanottu, ja itse uskon, että nämä kasvuyritykset ja uudet toi-
mijat eivät jää vain yhteen, vaan niitä tulee useampia.

Arvoisa puhemies! Myönteistä tässä esityksessä on myös se, että oleskelulupa voitaisiin
jatkossa myöntää myös osakeyhtiömuotoiseen liiketoimintaan. Tähän astihan oleskelulu-
pa on voitu myöntää vain täydessä henkilökohtaisessa vastuussa toimivalle elinkeinonhar-
4



Pöytäkirjan asiakohta PTK 99/2017 vp
joittajalle. Tämä on merkittävä parannus aiempaan. Myös tämä jatkoluvan helpottaminen,
mikä tapahtuisi jatkossa sähköisesti kahden vuoden tauon jälkeen, olisi perusteltua.

Mutta kun viittasin tuohon Viron malliin, niin toivoisin, että valiokuntakäsittelyssä vie-
lä ehkä puntaroitaisiin myös niitä myönteisiä asioita, joita Viro on käyttänyt. Virossahan
on käytössä tällainen lyhytaikainen startup-viisumi ja siihen yhdistettynä viiden vuoden
oleskelulupa, ja sen puitteissa ulkomaalainen voi toimia ja työskennellä virolaisessa kas-
vuyrityksessä. Viro lupaa startup-viisumin kuukaudessa ja oleskeluluvan kahdessa kuu-
kaudessa, ja se isoin huoli on nyt se, onko tämä meidän mallimme liian raskas.

Eli saadaanko näitä lupia kaksivaiheisen käsittelyn kautta, kestääkö se päiviä, viikkoja
vai kuukausia — tämä on oikeastaan se kysymys, minkä päällimmäisenä oman puheenvuo-
roni lopussa jätän pohdittavaksi, ja mielelläni siihen kuulen myös ministeriltä arviota.

Ensimmäinen varapuhemies Mauri Pekkarinen:  Arvoisat edustajat! Käydään muuta-
ma puheenvuoro — eri ryhmien edustajat sattuvat olemaan tässä perä perää — ja sen jäl-
keen, kun ovat kutakuinkin kaikkien ryhmien edustajat käyttäneet puheenvuoron, käydään
pieni debatti, jos silloin vielä tarvetta siihen on.

17.20 Jani Mäkelä ps: Arvoisa puhemies! Hallituksen esityksessä ulkomaalaislakia muu-
tettaisiin niin, että ulkomaalainen, joka perustaa tai on perustanut Suomeen kasvuyrityk-
sen, voi saada oleskeluluvan sillä perusteella. Toisin kuin media ja poliittiset vastustajat
mielellään väittävät, perussuomalaiset eivät vastusta maahanmuuttoa sinänsä, kaikkea
maahanmuuttoa. Me vastustamme haittamaahanmuuttoa, joka tarkoittaa sitä, että ulko-
mailta virtaa tänne, yleensä turvapaikkajärjestelmää hyväksi käyttäen, ihmisiä nauttimaan
anteliaasta sosiaaliturvastamme. Aidot yrittäjät ja itsensä elättäjät voivat olla maahamme
tervetulleitakin.

Nyt kuitenkin olen huolissani, että tähän mahdollisesti osin kelvolliseen esitykseen olisi
piilotettu mahdollisuus käyttää startup-yrittäjyyden kautta tulevaa oleskelulupaa jotenkin
hyväksi. Onko mahdollista, että henkilö pääsee suomalaisen sosiaaliturvan piiriin perusta-
malla jonkinlaisen kaarnalaivafirman tai koodaribussin, jonka tarkoitus ei ole oikeasti tuot-
taa mitään muuta kuin hakijalleen oleskeluluvan? Ollaanko tässä luomassa taas uutta sosi-
aaliperäisen maahanmuuton välinettä vähän takakautta?

Olen hieman huolissani noista edustaja Heinosen puheenvuoroista, että Tekesin arvioin-
ti oleskeluluvasta poistettaisiin. Kyllähän se nyt on vähintä, että oleskeluluvan peruste ja
liiketoiminnan aitous arvioidaan jonkun objektiivisen toimijan toimesta, jollei tässä ole
edes mitään tulorajoja tai vastaavia takaamassa sitä, että tämä yritystoiminta ei ole mikään
peite tai keino päästä maahan sosiaaliturvan piiriin.

Ensimmäinen varapuhemies Mauri Pekkarinen: Edustaja Räsänen. [Joona Räsänen kä-
velee puhujakorokkeelle] — Ihan oikein, Joona Räsänen. Näköjään äänenpainonikin jo
kertoi siitä, kenestä on kysymys. [Naurua]

17.21 Joona Räsänen sd: Arvoisa puhemies! Juuri siitä arvasin, että on oma vuoroni.
Kahdessa vuodessa on oppinut täällä paljon.

Arvoisa puhemies! Arvoisa ministeri, tämä hallituksen esitys on hyvin perusteltu. Jos
oikeastaan aloittaisin esityksen läpikäynnin työperäisen maahanmuuton yleisestä kuvasta:
Pitkälti tässä salissa olemme käyneet tätä maahanmuuttoaihetta moneen kertaan läpi, ja on
5



Pöytäkirjan asiakohta PTK 99/2017 vp
tässäkin keskustelussa nyt hyvä erottaa työperäinen maahanmuutto humanitäärisestä maa-
hanmuutosta. Humanitäärisen maahanmuuton lähtökohtahan on aina se hakijan tarve, kun
taas työperäisen maahanmuuton lähtökohta on yhteiskunnan tarve. Ja kun katsotaan nyt
tätä esitystä ja sitä tilannetta, mikä meillä Suomessa on, niin on totta, että me tarvitsemme
lisää ulkomaalaisia asiantuntijoita ja toivottavasti myös lisää ulkomaalaisia startup-yrityk-
siä. Muiden maiden esimerkkejä kun tässä peilaa, niin on järkevää — vaikka mikään lain-
säädännön muutos ei itsessään varmaan vedä tänne yhtäkään kasvuyritystä — helpottaa,
yksinkertaistaa ja nopeuttaa sitä prosessia, jolla ulkomaalainen startup-yritys pääsisi Suo-
meen ja pääsisi aloittamaan toimintansa.

Sitten ehkä muutamaan yksityiskohtaan. Ensinnäkin tähän Tekesin rooliin: On varmaan
selvää, että jonkun instanssin kannattaa tehdä arvio siitä, minkälainen yritystoiminta on sit-
ten skaalattavissa, minkälaisessa yritystoiminnassa on innovaatiomahdollisuuksia ja min-
kälaisessa yritystoiminnassa todella on nopeaa kansainvälistymisen mahdollisuutta ja
myös kasvun mahdollisuuksia. Jos siihen ei pysty Suomessa Tekes, niin tuskin siihen pys-
tyy mikään mukaan taho. Sen takia tässä tilanteessa täytyy toivoa, että myös Tekesille tur-
vataan ne resurssit ja myös määrärahat jatkossa, jotta he pystyvät tuloksellisesti tätä uutta
tehtäväänsä hoitamaan.

Sitten ehkä tästä kommenttina äskeisiin puheenvuoroihin, missä esimerkiksi edustaja
Heinonen otti kantaa, pitäisikö mennä tähän Viron malliin, missä arviointia kyllä sielläkin
tehdään, ja siellähän todella on tämmöinen asiantuntijakomitea, joka tekee siis samaa arvi-
ota kuin sitten Suomessa Tekes tekisi. Pitäisin kuitenkin parempana sitä, että meillä on
joku riippumaton taho, joka tämän arvion tekee, kuin sitä, että se koostuisi pelkästään jo
täällä toimineista yrittäjistä. Vähän pahoin pelkään, että ehkä ne yrittäjät eivät aina haluai-
si tänne kilpailijoita. Sen takia on järkevää, että se on nimenomaan Tekesin arviointi ja he
antavat siitä sitten lausunnon.

No, sitten yleisesti näistä muista muutoksista voin todeta sen, että on täysin järkevää,
että helpotetaan myös erityisasiantuntijoiden oleskeluluvan puolella, pidennetään ensinnä-
kin ensimmäistä lupaa vuodesta kahteen vuoteen ja helpotetaan jatkoluvan hakemista,
mutta myös helpotetaan perheenjäsenien saamista Suomeen. Ja kun me paljon puhumme
tästä ulkomaalaisten asiantuntijoiden ja erityisosaajien houkuttelemisesta Suomeen, niin
silloin keskiöön tulevat nimenomaan ne muut kysymykset kuin pelkästään se oleskelulu-
paprosessi. Silloin puhutaan siitä, saavatko he perheenjäsenensä mukaan. Silloin puhutaan
siitä, löytyykö perheenjäsenille, puolisolle mahdollisesti töitä, perheenjäsenille palveluita.
Olen ilolla tervehtinyt sitä kehitystä, joka esimerkiksi pääkaupunkiseudun kunnissa on nyt
virinnyt, että yhä enenevässä määrin myös tulevaisuudessa englanninkielisiä kunnallisia
palveluita on tarjolla, koska se on aito edellytys sille, että pystymme houkuttelemaan myös
ulkomaalaisia osaajia.

Kaiken kaikkiaan esitys on hyvin perusteltu, ja tätä on perusteltua käydä myös valiokun-
nassa tarkkaan läpi ja katsoa ehkä näitä muutamia yksityiskohtia, muutamia nyansseja,
onko siellä ehkä päivittämisen paikkaa. Mutta kaiken kaikkiaan tervehdin tätä ilolla, että
houkuttelemme entistä enemmän ulkomaalaisia asiantuntijoita ja myös yrityksiä Suomeen.

17.26 Päivi Räsänen kd: Arvoisa herra puhemies! Minä suhtaudun myös myönteisesti tä-
hän esitykseen. Pidän tätä kyllä hyvin turvallisena myös sen takia, että meillä on jo useita
Euroopan unionin maita, joissa kasvuyrittäjillä on omat oleskelulupamenettelyt. On oletet-
tavaa, että tämä ei mitään kovin laajaa väylää Suomeen tuloon merkitsisi, ehkä muutamia
6



Pöytäkirjan asiakohta PTK 99/2017 vp
kymmeniä vuosittain, niin kuin tässä hallituksen esityksessä on arvioitu. Mutta yrittäjyy-
den ja kasvuyritysten kannalta pidän tätä kyllä tärkeänä uudistuksena.

Haluan nostaa esiin myös sen, että meillä on Suomessa kymmeniätuhansia ulkomaalai-
sia opiskelijoita, myös tutkinto-opiskelijoita. Kun he opiskeluaikana mahdollisesti oppivat
suomen kielen, joka tapauksessa tutustuvat Suomeen, niin olisi kovin kannatettavaa, että
monet heistä voisivat kenties löytää Suomessa mahdollisuuden yrittäjyyteen ja sillä tavoin
myös olla vilkastuttamassa suomalaista elinkeinoelämää. Pitäisin tätä mahdollisena väylä-
nä näille ulkomaalaisille opiskelijoille jäädä opintojensa päättymisen jälkeen Suomeen
juuri kasvuyrittäjän roolissa, sillä tällä hetkellä meidän lupalainsäädäntömme ei tätä salli.

Mutta samaan suuntaan, arvoisa puhemies, toimisi myös saatavuusharkinnan lieventä-
minen tai peräti poistaminen, josta on täällä eduskunnassakin lakialoite vireillä ja aika pal-
jon kannatusta. Kysyn nyt ministeri Risikolta, millä tavoin hallituksessa on käyty keskus-
telua tästä saatavuusharkinnan poistamisesta.

Ensimmäinen varapuhemies Mauri Pekkarinen:  Vielä edustaja Hoskoselle puheen-
vuoro, ja jos hänen jälkeensä on aihetta lyhyeen debattiin, käydään sitten se.

17.28 Hannu Hoskonen kesk: Arvoisa herra puhemies! Tämä ulkomaalaislain muutos on
mielestäni tähän aikaan sopiva. Pitää muistaa se, että nämä startup-yritykset tyypillisim-
millään ovat pelialan yrityksiä tai mobiilisovelluksia tekeviä yrityksiä, jotka syntyvät no-
peasti, kun markkina käy todella kuumana tänä päivänä. Todellakin, kun joku esimerkiksi
peliteollisuuden piirissä tekevä nuori mies tai nainen saa hyvän idean, niin siitähän voi syn-
tyä, kuten olemme kotimaassa havainneet, muutamia ylikansallisia yhtiöitä on tänä päivä-
nä syntynyt, ja niihin tarvitaan poikkeuksellisia lahjoja niiltä, kenellä sellaisia on. Minun
mielestäni ulkomaalaislakia siltä osin kannattaa toki muuttaa, että tällaiset tapaukset saa-
daan todellakin tekemään työtä ja ennen kaikkea tekemään suomalaiselle yhteiskunnalle li-
säarvoa.

Totta kai kaikissa lain soveltamisohjeissa aina voi olla pieniä ongelmia, että joku voi nii-
tä jopa käyttää väärin, mutta en usko. Kuitenkin tähänkin liittyy aina kontrolli, joten eihän
tämä mikään avoin tilanne ole, päinvastoin kaikki kontrolloidaan ja käydään huolellisesti
läpi. Mutta on syytä muistaa, että esimerkiksi tällaiset tietokonealan yritykset ovat sellaisia
yrityksiä, jotka syntyvät hyvin nopeasti, siellä on poikkeuksellista älykkyyttä ihmisillä, ja
tällaisille mahdollisuuksille pitää myös valtiovallan avata tietä.

Tietysti on syytä muistaa toinenkin tosiasia. Euroopan muissa maissa, naapureissa, EU-
maissa näitä mahdollisuuksia on jo hyödynnetty. Sen suhteen emme itse asiassa ole ensim-
mäisenä liikkeellä, vaan paremminkin tulemme hieman jälkijunassa. Mutta huolella harki-
ten hyvä tulee.

Ensimmäinen varapuhemies Mauri Pekkarinen:  Arvoisat edustajat, jos halutaan pieni
debatti käydä, pyydän nyt niitä edustajia, jotka haluavat käyttää tällaisen debattipuheen-
vuoron, nousemaan ylös ja painamaan V-painiketta.

17.30 Simon Elo si (vastauspuheenvuoro): Arvoisa puhemies! Kiitän edustaja Yanaria
kiitoksista hallituksen hyvästä esityksestä ja siitä, että otitte esille kaksi asiaa, jotka perus-
tuvat hallitusohjelman linjauksiin, eli pakolaiskiintiön ja ulkomaisen työvoiman tarvehar-
7



Pöytäkirjan asiakohta PTK 99/2017 vp
kinnan. Nämä on linjattu hallitusohjelmassa, ja minun nähdäkseni hallitus kunnioittaa sitä
ja sen mukaan mennään, ei siinä ole sen ihmeellisempää.

Mitä tulee lukukausimaksuihin, niin niitä kannattaa käsittääkseni moni rehtorikin Suo-
messa ja sillä alalla työskentelevä, eli pidän tärkeänä sitä, että lukukausimaksut on — ja se
on ollut hallitusohjelmassa myöskin — mutta että ne pidetään kohtuullisina eli ei lähdetä
sitten tekemään sillä siinä mielessä liikaa bisnestä.

Mitä tulee tähän käsittelyssä olevaan esitykseen, niin pidän erittäin tervetulleena Edus-
kunnan Peliklubin puheenjohtajana nimenomaan sitä, mitä edustaja Hoskonenkin tässä otti
esille, että nämä yritykset yleensä ovat luoville aloille kuuluvia yrityksiä, esimerkiksi ko-
tikaupungissani Espoossa, ja kun siellä kävin tällaisen paikallisen yrityksen vieraana, niin
ainoa asia, mitä he hallitukselta pyysivät, oli se, että helpottakaa näitä oleskelulupakäytän-
töjä näille työtä tekeville ihmisille, heidän perheilleen, ja näin tämä hallitus tekee.

Tässä nostettiin esille myös englannin kielen tärkeys, ja esimerkiksi Espoossa nyt teh-
tiin päätös siitä, että englannin kieli tulee yhdeksi viralliseksi kieleksi, jota käytetään, niin
että sekin toteutuu. [Puhemies koputtaa] Se on kuntien päätettävä asia, mutta tässä kuntien
ja valtion on hyvä tehdä yhteistyötä.

17.32 Joona Räsänen sd (vastauspuheenvuoro): Arvoisa puhemies! Todella tämän esi-
tyksen osalta voidaan todeta, että tämä noudattaa sitä työperäisen maahanmuuton kultaista
sääntöä, jossa työperäisen maahanmuuton pitää todella lähteä ensisijaisesti yhteiskunnan
tarpeesta mutta myös työperäinenkin maahanmuutto on hallittua. Meillä on siksi järjestel-
mä, jota käyttämällä me pääsemme sellaiseen lopputulokseen kuin me olemme täällä itse
määrittäneet. Näin toimii myös kaikissa muissa niin EU- kuin OECD-maissakin työperäi-
nen maahanmuutto.

Ehkä en malta olla nyt sanomatta heille, ketkä tämän saatavuusharkintakysymyksen,
mikä tähän asiaan nyt sinänsä ei kuulu, nostivat esille, että on nyt ehkä hieman kuitenkin
kummallista, jos yleisesti täällä työntekijän oleskeluluvan puolella vastustaa saatavuushar-
kintaa mutta sitten tässä startup-oleskeluluvassa on valmis kannattamaan Tekesin tekemää
samantyylistä tarveharkintaa sen suhteen, [Eduskunnasta: Hyvä huomio!] pitääkö yritys
ottaa tänne vai ei. Nyt sitten pyytäisin hieman selvennystä heiltä, ketkä tätä saatavuushar-
kintaa vastustavat, vastustavatko he myös nyt tätä Tekesin roolia tämän esityksen osalta.

17.33 Anders Adlercreutz r (vastauspuheenvuoro): Ärade talman! On hienoa tosiaan-
kin, että tämä asia viedään eteenpäin, mutta sopii ehkä kysyä, onko se nyt parhaassa mah-
dollisessa muodossaan. Minusta on selvä, että Suomi tarvitsee kansainvälisiä yrityksiä
enemmän kuin he tarvitsevat Suomea, jolloin meidän pitää olla houkutteleva ja helppo
maa. Tänne pitää olla helppo tulla.

Tässä pohdittiin edustaja Heinosen toimesta sitä, onko järkevää, että Tekes arvioi niitä.
On perustellusti kysytty, aiheuttaako se puolestaan ristiriidan, jos Tekes rahoittaa tiettyä
yritystä ja tulee samalle alalle toinen toimimaan, onko Tekesin intressissä silloin myöntää
tämä lupa. Olen sitä mieltä, että tätä asiaa kannattaisi arvioida. Sen sijaan, jos yritykset kes-
kenään arvioivat tätä, niin luulen, että se on parempi tapa. En usko, että kukaan Piilaakson
yrityksistä on huolissaan siitä, että siellä on niin monta yritystä, ja olisi toivonut, että mää-
rä olisi rajoitettu. [Puhemies koputtaa] Kyllä minä luulen, että kaikki kasvualoilla toimivat
näkevät, että jos kakkua kasvatetaan, niin jää kyllä jokaiselle myöskin vähän enemmän
8



Pöytäkirjan asiakohta PTK 99/2017 vp
jaettavaa [Puhemies koputtaa] ja että ne toimivat nimenomaan yhteisesti kansainvälisillä
markkinoilla.

Ensimmäinen varapuhemies Mauri Pekkarinen:  Arvoisa edustaja, ei kovin paljon yli-
tetä tuota sovittua minuuttia.

17.34 Jari Myllykoski vas (vastauspuheenvuoro): Arvoisa herra puhemies! En lähde nyt
sitten tähän minuuttiin mahduttamaan sitä, miksi vastustan jotakin. Mutta haluan tuoda
esille sen, että tämä on sinällään kannatettavaa, mutta minä toivoisin, että tämän lainsää-
dännön yhteydessä myös ne valvontaresurssit olisivat sellaiset, että voidaan todentaa, ettei
ole niin kuin tällä hetkellä on, että meiltä tavoitetaan erityisasiantuntijoita, jotka ovat 3 000
euron kuukausipalkalla täällä töissä, mihin on sitten laskettu päivärahat, kilometrikorvauk-
sia ja niin edelleen, ja se todellinen palkka on kaukana siitä, mitä esimerkiksi EU:n sininen
kortti tällä hetkellä edellyttää, 4 500 euroa kuukaudessa. Eli toivotaan, että on valvontaa ja
niin, että tämä, sanotaanko, erityisasiantuntijoitten, osaajien, polkeminen tässä maassa sit-
ten samalla kertaa saadaan suitsittua.

17.35 Laura Huhtasaari ps (vastauspuheenvuoro): Arvoisa puhemies! Esityksessä sano-
taan, että tyypillinen esimerkki on ulkomaalainen opiskelija, joka on aiemmin oleskellut
maassa opiskelijaluvalla. Varmasti on ihan hyvä, että jos täällä opiskelee, niin jäisi tänne,
on oppinut kielen ja varmasti jotakin uutta voisi tuoda. Mutta itse olen huolissani siitä, että
eihän tällä vain ole tarkoitus korvata tarveharkinnasta luopumista missään muodossa, kos-
ka tässä esityksessä lukee myös näin, että "oleskelulupa voitaisiin myöntää tällä perusteel-
la myös tilanteissa, kun henkilö on oleskellut jo maassa jollain muulla perusteella". Esi-
merkiksi jos henkilö hakee turvapaikkaa tietäen, että ei saa, mutta sitten perustaakin sii-
vousfirman, niin onko Tekesin mielestä tämmöinen firma sitten riittävä peruste? Tämä tar-
veharkintahan on juuri sen takia, että me emme halua piikayhteiskuntaa Suomeen ja mata-
lapalkka-alojen työntekijät kärsisivät suunnattomasti, jos Suomeen tulee liikaa kilpailua
matalapalkka-aloille.

17.36 Sari Tanus kd (vastauspuheenvuoro): Arvoisa herra puhemies! Tämä esitys vai-
kuttaa varsin hyvältä ja kannatettavalta, mutta minä myös jäin hieman miettimään näitä
käytännön kuvioita. Siis se, että Suomessa opiskelleiden ulkomaalaisten, jotka ovat täällä,
tänne jäämistä ja esimerkiksi startup-yrityksen vireille laittamista helpotettaisiin, on erit-
täin hyvä ja kannatettava asia. Mutta esimerkkinä, jos nyt maassa x joku miettii, että Suo-
meen voisi tulla ja täällä on tällainen mahdollisuus laittaa kasvuyritys, startup pystyyn, niin
tuleeko hän minkälaisen dokumentin paitsi passinsa turvin Suomeen ja esitteleekö hän sit-
ten täällä sen startup-suunnitelmansa ja saa Tekesiltä arvion vai mahdollisesti sitten jossa-
kin tilanteessa jo ennen Suomen rajan ylittämistä? Onko näitä prosesseja sitten jo lähtö-
maista käsin mahdollista tehdä? Että kun Suomeen tullaan, niin millä perusteella tullaan ja
esitetäänkö sitten mahdollisesti rajalla jo, että syy Suomeen tuloon on startup-yrityksen vi-
reillepano? Tästä jos ministeri [Puhemies koputtaa] voisi avata vähän enemmän.

17.38 Hannu Hoskonen kesk (vastauspuheenvuoro): Arvoisa herra puhemies! Tässä on
myös sellainen ulottuvuus, joka kannattaa mainita: tämä aivovienti. Suomessa aina puhu-
taan, että kun osaavia ihmisiä lähtee Suomesta pois, he ovat saaneet hyvän koulutuksen ja
9



Pöytäkirjan asiakohta PTK 99/2017 vp
sitten yhtäkkiä siitä hyötyykin joku ranskalainen teollisuusfirma taikka britti tai joku muu.
Nythän tässä tavallaan tehdään hieman vastaiskua sille, koska jos joku vaikka nyt tuolta
kaukaa maailmalta tullut ihminen on saanut täällä koulutusta ja sitten yhtäkkiä keksii jon-
kin loistavan idean, niin kyllä hänelle pitää ovea olla avaamassa, että hän pystyy sen yri-
tyksen perustamaan tänne. Pitää muistaa, että nämä tietokoneyhtiöthän ovat sellaisia yhti-
öitä, että kun yhtiö on lähdössä Suomesta pois, niin siinähän ei tarvitse mitään muuta tehdä
kuin ottaa varmuuskopio ja lyödä tietokone kiinni ja varmuuskopio taskuun, ja silloin on
yhtiö lähtenyt liikenteeseen ja menee minne menee. Tämän takia on hyvä, että näitä me-
nettelytapoja joustavoitetaan, mutta aina pitää muistaa se vanha totuus, että kontrolloida
pitää aina, että mitään vapaata markkinaa ei voi syntyä. Niille, joista on hyötyä Suomelle
[Puhemies koputtaa] ja joille itselleen on tästä todella hyötyä, tällainen mahdollisuus kan-
nattaa hyödyntää.

17.39 Ozan Yanar vihr (vastauspuheenvuoro): Arvoisa herra puhemies! Arvoisa minis-
teri, yksi asia, yksi näkökulma tässä esityksessä on se, että opiskelijat voisivat jäädä tänne.
Se on hieno asia, että on oivallettu se, että opiskelijoista, jotka ovat opiskelleet Suomessa,
on meille hyötyä. Mutta se, mitä te teette toisaalta, tai teitte viime vuonna, olivat nämä Eta-
ja EU-alueen lukukausimaksut, ja nehän rajoittavat jo tätä poolia. Eli tänne ei pääse opis-
kelijaksi, ellei maksa aika paljon, joten se pooli jo tavallaan siinä alussa rajoittuu. Toisaal-
ta haluatte, että ne, jotka ovat tulleet tänne, jäisivät tänne. Eikö tässä ole johdonmukaisuu-
den puutetta? Minä olettaisin, että on. Ja voisin vielä kysyä: milloin saadaan lisätietoa tästä
muutoksesta, siitä, kuinka se on vaikuttanut hakijamääriin, kuinka se on vaikuttanut opis-
kelupaikan vastaanottaviin henkilöihin? Se antaisi meille lisää dataa siitä, onko tämä hal-
lituksen toimi oikein tehty.

17.40 Juho Eerola ps (vastauspuheenvuoro): Arvoisa puhemies! Tämä on varmaan en-
simmäinen kerta tämän eduskunnan historiassa, kun voin sanoa edes suurin piirtein oleva-
ni edustaja Ozan Yanarin kanssa maahanmuuttopolitiikasta samaa mieltä, liittyen siihen,
mitä hän sanoi juuri tästä kyseessä olevasta hallituksen esityksestä, joka nyt meillä on kä-
sittelyssä. Eli juuri tämänkaltaista maahanmuuttoa me täällä Suomessa tarvitsemme, mitä
tämä hallituksen esitys kenties nyt pyrkii lisäämään. Meidän pitäisi enemmänkin ottaa
mallia vaikka urheiluseuroista, niin kuin olen aikaisemminkin sanonut: jos vaikka KTP-
koripallojoukkue tekee hankinnan ulkomailta, niin se ottaa sellaisen pelaajan, joka tekee
vähintään 20 pistettä suunnilleen joka pelissä ja on ikään kuin siis parempi kuin nämä mei-
dän kotimaiset pelaajamme. Ja nyt Suomi toimii sillä tavoin kuin urheiluseuratkin toimivat
ja pitäisi toimia. Eli tulee sellaista maahanmuuttoa, joka vahvistaa.

No okei, tässä on näitä duubioita, joita esimerkiksi edustaja Mäkelä ja edustaja Huhta-
saari [Puhemies koputtaa] toivat esiin. Ihan totta, kun nämä meille valiokuntaan tulevat,
niin siellä katsotaan sitten tarkemmin, ja myös tämä tarveharkinta.

17.41 Timo Harakka sd (vastauspuheenvuoro): Arvoisa puhemies, puheenjohtaja! Tuo,
mitä edustaja Eerola puhui koripallosta, sehän on toki sydäntäni lähellä. Mutta muistuttai-
sin henkilöstä nimeltä Darryl Parker. Kuka on Darryl Parker? Hän on Joensuun Katajan
jenkkivahvistus 90-luvulla, joka hakattiin nakkikioskilla sellaiseen kuntoon, että hän lähti
kotiin. Eli toisin sanoen: siis turvapaikanhakijoiden kohtelu Suomessa ja yleinen asenne
ulkomaalaisiin vaikuttaa siihen, kuinka houkutteleva tämä Suomi on niitten maahanmuut-
10



Pöytäkirjan asiakohta PTK 99/2017 vp
tajien silmissä, joita te hyväksytte ja kannatatte. Tämä kannattaa muistaa. Meidän kaikkien
vastuulla on ylläpitää sellaista kulttuuria, jossa ihmistä, joka on nakkikioskilla, ei ruveta
erottelemaan, onko hän Nokian insinööri vai onko hän turvapaikanhakija. Ja tällä on [Pu-
hemies koputtaa] olennainen merkitys sille, kuinka houkutteleva Suomi on näitten osaaji-
en ja asiantuntijoiden silmissä. Tämä on meidän kaikkien yhteinen vastuumme, ja olen ai-
van varma, että edustajat Huhtasaari ja Eerola ovat tässä kanssani samassa rintamassa.

Ensimmäinen varapuhemies Mauri Pekkarinen: Tämän näkökulman äsken avasi edus-
taja Eerola, ja tähän on pyytänyt vielä vastauspuheenvuoron edustaja Yanar, myönnän sen,
ja sitten edustaja Eerolalle, ja sitten siirrytään eteenpäin.

17.42 Ozan Yanar vihr (vastauspuheenvuoro): Arvoisa puhemies! Äskeinen edustaja
Harakan puheenvuoro oli loistava. Tämä on laajasti esille otettava asia, ja yleisellä asen-
neilmapiirillä on vaikutusta Suomen houkuttelevuuteen, joka vaikuttaa myös tähän.

Mutta haluaisin myös kommentoida sitä, että puhe jostain tällaisesta haittamaahanmuu-
tosta on mielestäni aivan väärä ja todella ankea. Jokainen tänne tuleva henkilö on yksilö.
Kukaan meistä ei haluaisi tulla kohdelluksi massana, joten ei kohdella ketään massana. Ih-
miset tulevat tänne eri syistä. Minä voin pitää teille oppitunnin siitä, miten tänne pääsee,
siihen on muutama keino: työ, koulutus, pakolaisuus ja niin edelleen. Minä olen tullut per-
hesiteiden kautta tähän maahan 14-vuotiaana, ja tänne minut on valittu 27-vuotiaana. Jos
minut tavallaan laitetaan johonkin sellaiseen koriin, että olisin haittamaahanmuuttoa tai jo-
tain muuta, niin se on absurdia ja käsittämätöntä. [Puhemies koputtaa] Ei puhuta tällaista.
Tehdään oikeudenmukaista ja normaalia maahanmuuttopolitiikkaa.

Ensimmäinen varapuhemies Mauri Pekkarinen: Vastauspuheenvuoro, edustaja Eero-
la, ja sitten ministerillä puheenvuoro.

17.44 Juho Eerola ps (vastauspuheenvuoro): Arvoisa puhemies! On täysin helppoa sa-
noa olevani samassa rintamassa edustaja Harakan kanssa siinä, että ketään, yhtään ketään,
oli mistä syystä tahansa tänne tullut, ei pidä nakkikioskilla eikä missään muussakaan pai-
kassa pieksää, ei ihonvärin tähden eikä mistään muusta syystä. Sanon kuitenkin sen, että
jos meillä kaikki maahanmuuttajat, joita meille tänne tulee, olisivat sitä maahanmuuttaja-
polvea, joka parantaa tätä yhteiskuntaa, niin on aivan selvää ja päivänselvää, että meillä ei
minkäännäköistä rasismiongelmaa täällä silloin olisikaan. [Ozan Yanar: Anteeksi nyt
vaan!]

17.44 Sisäministeri Paula Risikko (vastauspuheenvuoro): Arvoisa puhemies! Täällä on
muutamia kysymyksiä muun muassa siitä, miksi Tekes tulisi tähän mukaan. [Puhemies: 2
minuuttia, ministeri!] — Joo, kiitos, puhemies.

On totta, että kansainväliset ratkaisut yritysarvioinnin tekevistä tahoista vaihtelevat.
Meillä on katsottu, että toiminta kuuluu luontevimmin viranomaisille ja vieläpä valtakun-
nalliselle sellaiselle. Tekes on julkisen innovaatiorahoituksen ja innovatiivisen kasvuyrit-
täjyyden edistämisen osalta keskeinen toimija Suomessa. Tämä puoltaa sille ehdotettavaa
roolia oleskelulupaa hakevien kasvuyritysten liiketoimintasuunnitelman arvioinnissa, ja
myös Tanskassa tehtävä on annettu Tekesiä vastaavalle viranomaiselle. Arvioinnin keskit-
täminen yhdelle julkiselle ja koko maan kattavalle toimijalle mahdollistaisi myös yhden-
11



Pöytäkirjan asiakohta PTK 99/2017 vp
vertaisuus- ja puolueettomuusnäkökulmien varmistamisen. Tekes voisi kokemukseensa
perustuen suhteellisen nopeasti arvioida oleskelulupaa hakevien kasvuyrittäjien liiketoi-
mintasuunnitelman toteuttamiskelpoisuuden. Jos arviointiin sitten katsottaisiin tarpeelli-
seksi jatkossa liittää laajemmin kasvuyrityskentän muita julkisia ja yksityisiä toimijoita,
muodostaisi tämä hyvin hallinnollisesti kevyen vaihtoehdon, esimerkiksi ohjausryhmän
perustamisen, joka seuraisi ja arvioisi kasvuyrittäjien oleskelulupaprosessin toteutumista
ja kehittämistarpeita. Eli tässä on myöskin tällainen mahdollisuus.

Sitten täällä kysyttiin näistä ajoista. Kyllä tässä on tavoite nimenomaan sekä Tekesissä
että Migrissä, että tähdätään muutaman viikon käsittelyaikoihin, ei kuukausien, niin kuin
täällä esitettiin puolta vuotta, ei missään nimessä. Tämä ei myöskään ole keino ujuttautua
tänne joillain erityisillä syillä tai jollain muulla, koska kyllä se arvioidaan tarkasti. Ei Te-
kes ole mitenkään sellainen porukka, joka katsoo sormien läpi. Kyllä he katsovat tosi tark-
kaan ja seuraavat tilannetta. Suomessa on kuitenkin aika hyvä kontrolli tämäntyyppisissä
asioissa, ja myöskin yrittäjien keskuudessa voidaan arvioida.

Sitten tästä, mistä edustaja Yanar kysyi. Opetus- ja kulttuuriministeriö antaa lisätietoa
siitä seurannasta, miten nämä maksut ovat vaikuttaneet. — Kiitos.

Ensimmäinen varapuhemies Mauri Pekkarinen:  Nyt siirrytään puhujalistaan. Täällä
on edustajia, jotka ovat odottaneet aika pitkään omaa puheenvuoroaan.

17.47 Antero Laukkanen kd: Arvoisa herra puhemies! Tämä esitys oleskeluluvasta yrit-
täjyyden perusteella on erittäin kannatettava. Joitakin näkökulmia ja kysymyksiä tästä kyl-
lä syntyy, ja toivoisin ministerin ottavan näihin kantaa.

Ensinnäkin täällä sanotaan näin: "Esityksen tavoitteena on tukea yrittäjyyttä ja sitä kaut-
ta talouskasvua ulkomaalaislain keinoin." On erittäin hyvä lähtökohta — yrittäjähenki-
syys, joka on yksi hallituksen tärkeimpiä linjauksia ollut tämän vaalikauden aikana — että
edistetään yrittäjyyden mahdollisuuksia niin kantaväestölle kuin nyt sitten tässä esitykses-
sä ulkomaalaisille.

Sitten täällä todetaan näin: "Ehdotettavien säännösmuutosten tarkoituksena on edistää
talouskasvua ja työllisyyttä yrittäjyyden ja osaajien maahanmuuton sujuvoittamisen kaut-
ta." Ja tämä esitys on tietysti selkeästi nyt kohdennettu sillä tavalla, että tämä lähettää sen
viestin, että osaajat ovat tervetulleita Suomeen. Se on tässä selkeä painopiste, ja se saattaa
synnyttää sellaista keskustelua, että Suomi haluaa vain sellaisia maahanmuuttajia, jotka
ovat valmiiksi koulutettuja ja osaajia, ja kaikki muut maahanmuuttajat yritämme sitten jol-
lakin tavalla saada täältä pois. En sano, että tämä esitys on sellainen, mutta saattaa syntyä
tällainen kysymys monelle, joka tätä lukee, että entä sitten minä, jolla ei ole valmiuksia olla
osaaja, kun olen tänne jostain syystä tullut.

Erittäin hyvää tässä on se, että ne, jotka nyt opiskelevat Suomessa, saavat täällä osaa-
mispääomaa, saavat myös mahdollisuuden jäädä tänne, ja tuo osaamispääoma tulisi Suo-
men käyttöön.

Olin tällaisessa nuorten suomalaisten osaajien, alle 35-vuotiaiden menestyjien, tilaisuu-
dessa, jossa seitsemän henkilöä seisoi estradilla, kaikki olivat multimiljonäärejä, nuoria ka-
vereita, ja heiltä kysyttiin kysymys, että mikä on suurin este heidän yrityksensä kasvulle
Suomessa. Kaikki nauroivat yhtä aikaa ja sanoivat Suomen valtio. Heidän työajastaan me-
nee 50 prosenttia osaajien etsimiseen, ja kun he löytävät ne, heitä on lähes mahdoton saada
Suomeen. Kysyisin nyt ministeriltä: Tämä kohdistuu nyt vain sellaisiin henkilöihin, jotka
12



Pöytäkirjan asiakohta PTK 99/2017 vp
ovat valmiit perustamaan yrityksen, ja täällä sanotaan toisessa kohdassa, että "Suomessa
toimiviin yrityksiin kohdistuvien sijoitusten perusteella". Kohdistuuko tämä sitten vain hy-
vin kapeaan ryhmään ihmisiä, niihin, jotka pystyvät sijoittamaan yrityksiin, tai niihin, jot-
ka pystyvät aloittamaan täällä yrityksen? Entä ne rekrytoitavissa olevat henkilöt, jotka voi-
sivat tulla jo olemassa oleviin yrityksiin, mikä on heidän tilanteensa jatkossa? Olisin mi-
nisteriltä kysynyt, onko siihen tulossa muutoksia. Käsittääkseni tämä esitys ei siihen anna
tilaa. — Kiitoksia.

17.51 Tarja Filatov sd: Arvoisa puhemies! On selvää, että Suomi tarvitsee työperäistä
maahanmuuttoa, ja on selvää, että Suomi tarvitsee kasvuyrityksiä. Tässä lakiesityksessä
yhdistyvät nämä molemmat elementit, ja se on siinä mielessä varsin tervetullut.

Perustelut sille, että me tarvitsemme näitä asioita, löytyvät meidän ikärakenteestamme.
Vaikka Suomeen tulisi millainen Suomen ennätys -vauvabuumi, niin se ei ehdi tähän hä-
tään, ja vaikka meillä olisi kuinka suuri työn murros — robotisaatio, digitalisaatio ja tek-
nologian muutos — niin sekään ei, tai en ainakaan itse usko, että se ehtii tähän hätään, vaan
me tarvitsemme myös ihmistyövoimaa ja me tarvitsemme ennen muuta osaajia tähän yh-
teiskuntaan niin meistä kantasuomalaista kuin sitten muualta tulleista.

Mutta jotta Suomi olisi houkutteleva, niin on juuri niin kuin edustaja Harakka sanoi:
kyse on koko yhteiskunnan ilmapiiristä. Kyse on siitä, miten me ylipäätään suhtaudumme
erilaisuuteen, miten me ylipäätään suhtaudumme siihen, että jonkun tausta on jossakin
muussa uskonnossa, etnisessä ryhmässä tai muussa. Kyse on kokonaisuudesta. Siinä mie-
lessä kannattaa muistaa, että ensimmäisen luokan osaaja ei tule tänne toisen luokan kansa-
laiseksi. Ei, vaikka siitä maksettaisiin siinä omassa yrityksessä kovaa palkkaa, jos se toisen
luokan kansalaisuus realisoituu tuolla kaduilla ja ravintoloissa ja muualla arkisessa elä-
mässä.

Tästä mallista: Itse näen niin, että kun tässä on tämä Tekesin osuus... — Taitaa mennä yli
pari minuuttia. [Puhuja siirtyy puhujakorokkeelle]

Kun tässä on tämä Tekesin osuus, niin se itse asiassa saattaa olla yksi houkuttavuusteki-
jä, koska silloin kun yritystä perustavat ihmiset kohtaavatkin ensimmäiseksi sellaisen ym-
päristön, jossa on yritysosaamista, verrattuna siihen, että he ensimmäiseksi kohtaavat vaik-
kapa maahanmuuttoviranomaiset, niin se voi olla se väylä, jota kautta löytyy ratkaisuja sel-
laisiin asioihin, mitä tästä meidän niin sanotusta normaalista reitistämme ei välttämättä
löydy. Siinä mielessäkin katson, että tässä on meidän oma hyvä tarveharkintaelementti,
jossa me katsomme, että mitä me suomalaisessa yhteiskunnassa tarvitsemme, koska kyse
ei ole humanitäärisestä toiminnasta, mutta siinä on myös joustavoittavuutta tähän proses-
siin. Toivoisin, että niitä samoja elementtejä, joita tässä on tämän joustavoittavuuden nä-
kökulmasta, tuotaisiin myös muihin meidän lupaprosesseihimme, olipa kyse sitten vaikka-
pa opiskelijasta, joka on täällä ja haluaisi jäädä tänne työtä tekemään, tai olipa kyse josta-
kin ihmisestä, joka tulee vaikkapa työperäisesti ja on täällä ollut. Jos ajattelemme vaikka
tässä talossa parhaillaan olevaa — en ole ihan varma, onko jo varsinaisesta valiokunnasta
ulkona — kausityödirektiiviä ja ict-järjestelyjä, niin siinähän itse asiassa ajatellaan, että se
on 3 kuukautta, jonka kausityöntekijän lupaprosessi saa kestää. Se on tosi pitkä aika, siinä
menee kausi ohi. Tässä taas on kyse siitä, että tehtäisiin pitkäaikaista bisnestoimintaa ja
ajatellaan, että se toimii nopeasti. Toivoisin, että tätä samaa nopeaa ajattelua tuotaisiin
myös näihin muihin lupaprosesseihin.
13



Pöytäkirjan asiakohta PTK 99/2017 vp
Mitä tulee sitten siihen, että tänne on päässyt ja tänne on sen yrityksen perustanut, kas-
voi se tai ei: Osalla varmasti kasvaa ja siitä tulee meille kaikille hyvää ja menestys vie
eteenpäin, mutta entäpä jos käy huonosti? Silloin tarvitaan myös niitä tukielementtejä. Ja
jos perhe tulee tänne — on hyvä asia, että se tässä on tehty joustavaksi — niin sielläkin tar-
vitaan niitä tukielementtejä, koska välttämättä puolisolle ei automaattisesti löydy työtä.
Toivoisin, että näitä palveluita osattaisiin myös yhdistää niihin ihmisiin, jotka tulevat. Kos-
ka silloin kun meillä oli edellinen it-buumi ja Suomeen tuli paljon ulkomaista it-työvoi-
maa, niin se yllätys tuli siinä vaiheessa, kun ihmiset olivat olleet täällä suhteellisen korkea-
palkkaisissa tehtävissä, eläneet hyvin ja pärjänneet, mutta sitten kun ne työt loppuivat, sit-
ten kun se onnettomuus tuli omalle kohdalle, niin itse asiassa ei ollut kielitaitoa, ei ollut
verkostoja sen työn ulkopuolella, ei ollut mitään, jolla olisi voinut riskin kohdatessa viedä
elämäänsä eteenpäin. Toivoisin, että näitä virheitä me emme tekisi kenenkään kohdalla,
koska jokainen ihminen ansaitsee jonkinlaiset palvelut, jonkinlaisen tuen siihen, että voi
päästä vaikkapa kieliopintoihin tai muihin.

Kun ministeri sanoi, että tämä prosessi tapahtuisi tässä nyt nopeasti ja yksinkertaistetus-
ti silloin, kun on kyse oleskeluluvasta tai siihen liittyvästä jatkoluvasta, ja että se säästää
myös resursseja, niin toivoisin, että tätä samaa resurssinsäästöajattelua ajateltaisiin myös
näissä muissa luvissa, joita meillä oleskelupuolella on.

Ensimmäinen varapuhemies Mauri Pekkarinen:  Käydään vähän aikaa tätä keskuste-
lua varsinaisin puheenvuoroin, eli edustaja Harakka, teillä puheenvuoro.

17.55 Timo Harakka sd: Arvoisa puhemies! Edustaja Filatovin äsken esittämä hyvin asi-
antunteva puheenvuoro sisälsi suuren viisauden, jonka haluan tässä heti toistaa: ensimmäi-
sen luokan osaaja ei halua olla Suomessa toisen luokan kansalainen. Tämä on aivan olen-
nainen havainto.

Tämä uudistus on erittäin tervetullut. Osaajien maahanmuuton edistäminen, jopa hou-
kutteleminen on tulevina vuosina Suomelle hyvin tärkeää. Väestörakenne muuttuu nopeas-
ti entistä epäedullisemmaksi, ja ilman maahanmuuttoa työvoimasta katoaa 300 000 hen-
keä vuoteen 2030 mennessä. On korkea aika aloittaa suunnitelmallinen maahanmuuttopo-
litiikka, jossa erotetaan humanitaarinen ja taloudellinen maahanmuutto. Taloudellinen
maahanmuuttohan on aina tarveharkintaista: yhteiskunta asettaa ehdot ja tavoitteet. Sen on
myöskin osattava markkinoida itseään tehokkaasti ja samalla kannettava vastuu siitä, että
integraatiosta, kielikoulutuksesta ja kotoutumisesta huolehditaan.

Valtiovarainvaliokunnan delegaatio kävi viime viikolla Kanadassa, jonka taloudellisen
maahanmuuton malli on esikuvallinen. Siellähän on käytössä itse asiassa Suomea tiukem-
pi tarveharkinta, mutta osaajien ohituskaistoja on useita, ja niille on suurta kysyntää kaik-
kialta maailmassa. Halukkaita tulijoita on runsaasti enemmän kuin se reilu 150 000, jotka
saivat pysyvän oleskeluluvan esimerkiksi viime vuonna. Tämä on hiukan yli puolet koko-
naismaahanmuutosta, jossa turvapaikkojen osuus on noin viidennes ja, mielenkiintoista
kyllä, perheiden yhdistämisen osuus noin neljännes. Kanada siis satsaa uusien kansalais-
ten perheytymiseen ja paikkaan yhteisössä, verkostoitumiseen ja samoin seuraaviin suku-
polviin. Se on kaukonäköistä. Mutta, kuten edustaja Joona Räsänen sanoi, ei pidä sotkea
humanitääristä ja taloudellista maahanmuuttoa. Tämä perheohjelma koskee myös muutta-
jien ja osaajien puolisoita ja lapsia, ja tämä on se iso puute, johon suomalaisten tulisi va-
kavasti vastata, kuten edustaja Filatov tuossa kertoi.
14



Pöytäkirjan asiakohta PTK 99/2017 vp
Kanadan mallissa on siis useita taloudellisen maahanmuuton reittejä, joissa kaikissa an-
netaan pisteytys koulutuksen, kielitaidon ja ammattiosaamisen perusteella. Menetelmä on
täysin läpinäkyvä. Ulkomailta hakeva näkee saman tien, onko pisteitä riittävästi ja aletaan-
ko pakata laukkuja tai sitten millä tavalla koulutusta tai kielitaitoa pitäisi petrata, jotta vaa-
dittu pistemäärä ylittyisi.

Erityistä huomiota on kiinnitetty siihen, että Kanadassa opiskelijat jäisivät maahan. Täs-
säkin esityksessä on kiitettävää, että Suomessa halutaan myös kotiuttaa tutkinnon suoritta-
neet tänne. On uskomatonta tuhlausta, että kieltä opetteleva, maata tunteva nuori osaaja
päästettäisiin ehdoin tahdoin pois. Tarvitsemme siis suunnitelmallista maahanmuuttoa.

Mutta, arvoisa puhemies, kun katsoo tuosta ikkunasta ulos tätä jäätävää sadetta, niin on
kysyttävä, kuinka kukaan osaaja tulisi mieluummin Suomeen, jossa suhtautuminen maa-
hanmuuttajiin on yhtä jäätävää ja maahanmuuttopolitiikkaa on sanellut paniikki ja panet-
telu, kuin Kanadaan, joka houkuttelee ulkomaalaisia toimivaan ja suunniteltuun yhteisöl-
liseen ympäristöön. Lisäksi täällä puhutaan hankalaa kieltä, Kanadassa englantia ja rans-
kaa. Ja kun olimme Ottawassa, lämpötila oli yli 30 astetta syyskuun lopulla.

Suomen olisi syytä laatia nopeasti kunnollinen markkinointiohjelma ja tukea sitä käy-
tännön tositoimilla. Yksi käytännön ongelmahan nousee tässä keskustelussa hyvin usein
esille: englanninkielisiä päiväkoteja ei ole riittävästi edes pääkaupunkiseudulla. Täällä aja-
tellaan siis liian harvoin koko perhettä, vaikka sen koko perheen juurtuminen on huomat-
tavasti helpompaa kuin yksittäisen, saatikka yksinäisen, ihmisen.

Kuten äsken sanoin, turvapaikanhakijoiden kohtelu liittyy kokonaisuudessaan Suomen
houkuttelevuuteen. Jos Suomessa tummaihoinen ihminen ei voi turvallisesti liikkua yössä
siitä riippumatta, onko hän turvapaikanhakija vai startup-yrittäjä, Suomi ei pysty kilpaile-
maan kansainvälisestä lahjakkuudesta. Talousmaantieteilijä Richard Florida on melkoisen
vakuuttavasti osoittanut, että yleinen suvaitsevaisuus ja innovatiivisuus ja talouskasvu liit-
tyvät yhteen. Tämä startup-viisumi, joka Kanadassa on ollut käytössä viisi vuotta, ei nyt
ole ollut sinällään mikään ihmeentekijä. Se on ollut viisivuotinen pilotti, ja sitä on päätetty
jatkaa. 500 ihmistä on ollut vuosittaisena tavoitteena, eli siis reilu promille kokonaismaa-
hanmuutosta.

Arvoisa ministeri, peräänkuulutan siis laajempaa ohjelmaa osaajien maahanmuuton
edistämiseksi ja siihen liittyviä useita tukitoimintoja: yhteisöllisyyteen ja verkostoitumi-
seen auttavia, perheisiin liittyviä, joita edustaja Filatov otti äsken esille, ja nykyistä huo-
mattavasti tehokkaammat suomen ja ruotsin kielen koulutukset. Voisiko tällaista olla lu-
vassa?

Lopuksi, arvoisa puhemies: Jos hallitus tällaista ohjelmaa suunnittelee, niin saatte sosi-
aalidemokraateista yhteistyökumppanin, sillä kannatamme lämpimästi osaajien maahan-
muuttoa ja reilua, suvaitsevaista ja tulevaisuuteen katsovaa yhteiskuntaa.

18.01 Simon Elo si: Arvoisa puhemies! Täällä on keskusteltu hieman ilmapiiristä ja suh-
tautumisesta toisiin ihmisiin, lähimmäisiin. Sinisen tulevaisuuden, tulevan puolueemme,
periaateohjelmassa todetaan, että "kantaväestön kannattaa osoittaa yritteliäitä tulijoita koh-
taan hyväksyntää ja lähimmäisenrakkautta. Kukaan ei halua kotoutua maahan, jossa kokee
olevansa halveksittu tai syrjitty." Tämä on sininen linja. Se on periaateohjelmaan kirjattu. 

Edustaja Myllykoski otti hyvin esille niitä huolia, mitä tällaiseen esitykseen voi liittyä
siitä, että nämä osaajat ovat varmasti nimenomaan erityisosaajia, eivät pelkästään osaajia.
Sen erityisosaamisen tietysti luonnollisesti pitäisi näkyä palkassa. Mutta näihin huoliin on
15



Pöytäkirjan asiakohta PTK 99/2017 vp
minusta hyvä vastaus se, jos mietitään, mitkä ovat meidän verrokkimaitamme. Euroopan
unionista tällainen erityinen kasvuyrittäjän oleskelulupamenettely on Iso-Britanniassa, Ir-
lannissa, Espanjassa, Italiassa, Alankomaissa, Tanskassa, Ranskassa, Slovakiassa ja Viros-
sa. Tässä on monta maata, jotka tunnetaan, sanotaanko, tiukasta maahanmuuttopolitiikas-
ta, ja silti heillä tällainen on. Euroopan unionin ulkopuolisista maista Australia, Uusi-See-
lanti, Singapore, Chile ja mainittu Kanada — myös siinäkin maita, joita pidetään tiukan
maahanmuuttopolitiikan maina. En näe tätä minkäänlaisena väylänä minkäänlaiseen työ-
ehtojen tai suomalaisen työelämän polkemiseen, vaan nimenomaan erityisosaajien hankin-
taan yrityksiin, jotka sitä tarvitsevat.

Kannatan ja olen pitkään kannattanut edustaja Harakan esille nostamaa Kanadan tyyp-
pistä pisteytysjärjestelmää, kyllä se minulle sopii.

Mutta haluaisin vielä ministeriltä kysyä, että kun oma siskoni on asunut parikymmentä
vuotta kaksoiskansalaisena Israelissa ja on nyt siellä itse asiassa startup-yrittäjä, perusta-
nut yrityksen, niin olisiko siinä sellainen maa, joka kuitenkin tunnetaan kansainvälisesti
startup-yritysten suurvaltana, josta me voisimme ottaa lainsäädännöllisesti oppia ja myös
oppia siitä hengestä, mikä siinä maassa on [Puhemies koputtaa] startup-yrittäjyyttä ja uu-
sia kansalaisia kohtaan?

18.03 Anders Adlercreutz r: Ärade talman! Ensiksi onnittelut edustaja Elolle korttien
kasaamisesta.

Toivottavasti ymmärsin väärin, jos tulkitsin edustaja Eerolan puheet sellaisiksi, että hän
on sitä mieltä, että suomalainen rasismi riippuu maahanmuuttajista, että se on heidän syy-
tään. Näin minä sen tulkitsin, mutta toivottavasti se oli väärinkäsitys. [Juho Eerola: Oikein
tulkitsit!]

Tämä lakiesitys on tervetullut, ja olen siitä iloinen. Toivon, luonnollisesti, että käsittely
tällaisissa tapauksissa olisi nopeaa, että lupa olisi tarpeeksi pitkä, että sen pituutta voisi har-
kita. Ymmärrän kyllä hyvin perustelut Tekesin arvioinneille, mutta toivoisin, että muita-
kin vaihtoehtoja voitaisiin pohtia. Voisiko vaikka olla niin, että pelkkä riittävä rahoitus oli-
si peruste sille, että lupa myönnetään?

Ensimmäisen luokan osaajia tänne pitää houkutella, ja silloin heitä pitää kohdella myös-
kin ensimmäisen luokan kansalaisina. Toisen luokan kansalaisia meillä ei täällä pidä olla.
Kiitän Tarja Filatovia näistä sanoista.

Kerron esimerkin siitä, miten tänne ei houkutella ensimmäisen luokan kansalaisia, en-
simmäisen luokan osaajia. Meidän luonamme asui vuoden Santiago-poika Kolumbiasta,
äärimmäisen lahjakas nuorimies, 17-vuotias kolumbialaisen matematiikkamaajoukkueen
jäsen. Hän asui meillä, oppi ruotsin kielen muutamassa kuukaudessa ja kirjoitti viiden,
kuuden kuukauden jälkeen pitkän matematiikan ja fysiikan kokeet ruotsiksi. Hän halusi
jäädä tänne opiskelemaan, koska tavoitteena on vaatimattomasti fysiikan Nobelin palkin-
to. Kolumbialainen tutkinto ei ole tie suomalaiseen yliopistojärjestelmään, vaan tie olisi
auennut ainoastaan avoimen yliopiston kautta. Helsingin yliopisto halusi hänet tänne, fy-
siikan laitos halusi hänet tänne. He tarjosivat hänelle tätä mahdollisuutta, mutta Migri sa-
noi ei. Sellainen polku ei ole mahdollinen. Katse kääntyi Ruotsiin. Hän opiskelee nyt Lun-
din yliopistossa. [Antero Laukkanen: Voi että!] Siellä hänet otettiin avoimin käsin vastaan.
Meidän pitää osata houkutella tänne Santiagon kaltaisia nuoria osaajia.

Kun tänne sitten heitä on tullut, niin heidät pitää myöskin pitää täällä. Toinen esimerkki
omasta elämästä: Minulle erittäin läheinen henkilö, Alberto, on syntynyt Venezuelassa.
16



Pöytäkirjan asiakohta PTK 99/2017 vp
Hän muutti Suomeen 2004, perusti tänne äärimmäisen menestyksekkään yrityksen: liike-
vaihto useita miljoonia. Hän on tätä nykyä Itävallan kansalainen. Vuosi sitten hänen vel-
jensä kuoli Caracasissa käytännössä valtion toimien seurauksena. Hänen isänsä kuoli vuot-
ta aikaisemmin, ja hänen äitinsä elää siellä nyt tällä hetkellä yksin, 80-vuotias sairas ihmi-
nen. Lääkkeitä ei saa, ne pitää lähettää Suomesta, eli hän on käytännössä suomalaisen avun
varassa eikä uskalla kävellä ulkona kadulla yksin. No, Alberton mielestä tämä on mahdo-
ton tilanne, äiti pitää saada tänne jonnekin. Mutta äiti ei ole Suomessa lähisukulainen, eli
tänne saaminen on äärimmäisen hankalaa. Hakemus on vetämässä, katsotaan, miten asial-
le käy, mutta ellei tämä onnistu, Alberton vaihtoehto ei ole se, että hän jättäisi äitinsä sin-
ne, vaan se, että hän siirtää yrityksensä ja perheensä Eestiin, Itävaltaan tai Portugaliin, ja
silloin menevät myös yrityksen kaikki tulot. Tällaisessa tilanteessa humanitääriset intressit
ja taloudelliset intressit yhdistyvät. Meidän pitää osata katsoa näitä asioita kokonaisuuksi-
na, nähdä myöskin se, että humanitäärinen maahanmuutto, suopea suhtautuminen siihen,
hyvin monissa tapauksissa nämä intressit ovat täysin yhteneväiset meidän taloudellisten
intressiemme kanssa. Meidän pitää houkutella tänne ensimmäisen luokan osaajia ja myös-
kin osata pitää heidät täällä.

Minä toivon, että ministeri Risikko muistaa nämä tarinat ja huomioi ne siinä tilanteessa,
kun eteen tulee sellaisia lakialoitteita, joilla näitä voisi korjata.

18.08 Joona Räsänen sd: Arvoisa puhemies! Tämän asian yhteydessä on vielä ehkä sa-
nottava muutama huomio, mitkä tuosta ensimmäisestä, varsinaisesta puheenvuorostani
unohtuivat.

Ensimmäinen liittyy siihen, että kun me tarkistelemme tätä työperäisen maahanmuuton
lainsäädäntöä Suomessa kokonaisuutena, niin meille yleensä tulee sellainen kuvitelma,
että me olisimme jotenkin hirveän tiukkoja työperäisen maahanmuuton suhteen Suomes-
sa. Kun sitten vähänkään katsotaan laajemmin kansainvälistä kenttää — EU-maita,
OECD-maita — niin sitten me tulemmekin siihen johtopäätökseen, että itse asiassa suoma-
lainen työperäisen maahanmuuton lainsäädäntö on sieltä liberaaleimmasta päästä. Ja tästä
pääsemme siihen mielenkiintoiseen kysymykseen, minkä esimerkiksi edustaja Harakka
nosti esille, että kysymyshän ei pelkästään ole siitä lainsäädännöstä vaan myös yhteiskun-
nan ilmapiiristä ja siitä, miten me näymme maailmalle ja miten maailma näkee meidät. Tä-
hän emme saa muutosta pelkällä lainsäädännön muutoksella, ja se on hyvä muistaa.

Mutta oikeastaan, kun ministeri on vielä paikalla, olisin vielä muutaman asian kysynyt.
Ensimmäinen liittyy lainsäädännön jatkokehittämiseen. Nythän me olemme pitkälti raken-
taneet ulkomaalaislainsäädäntöä pala palalta, ja voisi sanoa, että se on vähän paisunut kuin
pullataikina. Täällä aikaisemmin jo viitattiinkin kausityölakiin, joka nyt sitten erillisenä
lainsäädäntönä vielä luodaan. Miten ministeri näkee tämän lainsäädännön kehittämisen tu-
levaisuuden? Varmasti on jossain vaiheessa näin, että pitäisi ehkä saada tehtyä ulkomaa-
laislakiin kokonaisuudistusta, missä sitten katsottaisiin myös eri lupatyyppejä ja sitä kaut-
ta päästäisiin ehkä myös siihen, että turhaa byrokratiaa ja myös hakemusaikoja voitaisiin
sitten lyhentää tätä kautta.

Ja sitten ehkä tähän loppuun vielä totean sen, että tässä keskustelussa joillakin on hie-
man mennyt nyt sekaisin startupien oleskelulupa ja muiden yrittäjien oleskelulupa, niin
että pidetään ne nyt erillään, [Puhemies koputtaa]  koska niissä ei puhuta ihan samasta
asiasta.
17



Pöytäkirjan asiakohta PTK 99/2017 vp
Ensimmäinen varapuhemies Mauri Pekkarinen: Arvoisat edustajat, kun täällä on pai-
kalla muutama edustaja ja samoilla edustajilla on sekä varsinaisia puheenvuoroja että vas-
tauspuheenvuoroja, niin edettäisiin nyt kuitenkin varsinaisten puheenvuorojen tietä jonkin
matkaa, mielellään juuri näillä 2 minuutin puheenvuoroilla, joita nyt on käytetty. — Tällä
tavalla edeten, edustaja Mäkelä.

18.10 Jani Mäkelä ps: Arvoisa puhemies! Myös minä pidän tärkeänä, että tässä yhteydes-
sä keskustellaan vain nimenomaan tästä kyseisestä hallituksen esityksestä, joka koskee
startup-yrittäjiä, joihin kohdistuisi tällainen tiukka kontrolli sen yritystoiminnan aitoudes-
ta ja siitä, että se on toteutuskelpoinen, eikä lähdettäisi sotkemaan tähän keskusteluun mu-
kaan työvoiman tarveharkinnan poistamista tai varsinkaan humanitääristä maahanmuut-
toa, jotka ovat aivan eri luokan asioita.

On tietenkin selvää, että meistä kaikista olisi mukavaa ja toivottavaa, jos tämän muutok-
sen myötä maahan perustettaisiin uusia startup-yrityksiä, tietotekniikka-alan firmoja, peli-
firmoja, mutta meidän täytyy täällä eduskunnassa varautua siihen, ettei niitä perustetakaan
vaan että tätä järjestelmää voitaisiin yrittää hyväksikäyttää, ja siihen, kuinka me estämme
sen hyväksikäytön. Ensimmäinen perusasia on se, että vain tiukan tarveharkinnan kautta
tällainen voi olla missään tapauksessa hyväksyttävää. Toinen kysymys on se, kuinka sosi-
aaliturvan kanssa nyt toimitaan. Tämä oleskelulupa on varsin antelias: 2 vuotta suoraan
oleskeluoikeutta. Entä sitten, jos tämä startup-yritys kaatuukin 6 kuukauden jälkeen? Seu-
raako siitä puolentoista vuoden oikeus sosiaaliturvaan kyseiselle henkilölle, jolla tämä
oleskelulupa on? Hänen perheensä on saattanut saada oleskeluluvan tämän startupin perus-
teella — tuleeko perheellekin sosiaaliturva tämän kyseisen puolentoista vuoden ajaksi
Suomessa? Mitkä ovat tämän kokonaisuuden taloudelliset vaikutukset, jos tällaisia ilmiöi-
tä tapahtuu?

18.12 Arja Juvonen ps: Arvoisa herra puhemies! Arvoisa ministeri Risikko, täällä on pu-
huttu tänään hyvää keskustelua ja mietitty sitä, millä tavalla me saamme houkuteltua myös
tänne Suomeen osaajia ja perustettua näitä startup-yrityksiä. Mutta haluaisin kysyä, minis-
teri, teiltä, kun tiedän, että te olette aikaisemminkin nostanut näitä tulevaisuuden aloja esil-
le, esimerkiksi geronomit. Jo vuosikausia sitten puhuitte heidän puolestaan, ja me saimme
geronomit rekisteriin, ja tiedän, että olette tehnyt siinä ison työn. Mutta entäs nyt nämä
koodarit, koodaajat, joita meiltä Suomesta puuttuu? Heitä todellakin tarvitaan, ja heitä sit-
ten ulkomailta meille tänne houkutellaan, vaikka meillä olisi täällä Suomessa jo kokonai-
nen sukupolvi näitä tietotekniikan osaajia, kun olisi koulutus kohdallaan. Meillä on Es-
poossa Saarnilaakson koulussa informaatioteknologialuokka — 7. luokalta 9:nnelle — jos-
sa koodausta opetellaan, ja sieltä tulee todella taitavia nuoria. Mutta eihän ainoastaan yksi
koulu riitä kotikaupungissani Espoossakaan siihen. Millä tavalla me saisimme edistettyä
sitä, että Suomessa lisääntyisi koodareitten koulutus? Voisitteko viedä tätä asiaa ja ideaa ja
ajatusta eteenpäin, koska heitä tarvitaan? Ei ainoastaan koodareita — tarvitaan myös tieto-
turva-ammattilaisia. Kyberturvallisuuden ala on se, missä on huutava asiantuntijapula
meillä Suomessa. On hyvä, että me saamme tänne ammattilaisia, osaajia, ja se on tärkeää,
että silloin, kun me saamme ja löydämme hyvän tyypin, yritämme pitää hänet kiinni Suo-
messa. Mutta toki meidän täytyy, kuten kyselytunnilla nostettiin esiin muun muassa tämä
syrjäytyminen, pitää huoli niistä oppijoista, jotka kenties esimerkiksi tässä tietoteknolo-
18



Pöytäkirjan asiakohta PTK 99/2017 vp
giassa olisivat hyviä ja sillä tavalla voisivat tulla paikkaamaan tätä huutavaa työvoimapu-
laa — esimerkiksi koodareiksi.

18.14 Päivi Räsänen kd: Arvoisa herra puhemies! Itse asiassa pyysin puheenvuoroa sil-
loin, kun edustaja Laura Huhtasaari täällä käytti puheenvuoron, jossa hän pohti sitä, että jos
meillä täällä oleskelee muilla perusteilla kuin opiskelun vuoksi henkilöitä, jotka sitten voi-
sivat hakea oleskelulupaa startup-yrityksen perusteella, niin ilmeisesti tässä viitattiin esi-
merkiksi turvapaikanhakijoihin, jotka kenties ovat saaneet kielteisen päätöksen. Haluan
kiinnittää huomion siihen, että turvapaikanhakijoiden saadessa kielteisen päätöksen heillä
on tälläkin hetkellä mahdollisuus hakea työperäistä oleskelulupaa, jos siihen on edellytyk-
siä. Kyllä meillä on paljon täällä sellaisia ahkeria, osaavia ihmisiä, joita esimerkiksi yrityk-
set haluaisivat pitää palveluksessaan ja jotka voivat sitten tätä oleskelulupaa hakea. Pidän
aivan mahdollisena sitä, että meillä myös löytyy niitä henkilöitä, jotka kenties ovat saaneet
kielteisen turvapaikkapäätöksen mutta sitten ovat sen verran kekseliäitä ja innovatiivisia,
että pystyisivät tällaisen startup-yrityksen perustamaan. Silloin myös tätä väylää voisi hy-
vin käyttää, enkä sitä pidä millään muodoin järjestelmän hyväksikäyttönä, varsinkin kun
ottaa huomioon tämän puutteen, joka edellisessä puheenvuorossa tuotiin esiin, eli meillä
on todella näistä koodareista puutetta. Esimerkiksi tämä saattaisi olla juuri sellainen väylä,
jota jotkut näistä henkilöistä voivat käyttää. Isoista määristä tässä ei kuitenkaan ole kysy-
mys.

Ensimmäinen varapuhemies Mauri Pekkarinen:  Myönnän vielä puheenvuorot edusta-
ja Saviolle ja hänen jälkeensä ministerille. Hänellä on muita menoja. Myönnetään tuossa
vaiheessa puheenvuoro hänelle.

18.16 Sami Savio ps: Arvoisa puhemies! Edustaja Eerola otti täällä aiemmin esille sen,
että meidän ei kannata alkaa rajoittaa sellaista myönteistä maahanmuuttoa, joka aidosti
edesauttaa kansakunnan ja kokonaistaloutemme myönteistä kehitystä, ja jaan kyllä tämän
edustaja Eerolan esittämän käsityksen enkä myöskään näe siinä mitään viitteitä rasismiin,
kuten täällä jotkut edustajat taisivat jopa väittää.

Itse olen ollut töissä pienissäkin ict-alan yrityksissä, ja minulla oli aina niissä erittäin hy-
vät välit muun muassa aasialaisten työntekijöiden kanssa ja hyvät muistot näistä työpai-
koista. Heitä tarvittiin silloin ict-alan kasvuvuosien aikana.

Toisaalta edustaja Juvonen nosti ansiokkaasti esille sen, että myös suomalaisille nuoril-
le on luotava edellytyksiä kouluttautua tulevia työvoimatarpeita vastaaviin tehtäviin ja töi-
hin.

Keskusteluissa ovat nousseet esiin myös USA:n ja Australian maahanmuuttomallit, jois-
sa tulijat pisteytetään hyvinkin tiukasti heidän ominaisuuksiensa ja työmarkkinakelpoisuu-
tensa mukaan, ja edustaja Harakka otti esiin myös Kanadan. Nämä maat ovat perinteisiä
länsimaisia demokratioita. Niissä itse asiassa taitaa olla vanhempikin demokratiaperinne
kuin Suomessa, eikä mielestäni niiden maahanmuuttopolitiikassakaan ole mitään sellaista,
joka antaisi aihetta suuriin vastareaktioihin.

Arvoisa puhemies! Keskustelussa on noussut kuitenkin esiin myös työvoiman tarvehar-
kinnasta luopuminen. Valitettavasti Ruotsin esimerkki osoittaa, ettei tarveharkinnasta luo-
puminen ole ainakaan siellä ollut missään määrin ongelmatonta. Ruotsin hallituksen jul-
kaisemassa selonteossa muun muassa todettiin, että tarveharkinnasta luopuminen johti
19



Pöytäkirjan asiakohta PTK 99/2017 vp
väärinkäytösten seurauksena siihen, että [Puhemies koputtaa] Ruotsissa jouduttiin luo-
maan monimutkainen kontrollijärjestelmä ja esimerkiksi ulkomaalaisten palkkaaminen
siivousalalle vaikeutui sen jälkeen huomattavasti.

Ensimmäinen varapuhemies Mauri Pekkarinen:  Ministeri, 2 minuuttia.

18.18 Sisäministeri Paula Risikko (vastauspuheenvuoro): Arvoisa puhemies! Kiitos täs-
tä mahdollisuudesta ja kiitos näistä kysymyksistä. Ihan muutama kohta.

Tosiaankin täällä oli vähän sekaisin tuo, ketä Tekes arvioi. Tosiaan ei ole kysymys siitä,
että työntekijää Tekes arvioisi, vaan nimenomaan yrittäjää, eli Tekes ei arvioi työsuhtee-
seen tulevia, se on eri asia.

Täällä peräänkuulutettiin ulkomaalaislain kokonaisarviointia elikkä tätä byrokratian
purkua kaiken kaikkiaan. Me olemme tehneet siis hyvin paljon sisäministeriössä näiden
oleskelulupien helpottamiseksi sellaisissa tilanteissa, kun kysymys on esimerkiksi työpe-
räisestä ja yleensä tällaisesta. Sujuvoitetaan kaiken kaikkiaan ja sitä byrokratiaa puretaan
muutenkin, mutta silti pidetään se kontrolli ja hyvä laatu.

Sitten täällä puhuttiin myöskin siitä, miten saataisiin ihan uudenlaisia osaajia. Koodarit,
kyberturvallisuus — erittäin tärkeä nosto, koska nämä ovat juuri niitä. Minähän henkilö-
kohtaisesti entisenä opettajana olen sitä mieltä, että pitäisi tätä osaamista kehittää täällä
Suomessakin, totta kai. Tällä hetkellä, kun sitä osaamista ei välttämättä ole riittävästi, sii-
hen opetustyöhönkin voitaisiin tarvita juuri näitä. Lähtisin kyllä ihan peruskouluihinkin
viemään tällaista. On tullut hienoja oppikirjojakin ja tällaisia kivoja, olen lapsellenikin, tyt-
tärelleni, ostanut tällaisen koodauskirjan, että saa vähän... Se on nyt sitä tulevaisuutta.

Sitten kysyttiin tästä prosessista, että hakijan on siis ensin haettava puolto yritystoimin-
nastaan Tekesiltä ja sen jälkeen vasta sitä oleskelulupaa.

Ja sitten edustaja Harakalle totean, että sitä saa, mitä tilaa. Meillä on siis työperäinen
maahanmuutto nyt luupin alla, koska meillä tehdään maahanmuuttopoliittista ohjelmaa.
Mielelläni teen yhteistyötä kanssanne, koska jos te lupaudutte siihen, että tällaista tehdään,
niin kyllä.

Kiitän kaiken kaikkiaan myönteisestä suhtautumisesta työperäisen maahanmuuton edis-
tämiseen. Samalla me lisäämme tässäkin hankkeessa sitä yritystoimintaa, joka on se, joka
tuo niitä työpaikkoja Suomeen. Yrittäjyys todella kantaa Suomea.

Kiitos myös siitä, että te puhuitte Suomen vetovoimaisuudesta. On paljon sellaisia toi-
mia, tekijöitä, jopa puheet saattavat aikaansaada sen, että Suomea ei koeta vetovoimaise-
na. Kaikilla niillä myönteisillä teoilla pidetään se vetovoimaisena, mutta, kuten tänä päivä-
nä sisäisen turvallisuuden strategian kohdalla sanon, myös turvallisena. Siitä syystä tarvi-
taan määrätty valvonta ja siitä syystä tarvitaan turvallisuustoimet kaikkiin näihin meidän
toimiimme. — Kiitos.

18.21 Mikko Savola kesk: Herra puhemies! Kun puhutaan maahanmuutosta ja integroi-
tumisesta suomalaiseen yhteiskuntaan, niin kyllähän työ on kaikista paras lähtökohta sii-
hen, että pystytään oppimaan suomalainen kulttuuri, suomalainen kieli, tullaan osaksi suo-
malaista yhteiskuntaa. Tämän eteenhän meidän pitää toimia tehdä tässä salissa, että näin
tulisi tapahtumaan. Kyllä tämä lakiesitys on siitä hyvä, että se nimenomaan purkaa esteitä
niin, että ulkomaalaistaustaiset ihmiset pääsevät paremmin sen oman osaamisensa kautta
integroitumaan tähän yhteiskuntaan: tällä kertaa puhutaan startup-yrittäjistä ja yrittäjyy-
20



Pöytäkirjan asiakohta PTK 99/2017 vp
destä, siitä, että oleskelulupa tulee helpommin nimenomaan perustettavan startup-yrityk-
sen kautta. Esteitähän meillä on nimenomaan ollut sen suhteen, että ei ole pystytty niitä
parhaita osaajia, keitä meillä on, hyödyntämään meidän oman yhteiskuntamme hyväksi.
Jos meillä on fiksuja kavereita, keillä mahdollisesti on koulutusta sieltä omasta lähtömaas-
taan, on kyvykkyyksiä, niin ei näiden kyvykkyyksien saa antaa mennä hukkaan, vaan heitä
pitää hyödyntää. Täällä on koodarit mainittu useammassa puheenvuorossa, ja esimerkiksi
tämän tyyppisiin tietotekniikkaa vaativiin tehtäviin ja siihen liittyvään osaamiseen liitty-
viä henkilöitä, keitä tänne saapuu, pitää pystyä hyödyntämään meidän talouskasvumme
hyväksi ja suomalaisen yhteiskunnan hyväksi.

Tämä lakiesitys on nimenomaan siitä hyvä, että sillä nyt halutaan purkaa esteitä sille,
että saadaan heidät osaksi tätä yhteiskuntaa. Ja kun täällä on tietysti puhuttu uhista tai mah-
dollisuuksista — edustaja Mäkelä puhuu enemmän uhista, toiset puhuvat mahdollisuuksis-
ta — niin kyllä minä näkisin nyt tässä tilanteessa kuitenkin enemmän mahdollisuuksia täs-
sä asiassa siihen, että tämä hyödyttää meidän yhteiskuntaamme, kuin näitä riskipuolia,
mitä tämän vaikutuksena voisi tulla.

18.23 Teuvo Hakkarainen ps: Arvoisa puhemies! Täällä on käyty keskustelua lähinnä
työperäisestä maahanmuutosta, mitä minä olen kuunnellut. Tulin niin myöhään. Annan
esimerkin.

Isäni on jo vanha mies ja olisi tarvinnut kotihoitoa. Venäjältä olisi tullut nainen, olisi
maksettu ja hoidettu kaikki kulut, mitä siinä tuli, olisi hoitanut kotiin. Ei käynyt. Migrille ei
käynyt tämmöinen maahanmuutto. Kustannuksia ei olisi tullut valtiolle yhtään. Mutta toi-
senlainen maahanmuutto, mistä Eerola huomautti, semmoinen kyllä sopii. Ja tämä varmas-
ti johtuu siitä, että jos sieltä tulee kirvesmies, niin pitää varmaan kouluttaa, että sitä kirves-
tä ei laiteta päähän, taikka lihanleikkaaja, ettei sillä kaulaa katkaista. Tämä herättää sen
vastareaktion täällä kantasuomalaisissa.

Elikkä maahanmuuttoa vastaan minulla ei ole mitään. Päinvastoin, me tarvitaan nyt
marjatiloille, metsäkoneen kuljettajiksi, [Ozan Yanar: Eduskuntaan!] joka paikkaan, maa-
tiloille ja tällä tavalla, [Ozan Yanar: Puolustusvoimiin!] työvoimaa, kun on työvoimapula,
ja varsinkin kausiluontoista porukkaa. Mutta sitä nyt ei valitettavasti tule näistä maahan-
muuttajista, mitä meillä nyt on. Suomalaisia siellä ei näy. Siellä ei näy somaleja, ei iraki-
laisia eikä näitä, mutta siellä on ukrainalaisia, siellä on puolalaisia, thaimaalaisia. Täm-
möistä maahanmuuttoa me tarvitaan, ja minä sanon, että tervetuloa. Kyllä me tarvitaan tän-
ne, että saadaan nämä hommat hoidettua. Mutta niin kuin mainitsin edellä, siellä ei ole
myös suomalaisia, valitettavasti, ja sitten sitä muuta porukkaa.

18.25 Timo Harakka sd: Arvoisa puhemies, puheenjohtaja! Hyvät kollegat! Tämä on ol-
lut minusta antoisa ja rakentava keskustelu.

Vain semmoinen yksi pieni oikaisu pitää tehdä edustaja Elon aikaisempaan puheenvuo-
roon, että Kanadaa ei kyllä voi pitää minään tiukkana maahanmuuttopolitiikan maana. Kun
sinne otetaan vuosittain pakolaiskiintiöstä noin 20 000—25 000 ihmistä, niin muistanette
varmasti hyvin, että viime vuonna tämä kiintiö tuplattiin ja otettiin sisään 50 000, sisältäen
nimenomaan Syyrian sotaa paenneet. Kanada on myöskin humanitäärisen maahanmuuton
suurmaa. Ja nämähän eivät ole ristiriidassa keskenään, vaan nämä ovat kaksi asiaa, jotka il-
mapiirin osalta tukevat toisiaan, ja on jotenkin hieno asia, että kanadalaisille monikulttuu-
21



Pöytäkirjan asiakohta PTK 99/2017 vp
risuus, se maahanmuuttajuus, on juuri se identiteetti, se omin identiteetti, ja tämä on hyvin
vahva osa sitä ilmapiiriä ja sitä kulttuuria, jota voimme tässä suhteessa vain kadehtia.

Mutta kun ministerikin tuossa puhui vetovoimatekijöistä, niin kyllä meidän täytyy olla
huolissamme siitä, että 70 prosenttia lääkeviraston työntekijöistä sanoi, että jos se muuttaa
Helsinkiin, niin he eivät kyllä lähde perässä, että he irtisanoutuvat, kun taas vastaavasti he
olivat halukkaita muuttamaan Kööpenhaminaan. Joten meidän tärkein tehtävä varmastikin
on nyt miettiä, mikä erottaa Helsingin Kööpenhaminasta, ja tulee toimia sen mukaan, että
Helsinki olisi vetovoimaisempi — niin kuin se oli muuten sata vuotta sitten, kun tämä oli
kosmopoliittinen, monikulttuurinen ja hohdokas kaupunki, ja tietysti koskee koko Suomea
tämä sama asia.

Tämän lisäksi, että startup-osaajia houkutellaan Suomeen, niin ylipäätään startup-yritys-
ten olosuhteita tulisi monella eri tavalla pystyä edesauttamaan. Me olemme hiukan hävin-
neet, no, Berliinille ilman muuta, mutta myöskin lähialueelle Tukholmalle, jotka ovat hou-
kutelleet kasvuyrityksiä paljon enemmän kuin Helsinki. Tässä olisi vielä paljon tehtävää.

18.27 Hannu Hoskonen kesk: Arvoisa puhemies! Asia on sillä keinoin, että työperäinen
maahanmuutto herättää vahvoja tunteita. Esimerkiksi kotimaakunnassani eräs mansikan-
viljelijä, jonka tapasin tässä pari viikkoa sitten, kun kävin hänen syntymäpäivillään, kertoi-
li siitä, että kun hän välttämättä tarvitsi työvoimaa — kun ei tietenkään semmoisia pinta-
aloja kukaan pysty keräämään mansikkaa perheenjäsenten voimin — niin heidän työvoi-
mansa tuli Ukrainasta. Minulle tuli väkisin mieleen siinä tilanteessa, että meillä on työttö-
myyttä — ja hän kuitenkin maksoi niille, ihan näyttäen minulle ne paperit, oli maksanut
ihan asianmukaiset palkat ja kaikki nämä sosiaali- ja terveydenhuoltokustannukset ja työ-
terveyshuoltokin pelasi, jos jollakin oli flunssaa tai muuta, niin lääkäri löytyi läheltä ja niin
edelleen — mutta suomalaisia työmiehiä ja -naisia siellä kentällä ei näkynyt. 20 ukraina-
laista nuorta teki siellä töitä, ankarasti tekivät töitä ja varmasti hankkivat hyvän tulon. Elik-
kä kun työttömyydestä puhutaan, niin tässä meillä suomalaisilla itsellä olisi kyllä hieman
peiliin katsomisen paikka. Töitä on kyllä. Se on totta, että ensimmäisenä ei toimitusjohta-
jan paikkaa löydy, mutta jostakinhan se on aloitettava. Jokainen meistä on sen itse kokenut. 

Toinen asia, edustaja Harakan mainitsema Kanadan maahanmuuttosysteemi: Perustus-
lakivaliokuntahan kävi siellä keväällä, ja todellakin siellä... Mutta toisaalta pitää muistaa se
tosiasia, että Kanadan maahantulopolitiikka on äärimmäisen valikoivaa. Kuten tiedämme,
heidän sijaintinsa on, mitä on: sinne ei sattumoisin rajoille mene norkoilijoita, ei mene yh-
tään. Kanada valitsee hyvin tiukasti, ketä sinne tulee, tietyn pisteytyksen perusteella. Kun
parlamentin jäsenten kanssa keskustelin asiasta, niin tämän he sanoivat, että heille se ei ole
mikään ongelma, se on aivan luonnollinen asia. Aivan niin kuin edustaja Harakka totesikin
puheenvuorossaan, se, miten Kanada aikanaan kasvoi ja vahvistui, sehän perustui hyvin
pitkälti Euroopasta tulleiden, muun muassa Irlannista tulleiden ihmisten saamiseen sinne
osaavine käsineen ja jo valmiine ammatteineen. Siihenhän se perustui. Mutta todellakaan
Kanadan ja Euroopan olosuhteita ei missään nimessä pidä verrata, koska ne eivät ole sa-
manlaisia.

18.29 Joona Räsänen sd: Arvoisa puhemies! Tämä keskustelu on mennyt hieman laajem-
maksi maahanmuuton keskusteluksi, ja hyvä niin. Sitä on aina paikallaan käydä ja varsin-
kin syventyä tähän työperäisen maahanmuuton maailmaan, jota todella kyllä Suomi tule-
vaisuudessakin tarvitsee.
22



Pöytäkirjan asiakohta PTK 99/2017 vp
Olisin vielä muutamaan asiaan puuttunut ja oikeastaan niihin, mitä edustaja Myllykoski
nosti tässä jo aikaisemmin esille liittyen siihen, että kyllähän aina, kun me luomme erilai-
sia järjestelmiä, vaikka emme halua uskoa, niin niihin liittyy aina sitten mahdollisuus, että
joku niitä saattaisi käyttää väärin. Tästä tullaan tähän keskusteluun ylipäätänsäkin lainsää-
dännössä, kuinka paljon meillä on tätä etukäteiskontrollia elikkä me etukäteen jo katsom-
me, että pystymme minimoimaan ne väärinkäytösten mahdollisuudet, niin kuin me olem-
me rakentaneet tässä maassa työperäisen maahanmuuttolainsäädännön, joka perustuu ni-
menomaan sille, että on etukäteiskontrolli, jolla me ainakin saamme pois ne tapaukset,
joissa yleisimmin, kun katsomme myös kansainvälisiä esimerkkejä, sattuu väärinkäytök-
siä. Nämä saamme sieltä torjuttua ensin pois, jolloin meillä jää vähemmän tarvetta tälle jäl-
kikäteisvalvonnalle. Kun me tiedämme joka tapauksessa jo tälläkin hetkellä meidän työ-
markkinaongelmamme, että tätä jälkikäteisvalvontaa joka tapauksessa tarvittaisiin lisää,
niin tämä täytyy nimenomaan miettiä kokonaisuutena, koska meillä resursseja ei ole loput-
tomasti.

Hyvä esimerkki on se, että jos kokonaisuudessaan haluaisimme poistaa tämän etukäteis-
kontrollin esimerkiksi työperäisen maahanmuuton osalta ja siirtäisimme sen sitten resurs-
seina tuonne jälkikäteisvalvontaan, niin se tarkoittaisi esimerkiksi työsuojelun puolella,
että pitäisi viisinkertaistaa työsuojeluresurssit, viisinkertaistaa tähän päivään nähden. Jo-
kainen ymmärtää, että siihen ei taloudellista mahdollisuutta ole, jolloin johtopäätös on se,
että me tarvitsemme nimenomaan etukäteiskontrollia ja myös jälkikäteisvalvontaa, jolla
pystymme sitten nappaamaan näitä väärinkäytöksiä sieltä pois.

18.31 Jani Mäkelä ps: Arvoisa puhemies! Edustaja Savola äsken sanoi, että toin esiin tä-
män lakiesityksen riskejä. Se tosiaankin pitää paikkansa. Minä toin esille mahdollisia ris-
kejä, joita tähän lakiesitykseen voi sisältyä. Tämä on eduskunta, jossa käydään nyt lähete-
keskustelua laista, joka täällä voidaan säätää, ja sitten kun se laki on voimassa, jos ne riskit
ovat sinne jääneet, niin ne toteutuvat ja meillä on lainsäännössämme silloin porsaanreikä,
mitä me emme saa päästää sinne menemään.

Yksi riski, jonka toin esille, on tämä sosiaaliturvakysymys. Taisin osua kohtuullisen oi-
keaan, koska ministeri ei siihen asiaan kahdessakaan puheenvuorossaan käsitykseni mu-
kaan vastannut. En minä sitä huvikseni kysynyt. Tästä on taustaselvitystä tehty, että se on
hyvin monimutkainen ja monitahoinen kysymys. Siinä mielessä ihmetyttääkin tämän lain-
valmistelun taso, että ministerillä ei ole antaa vastausta tällaiseen aivan perustavanlaatui-
seen asiaan.

18.32 Timo Harakka sd: Arvoisa puhemies! Kiitän edustaja Hoskosta vielä huomiosta
liittyen Kanadaan. Totta on, että sen maantieteellinen sijainti on tälle suunnitelmalliselle
maahanmuutolle ihanteellinen. Sinne ei ihan sattumalta eksytä.

Mutta nythän tilanne on hiukan muuttunut, kun presidentti Obama myönsi turvapaikko-
ja Haitin maanjärjestyksen uhreille, kymmenilletuhansille, ja nyt presidentti Trump on pe-
runut nämä turvapaikat ja tämä väki on nyt hakeutunut, siis maarajaa myöten, pohjoisnaa-
puriin Kanadaan. He ovat nyt samassa tilanteessa kuin suomalaiset olivat kaksi vuotta sit-
ten, eli rajoille tulee paljon turvapaikanhakijoita. Mutta tässä on se juttu, että kun he kui-
tenkin myöntävät, että joo, se on aiheuttanut heille vaivaa ja viivästyksiä, heillä on suun-
nitelmallisen maahanmuuton ansiosta olemassa sellainen koneisto, joka pystyy huolehti-
maan tästä huomattavasti paremmin kuin suomalaiset ovat kyenneet silloin kaksi vuotta
23



Pöytäkirjan asiakohta PTK 99/2017 vp
sitten tai — uskallan sanoa — tänä päivänäkään huolehtimaan tänne pyrkineiden kotoutta-
misesta.

Minusta se osoitus ja oppi on tässä se, että jos peruslähtökohta maahanmuuttoon on
myönteinen sen 150 vuoden aikana, jonka Kanada on nykymuodossaan ollut, niin sen pääl-
le on helppo rakentaa kansalaisten hyväksyttävissä oleva suunnitelmallinen maahanmuut-
topolitiikka. Toki mekin pyrimme siihen, että Suomi kantaa kansainvälistä vastuutaan
myös siellä humanitäärisellä puolella, mieluummin ei niin, että joudumme isoihin painei-
siin maarajamme puolelta, vaan niin, että Dublin-sopimusta noudatettaisiin mutta että voi-
taisiin suunnitelmallisesti kasvattaa pakolaiskiintiötä ja sillä tavalla pitää hyvin hallinnas-
sa ja myöskin kansalaisten hyväksyttävissä tämä maahanmuutto. Kuten ihan aluksi sanoin
— mikä on minun mielestäni oikeastaan tärkein havainto tässä — se maahanmuutto Suo-
melle on aivan välttämätöntä, jos me haluamme, että Suomi pääsee [Puhemies koputtaa]
toiselle vuosisadalleen menestyvänä.

18.34 Mikko Savola kesk: Arvoisa herra puhemies! Edustaja Mäkelä, tällä lakiesityksel-
lähän nyt nimenomaan puretaan byrokratiaa, ja tällä nimenomaan halutaan nyt mahdollis-
taa yrittäminen näille henkilöille, jotka ovat lähtökohtaisesti koulutettuja, heillä on annet-
tavaa tälle yhteiskunnalle, he haluavat perustaa yrityksen, he haluavat tuottaa tälle yhteis-
kunnalle hyvää. Tällä lakiesityksellä halutaan purkaa byrokratiaa, joten haluaisin kyllä
vahvempia perusteita sille, että mitä tästä lakiesityksestä nyt sitten pitäisi muuttaa tai jättää
pois tästä, kun nyt halutaan nimenomaan saada niitä hyötyjä suomalaiselle yhteiskunnalle
siitä maahanmuutosta — meille maahanmuuttajia paljon on tullut ja niitä maahanmuutta-
jia, jotka tänne myös töihin haluavat tulla.

Kaiken kaikkiaan, kun tästä maahanmuutosta nyt on puhuttu tässä laveamminkin: Kyl-
lähän koko EU-alueella pitää pystyä tämä maahanmuuttopolitiikka saamaan kontrolloi-
duksi. Jos ulkorajat EU:ssa pitäisivät yhtä hyvin kuin meillä Suomen ulkoraja pitää itära-
jaa vasten, niin eihän meillä hätää olisi, mutta tällä hetkellä valitettavasti väkeä tänne tu-
lee, eikä tietoa oikeastaan ole, keitä he ovat, minkälaisilla papereilla he tänne tulevat ja niin
edelleen. Sen vuoksi tätä kontrollointia meidän pitäisi pystyä tekemään paremmin. Totta
kai apu on annettava niille, ketkä avun tarvitsevat, mutta kontrolloidusti.

Sitten tähän kysymykseen työssä käyvistä, niin suomalaisista kuin maahanmuuttajista:
Meillä on todella paljon tehtäviä, joihin emme suomalaisia töihin saa. Kyllä niitä löytyy
erityisesti tuolta alkutuotannosta muun muassa, mansikkamailta, karjatiloilta ja niin edel-
leen, niihin niitä hyviä työntekijöitä saadaan Suomen rajojen ulkopuolelta ja monta kertaa
myös EU-alueen ulkopuolelta. He ovat ahkeria työntekijöitä, jotka haluavat tulla myöskin
rakentamaan tänne yhteiskuntaa saaden itse myös leveämmän leivän tätä kautta ja parem-
man elämän.

18.36 Antero Laukkanen kd: Arvoisa herra puhemies! Tässä esityksen perusteluissa to-
detaan, että tämä ei kovin monta henkilöä kuitenkaan lopulta ole Suomeen tuomassa, mut-
ta ehkä tämän kuitenkin suurin, merkittävin anti on juuri siinä, että tämä työperäisen maa-
hanmuuton myönteinen ilmapiiri Suomessa leviäisi ja se tietoisuus siitä maailmalle leviäi-
si. Se on ehkä parhaita anteja tässä, ja opiskelevien ihmisten mahdollistaminen tänne jää-
miseen toisena asiana.

Työministeriö on jossain arvioinut, että jotta Suomi selviäisi tulevaisuuden haasteista,
niin tarvitsisimme vuosittain yli 10 000 uutta työperäistä maahanmuuttajaa tänne. Tämä on
24



Pöytäkirjan asiakohta PTK 99/2017 vp
niin iso ja vaativa luku, että kyllä meillä täytyy olla aktiivista maahanmuuttopolitiikkaa
myös, samalla kun teemme tällaisia tavallaan räätälöityjä lakeja. Edustaja Harakka täällä
mainitsi, että emme ehkä selviä, ellei todella vakavasti suhtauduta tähän työperäiseen maa-
hanmuuttoon. Olen samaa mieltä. Toisaalta voisimme tehdä sellaista perhepolitiikkaa, että
syntyvyys alkaisi luontaisella tavalla lisääntyä tässä maassa ja suomalaiset perheet kokisi-
vat turvallisena sen, että Suomeen kannattaa investoida muun muassa lasten muodossa.
Minusta tämäkin tässä kokonaisuudessa pitäisi huomioida.

Yhden suureen otan tähän vielä, joka ei ole ehkä niin miellyttävä. Suomessa noin keski-
määrin 9 000 lasta abortoidaan joka vuosi. Entäpä jos nuo lapset olisivat työvoimassa mu-
kana? En aseta näitä nyt vastakkain millään tavalla, mutta tämä keskustelu on ollut erittäin
antoisa, niin kuin edustaja Harakka totesi, ja tässä on monia yhteiskunnallisia puolia.

18.38 Päivi Räsänen kd: Arvoisa herra puhemies! Edustaja Mäkelä on täällä kysellyt tä-
hän esitykseen liittyvistä riskeistä, ja varmasti niitäkin on, sitä ei ole kieltäminen. Kasvu-
yrittäjyyteen ylipäänsä käsitteellisesti liittyy riskinotto nopean ja mittavan kasvun toivos-
sa. Ajattelen, että maahanpääsyvaiheessa on yksinkertaisesti hyväksyttävä se, että kaikki
kasvuyrittäjät eivät ennakkoarvioinneista huolimatta menesty ainakaan ensimmäisellä yri-
tyksellä. Ei mikään asiantuntijataho voi täydellä varmuudella ennustaa yrityksen menesty-
mistä.

Mutta ajattelen, että juuri kasvuyrittäjien osalta onkin ymmärrettävää, että tässä on nyt
otettava uudenlainen lähestymistapa. Näistä osaajista, joista nyt puhutaan, käydään myös
kansainvälistä kilpailua, ja sen vuoksi kiinnitän huomion siihenkin, että heidän oleskelulu-
paprosessinsa on oltava mahdollisimman sujuvaa ja nopeaa. Itse asiassa tähän liittyy kyllä
se huoli, että meillä käytännössä oleskelulupien käsittely vie pitkän ajan. Toivottavasti täs-
tä ei muodostu pullonkaulaa näiden kasvuyrittäjien kohdalla, koska se ei siihen toiminta-
konseptiin yksinkertaisesti sovi.

18.40 Ozan Yanar vihr: Arvoisa puhemies! Ensimmäisen luokan osaaja ei halua olla toi-
sen luokan kansalainen. Tämä oli edustaja Filatovin loistava kiteytys koskien koko tätä
keskustelua. Se koskee tätä ilmapiirikeskustelua. Sillä on väliä, millaisen ilmapiirin me
luomme, mikä vaikuttaa meihin kaikkiin, niihin ihmisiin, jotka näyttävät vähän erilaisilta.
Haluan kiittää myös edustaja Harakkaa ja Adlercreutzia hyvistä kommenteista liittyen juu-
ri tähän.

Edustaja Eerolan kommentti siitä, että rasismia ei esiintyisi Suomessa, jos kaikki maa-
hanmuuttajat käyttäytyisivät hyvin: pakko sanoa, että varmaan valkoiselle suomalaiselle
rasismi on sen verran tuntematon käsite, että tällaiset naurettavuudet pystytään päästä-
mään suusta täysistuntosalissa, mutta kyllä minä voin taata, että näin ei ole. Jos mietin it-
seäni, niin minäkin koen hirveästi kaikennäköistä rasistista — no, palautetta — ja voisin
itse asiassa edustaja Eerolalle ja muille kiinnostuneille avata vaikka minun sähköpostini,
jossa näkee sitä hyvin käsittämätöntä, rasistista, syrjivää kielenkäyttöä.

Minun viestini hallitukselle on se, että tämä on hyvä lakiesitys, mutta kurssin kääntämi-
seksi se ei riitä. Tässä on monta muutakin asiaa tehtävä.

18.42 Joona Räsänen sd: Arvoisa puhemies! Tähän keskusteluun, minkä edustaja Mäke-
lä aloitti liittyen sosiaaliturvaan ja sen mahdollisiin väärinkäytöksiin: nythän meillä lain-
25



Pöytäkirjan asiakohta PTK 99/2017 vp
säädäntö lähtee siitä, että neljän kuukauden oleskelun jälkeen ihminen on oikeutettu sosi-
aaliturvaan ja kuuden kuukauden oleskelun jälkeen myös ansioturvaan.

Esityksen yhteydessä tätä on arvioitu, ja täällähän on myös todettu, että ei uskota, että
tällä olisi lisääviä mahdollisuuksia väärinkäyttää tätä, koska oleskeluluvan myöntämisen
peruste nimenomaan tällä yrittäjän oleskeluluvalla on sidottu sen yrityksen toimintaan
elikkä siihen, että oleskelun pääasiallinen syy on nimenomaan pyörittää sitä yritystä, ja se
on sidottu myös sen yrityksen elinkaareen. Eli jos kävisi sitten näin, että yritys tosiasialli-
sesti olisi vain kulissiksi tarkoitettu, niin silloin on aina myös mahdollisuus viranomaisilla
lähteä purkamaan tätä myönnettyä oleskelulupaa. [Timo Harakan välihuuto] — Juuri näin,
niin kuin tuossa edustaja Harakka hyvin väliin kommentoi. — Joten tältä osin tämä on ehkä
kuitenkin liioiteltu huoli. Totta kai se pitää aina tarkkaan harkita ja varmaan yksityiskoh-
dat käydä läpi, mutta täällähän tähän asiaan on kyllä paneuduttu.

18.43 Tarja Filatov sd: Arvoisa puhemies! Itse asiassa pyysin puheenvuoron liittyen tä-
hän samaan asiaan, miten meidän sosiaaliturvajärjestelmämme toimii silloin, kun ihminen
tulee ulkomailta. Sehän on kaksijakoinen: on kyse asumisperusteisesta sosiaaliturvasta, ja
on kyse työhön sidotusta sosiaaliturvasta. Ja näitä rajanvetoja me käymme monien lainsää-
däntöjen yhteydessä, vaikkapa nyt vastaanottodirektiivin yhteydessä: jos ihminen on kol-
mansista maista tullut humanitäärisin perustein, tekee täällä työtä, niin onko hän oikeutettu
sen jälkeen työttömyysturvaan, kun hän on saanut työssäoloehdon täyteen ja kun hän on
maksanut niitä vakuutusmaksuja, jotka ovat tuon edellytys? En toista sitä, minkä edustaja
Joona Räsänen sanoi, mutta itse asiassa Kelan sivuilta tai sosiaaliturvan infopankista saa
aika hyvän katsauksen, josta voi katsoa, milloin minkäkin etuuden piiriin pääsee. Siinä
mielessä luulen, että ministeri ei vastannut, koska tässä mielessä mikään ei muutu.

18.44 Timo Harakka sd: Arvoisa puhemies, puheenjohtaja! Kyllä, totta kai, edustaja Mä-
kelän esiin nostama asia on asia, jota tulee käsitellä valiokunnassa. Mutta nostaisin vielä
ikään kuin sen kääntöpuolen, lähestyisin samansuuntaista kysymystä aivan toisesta suun-
nasta, mihin sain innoituksen edustaja Päivi Räsäsen huomiosta, että startup-yrittäjyyteen
liittyy aina riski. Meidän täytyy myöskin ymmärtää tätä lainsäädäntöä käsitellessämme va-
liokunnassa, että suuri osa startup-yrityksistä menee nurin — ja menee komeasti nurin, ai-
heuttaa valtavia tappioita, ja jäljelle jää todella paljon pahaa mieltä, mutta toivottavasti ei
paljon ruumiita sentään. Mutta tämä pitää myöskin tässä lainsäädännössä ottaa huomioon,
koska tämä on startup-toiminnan, kasvuyrittäjyyden riskin luonne. Me emme voi tehdä sel-
laista lainsäädäntöä, jossa nämä startup-yrittäjät jotenkin erotellaan omanlaisikseen koeka-
niineiksi, jotka saavat vain onnistua. Silloin me emme todellakaan ruoki sitä innovaatiota,
jonka polttoaineena on juuri suuren epäonnistumisen suuri todennäköisyys. Sen innovaa-
tion mahdollisuus on ainoastaan siinä, että siinä mennään niin kuin kaikki panokset yhdes-
sä ruudussa ja voi käydä erittäin hyvin tai erittäin huonosti.

Sinne lakiin täytyy kyllä kirjoittaa sisälle, että jos tämä startup-yrittäjä epäonnistuu, hän-
tä ei heitetä saman tien rajan yli takaisin sen takia, että tämä yrittäjyys loppuu siihen. Että
jonkinlainen turvaverkko siihenkin täytyisi pystyä luomaan. Mutta uskon, että tässä vää-
rinkäytöksen mahdollisuudet ovat aika olemattomat, jos se nyt on kuitenkin Tekesin hy-
väksymä, kansainvälistä skaalautuvaa potentiaalia omaava yritys.
26



Pöytäkirjan asiakohta PTK 99/2017 vp
18.46 Jari Myllykoski vas: Arvoisa herra puhemies! Vähän nyt olen tämän kyseisen hal-
lituksen esityksen liepeillä, mutta kun keskustelua on käyty paljon niin tarveharkinnasta
kuin kausityön tekemisestäkin. Edustaja Filatov toivoi yhtä ketterää järjestelmää myös
kausityöntekijäsektorille. Sanotaanko niin, että elinkeinonharjoittaja maataloudessa kyllä
tietää, koska sato alkaa valmistumaan, ja niin hän osaa kyllä varmasti ennakoida 90 päivää
aiemmin, koska se suunnilleen on, ja nyt kuitenkin lainsäädännön ja direktiivin kautta tu-
lee se mahdollisuus, että jos se satokausi sitten viivästyy, niin saman työnantajan palveluk-
sessa tällä kyseisellä työntekijällä on mahdollisuus hakea jatkolupaa, ja se käsitellään niin,
että tämä kausityöntekijä voi jatkaa ilman katkosta sen saman työnantajan palveluksessa
sen lupahakuprosessin ajan. Siellä ei sellaisia katkoksia tule.

Mielestäni on tärkeätä keskustella kyllä näistä tarpeista, mutta toivoisin, että kun me tätä
koko kokonaisuutta, tarveharkintaa ja kausityöntekijöitten asioita, pohdimme, ei jäätäisi
itse nukkumaan. Eli kyllä meidän pitää yhtä lailla saada positiivisia elementtejä siihenkin.
Kun meillä on rakenteellisia ongelmia suuren työttömyyden osalta, niin meillä pitäisi olla
omia kansallisia keinovalikoimia perustaa rahastoja, jotta me voimme positiiviseen raken-
neongelmaan tarttua. Eli työvoiman kohtaantumisongelmaan meidän pitää kansallisesti
pystyä reagoimaan niin, että meillä pystytään tuottamaan ammattitaitoista työvoimaa. Työ-
voiman liikkuvuuden mahdollisuuksia pitää kehittää jatkossa enemmän, jo ihan omakoti-
talon myynnistä alkaen. [Puhemies koputtaa — Puhuja siirtyy puhujakorokkeelle]

Puhemies! Haluan jatkaa sitä keskustelua, mitä meidän pitää pystyä esimerkiksi meidän
ansiosidonnaisen päivärahan osalta tekemään. Täällä on SDP tehnyt hyviä aloitteita sen
suhteen, että voimme lähteä yrittäjiksi ja niin edelleen. Meillä pitää olla mahdollisuus, että
meillä sille hitsarille, joka sieltä kohtuuhyväpalkkaisesta työstä jää työttömäksi, tulee hou-
kuttelevaksi muuttaa paikkakuntaa vaikka alempipalkkaiseen työhön sen työttömyyspäi-
värahan keston aikana. Annetaan hänelle mukaan sitä ansiosidonnaista päivärahaa, koska
hän tietää, että sen 500 päivän jälkeen se ansiosidonnainen päiväraha loppuu. Tehdään sen
työttömyyden kohtaantuessa välittömiä toimenpiteitä, että se työttömyysjakso jää erittäin
lyhyeksi ja että hänellä olisi kaikki mahdollisuudet sijoittua sinne pienempipalkkaiseenkin
työhön, josta tulee houkutteleva vaihtoehto. Ja lisätään siihen sitten vieläkin pöyhkeämpiä
houkuttimia, että sen oman asunnon myynti ei ole se ainoa kriittinen piste, vaan että sitten
myyntivoittoveroja voidaan katsoa sillä silmällä, että ollaan tukemassa sitä paikkakunnal-
ta muuttoa uuden työn perään. Eli ei unohdeta tätä meidän keinovalikoimaa.

Mehän kausityöntekijöiden osalta pysähdymme siihen, että se on maaseutuelinkeinossa
ainoa mahdollisuus tällä hetkellä, että tilat voivat turvallisesti sen sadon kasvattaa, kun tie-
tävät, että he saavat kausityöntekijöitä Ukrainasta taikka jostain muualta EU:n ja ETA-
maiden ulkopuolelta. Me olemme vähän puutuneet siihen. Mutta miksemme me ole ruven-
neet katsomaan, mitä me voimme tehdä täällä kotimaassa niin, että siellä maaseudulla ole-
va työ olisi kiinnostavaa? Jos me jatkamme tässä samassa turvautumalla vain kausityönte-
kijöihin, tarkoitamme sillä sitä, että me jatkamme tätä maaseudun rappeutumaa — enem-
män suljettuja kyläkouluja. Meidän pitää katsoa tätä koko työperäistä maahanmuuttopoli-
tiikkaa aivan uudelta kannalta niin, että me otamme tänne perheitä. Emme vain pelkästään
niin, että otamme tänne kolmeksi kuukaudeksi ihmisiä tekemään ja turvaamaan sen yhden
yrittäjän elinkeinoa, vaan meidän pitää pystyä katsomaan niin, että me tuomme sinne niitä
ihmisiä, joittenka lapset tarvitsevat niitä kyläkouluja, terveydenhuoltopalveluja ja kaikkea
sellaista, mikä on perusinfraa sille, että ihminen voi asua siellä maaseudulla. Että nyt pitää
vähän laajentaa tätä.
27



Pöytäkirjan asiakohta PTK 99/2017 vp
Puhemies! Olen pahoillani, että käytän tätä aikaa nyt vähän asian sivusta, mutta en voi-
nut olla tähän houkuttelevuuteen tarttumatta, kun tätä keskustelua pitäisi osaltaan myös
meidän kansallisen näkökulman aktiivisten toimien kautta lähteä purkamaan.

18.52 Teuvo Hakkarainen ps: Arvoisa puhemies! Edustaja Myllykoskella on hyviä ide-
oita, ja niitä kannattaisi myös kokeilla käytännössä. Tässä on se ongelma, että tässä salissa
kyllä osataan puhua mutta yhtä kaukana kuin itä on lännestä edustajat elävät tuosta käytän-
nön elämästä. Eivät tahdo vain toteutua mitkään ne meidän ideamme tuolla kentällä, ja sii-
nä on se ongelma. Meidän pitää pystyä puuttumaan epäkohtiin, puhumaan niistä asioista
niin kuin ne ovat eikä sitä munkkilatinaa, josta ei oikein ymmärrä mitään tavallinen ihmi-
nen.

Mitä tulee maaseudun asuttamiseen, Myllykoskella on hyvä ehdotus siihen. Mutta meil-
lä on nyt tällä hetkellä kaupunkeja ja kuntia, joissa yli 160 kaupungissa ja kunnassa on
enempi jo ennestään poikamiehiä kuin naisia. Miten tähän epäkohtaan — tämä on ihan in-
himillinen — pystyvät tämmöiset edustajat, jotka täällä puhuvat mitä sun sattuu, konkreet-
tisesti vastaamaan? Eräs kaupunginjohtaja — vai kunnanjohtaja — sanoi, että täällä on
huutava pula naisista, poikamiehiä on. No, nyt on tehty täällä kotoutumissuunnitelmia,
kaikkia, laitetaan sinne kymmeniä miljoonia rahaa, niitä miehiä sinne kotoutetaan miesten
sekaan. Tämä on asia, johonka pitää pystyä puuttumaan. Sinne syntyy vain entistä enempi
ongelmia, ja se ei ole mikään rasismiasia. Se on käytännön asia, ja se on näin. Siitä vain pi-
tää pystyä puhumaan. Minä jatkan seuraavassa puheenvuorossani.

18.54 Tarja Filatov sd: Arvoisa puhemies! Olisin vain korjannut edustaja Myllykosken
väärinkäsitystä, koska hän ymmärsi minut väärinpäin. Kun puhuin joustavuudesta ja no-
peudesta kausityöntekijöiden kohdalla, työluvan saamisesta ja oleskeluluvan saamisesta,
niin en tarkoittanut työnantajaa, koska toki työnantaja tietää, milloin hänen marjakautensa
on tai milloin se kiireaika on matkailussa, vaan tarkoitin työntekijää. Kausityödirektiivi tuo
meille uuden käytänteen. Nykyisin, kun Suomessa saa työluvan, sen saa toimialalle ja
työntekijä saa aivan vapaasti vaihtaa työnantajaa ilman, että hän menettää työlupansa, jos
se on samalla toimialalla. Mutta kausityödirektiivissä tämä ei EU:n raamien vuoksi ole
mahdollista vaan tuo lupa on aina työnantajakohtainen. Jos työntekijä kohtaa ikävän työn-
antajan, joka jättää velvoitteensa hoitamatta, niin hän ei voi siirtyä toisen työnantajan pal-
velukseen, vaikka olisi sama kausi, vaan hän joutuu hakemaan uuden luvan. Sen vuoksi
tuon lupaprosessin pitäisi olla nopea.

18.55 Teuvo Hakkarainen ps: Arvoisa puhemies! Minä annan taas esimerkin: meillä pu-
hutaan, että yrityksen johtoon ja valtion yritysten johtoon varsinkin on saatava naisia yhtä
paljon kuin miehiä, 50—50. Tästä maahanmuutosta tähän epäkohtaan, mistä edellä mainit-
sin: Jos me otamme sillä tavalla, mitä maailmassa nämä pakolaisjärjestöt ja muut katsovat,
että kärsivistä ihmisistä on 80 prosenttia naisia ja lapsia, eli on se sama suhde tänne tule-
vista ihmisistä, niin ei ole ongelmia. Ei varmasti. Silloin me autamme kärsiviä ihmisiä ja
minä sanon, että tervetuloa meillekin, kyllä minäkin yhden siellä elättelen kotona, ehkä
pystyn, niin ongelmat lähtevät. Sitten siihen suomalaisten syrjäytyneitten varsinkin nuor-
ten miesten ongelmaan pystytään sillä asialla vastaamaan, mutta se ei ole vastaus, että tän-
ne kotoutetaan vain semmoista erikulttuurista porukkaa, jolla on pikkuisen eri säännöt kuin
meillä. Siellä tulee yhteentörmäys.
28



Pöytäkirjan asiakohta PTK 99/2017 vp
18.56 Päivi Räsänen kd: Arvoisa herra puhemies! Tähän edustaja Hakkaraisen puheen-
vuoroon haluan sen verran kommentoida, että tämä ongelmahan korjautuisi sillä, nimen-
omaan tässä humanitäärisessä maahanmuuttopolitiikassa, että ottaisimme enemmän kiin-
tiöpakolaisia, jotka otetaan suoraan sieltä pakolaisleireiltä. Silloin voitaisiin huomio ni-
menomaan kohdentaa naisiin ja lapsiin ja heikossa asemassa oleviin henkilöihin. Mutta
nythän meillä on aika vaatimaton tämä pakolaiskiintiön osuus, sen sijaan suuret määrät on
tullut sitten rajalle suoraan turvapaikanhakijoina.

Mutta palaan vielä tähän kasvuyrittäjien tilanteeseen ja siihen, että mielestäni enemmän
tulisi kantaa huolta siitä, miten Suomi voisi olla näille asiantuntijoille riittävän vetovoimai-
nen, kuin siitä, miten tätä järjestelmää mahdollisesti voidaan väärinkäyttää. Kansainväliset
kokemukset kertovat siitä, että ongelmana on pikemminkin ollut se, että merkittävä osa
kasvuyrittäjistä ei jää maahan vaan siirtää toimintansa muualle. Eli meidän täytyy olla no-
peita ja kilpailukykyisiä, ja myös sen asenneilmapiirin tulee olla näitä yrittäjiä ajatellen
kohdallaan, jos haluamme, että he omalta osaltaan tulevat Suomen menestystä tänne raken-
tamaan.

18.58 Rami Lehto ps: Arvoisa puhemies! Edustaja Myllykoski otti tässä esille, että kau-
sityöntekijät voisivat tuoda perheet mukanansa ja asuttaa maaseutua, kuten suomalaisetkin
perheet voisivat muuttaa maaseudulle ja tehdä kausitöitä. Mutta mitä tehdään kausityön ul-
kopuolella? Ja miten ne lapset sitten? Jos heitä menee kyläkouluihin monia kansallisuuk-
sia, saammeko me tulkkipalveluita sinne, ja mitä se maksaa sitten, että meillä monia tulk-
keja tarvitaan sinne? Selviääkö se kunta siitä? Ja miten sitten käy, kun ne lapset, ne maa-
hanmuuttajalapset, saavat peruskoulun ohi? Tulevatko he pääkaupunkiseudulle sitten, niin
kuin nykysuomalaiset nuoret, poistuvat maaseudulta, kun ei löydy tarpeeksi kivoja työ-
paikkoja?

Sitten haluaisin vielä kommentoida, kun puhuttiin — varsinkin edustaja Harakka puhui
paljon — maahanmuutosta Kanadaan: Heillähän on ollut se, että sinne ei pääse rajan yli kä-
vellen, ei ole tultu rajan yli. He ovat pystyneet katsomaan, minkälaisia ihmisiä sinne tulee
ja kuinka paljon ja miten he pystyvät työllistymään jatkossa. Mutta nyt kun kävi näin, että
nämä haitilaiset tulevatkin rajan yli, kävelevät Kanadaan, niin ei se toiminutkaan. Siellä on
telttakyliä, ja olympiastadionillekin vissiin on sitten majoitettu näitä turvapaikanhakijoita,
kun heitä on tullut heinäkuun jälkeen 7 000 kappaletta — 7 000 kappaletta, ja heitä ei ole
pystytty majoittamaan muualle kuin telttoihin, joita pitää lämmittääkin. Ja siellä on tullut
nyt huoli kanadalaisista, että miten he selviävät, ja pääministeri on joutunut vakuuttamaan,
että työnantajat eivät saa palkata ulkomaalaisia työntekijöitä, jos siihen löytyy kotimaisia
työntekijöitä. Ettei sielläkään ihan ongelmatonta ole tämä.

Toinen varapuhemies Arto Satonen: Edustaja Myllykoski, ja tässä vaiheessa, jos on pu-
heenvuoropyyntöjä tähän asiaan, pyydän painamaan P-painikkeella.

19.00 Jari Myllykoski vas: Arvoisa herra puhemies! Edustaja Lehto, haluan sanoa, että
kausityöntekijät perheineen tai ilman perhettä eivät ole ratkaisu. Sitä koetin kertoa. Mei-
dän pitää katsoa tätä asiaa kokonaan uudelleen. Meillä pitää olla semmoinen houkutteleva
infra, että me saamme myös suomalaisia perheitä muuttamaan sinne, ja se varmasti tarkoit-
taa sitä, että meidän pitää pystyä jakamaan niitä kausitöitä niin, että meillä on kiinnostavia,
monitahoisia työpaikkoja ja, sanotaanko, niitten työehtosopimusten yhdistelmiä. Eli meil-
29



Pöytäkirjan asiakohta PTK 99/2017 vp
lä pitää olla sinne talvikaudeksi työntekijöitä. Tuolla valiokunnassa eräs maatalousyrittäjä
sanoi, että hän joutui lumenaurauksesta luopumaan yrittäjänä juuri sen takia, kun ei saanut
sitä työntekijää, joka olisi hoitanut sen hänen maatilansa ulkopuolisen hankinnan, näitä lu-
mitöitä.

Eli meidän pitää pystyä katsomaan tätä kansallisesti koko kokonaisuutena, ettemme
kangistu työehtosopimusten jäykkyyksiin, ei tule työmarkkinajärjestöillä eripuraa siitä,
minkä työehtosopimuksen piirissä on, vaan että otetaan koko maaseutu haltuun niin, että
me pystymme kehittämään sitä ja että siellä on ne valokuitukaapelit. Meillä on siellä sitten
tarjota suomalaisille perheille niitä lähikouluja ja niitä palveluja, mitä ihminen elämässään
tarvitsee. Minä uskon, että sitä kautta...

Mutta nyt kun on tätä kulttuuria jatkettu niin, että niillä nuorilla, jotka lähtevät sieltä pois
kokoaikaisen työn perään muualle, ei ole ollut mahdollisuutta, kun sitä työtä siellä kotiti-
lalla on ehkä vain kausittain, kesäaikaan, ja kun meillä tänä päivänä on työtä koneellistet-
tu, sitä käsin tehtävää työtä ei ole tarjolla ja sitä ei ainakaan ole koko vuodeksi. Silloin ol-
laan lähdetty sille polulle, että ollaan annettu tämän meidän kansallisen aarteen näivettyä,
mutta josta varmasti [Puhemies koputtaa] matkailun osalta tulee vielä houkutteleva vaih-
toehto.

19.02 Timo Harakka sd: Arvoisa puhemies, puheenjohtaja! Täällä palattiin tähän Kana-
dan omaan pakolaiskriisiin, josta tuossa aikaisemmin puhuin. Kuten sanoin aiemmin, tämä
on heille uusi tilanne, se, että maarajan yli pyrkii pakolaisia sinne, ja on ihan selvä, että sii-
tä on aiheutunut monenlaisia ongelmia, ennen kaikkea kahdesta eri syystä: tämä on Kana-
dan ja USA:n välisen sopimuksen kannalta ongelmallinen tilanne, koska laillisia rajanyli-
tyspaikkoja ei ole, ja toisekseen sitten nämä Yhdysvaltoihin tulleet haitilaisethan eivät ole
paossa vainoa tai sotaa vaan voisivat aivan hyvin palata Haitiin. Mutta, kuten sanoin aikai-
semmin, Kanadan maahanmuuttojärjestelmä on niin hyvin toimiva, että tuskin näin pienes-
tä joukosta aiheutuu mitään vaivaa kanadalaisille pitkällä tähtäimellä tai edes keskipitkällä
tähtäimellä.

Tässä on yksi mielenkiintoinen seikka, jonka voisin tähän omalta osaltani lopuksi tuoda
esiin: se, että kanadalaisten järjestelmä turvapaikanhakijoiden integroimiseksi ja kotoutta-
miseksi on sillä tavalla mielenkiintoinen, että siellä järjestöt, yhteisöt, seurakunnat, seurat
ja jopa tavalliset perheet on integroitu järjestelmään sillä tavalla, että he voivat tarjota näil-
le turvapaikanhakijoille majoitusta ja ylläpitoa. Ja tämä on semmoinen kiinnostava tapa,
jolla siis turvapaikanhakijat automaattisesti ankkuroituvat yhteisöön ja verkostoituvat ta-
valla, joka Suomessa on mennyt täysin päinvastoin, eli nekään kunnat — Kyyjärvi tulee
nyt mieleen — jotka ovat halunneet pitää turvapaikanhakijoita, eivät ole sitä voineet tehdä
[Puhemies koputtaa] omassa yhteisössään, kun valtiovalta on ajatellut asian toisin.

19.04 Jani Mäkelä ps: Arvoisa puhemies! Tässä lopussa vielä kommentoin, että pitkä
matka on tultu, kun on puhuttu startup-yrittäjistä ja päädytty maaseudun elinvoiman ana-
lysointiin ja sen elinkaaren miettimiseen, että jos sinne maaseudulle muuttaisi ulkomaalai-
sia elämään kausityöntekijöinä, niin miten he voisivat sitten siellä maaseudulla elää jatku-
vissa työsuhteissa ja kenties pidemmällekin aikaa katsoen, jos lapset aikuistuvat ja niin
edespäin. Tähän täytyy todeta se tosiasia, että eivät maahanmuuttajat voi pitkällä tähtäi-
mellä toimia Suomessa muiden lainalaisuuksien mukaan kuin suomalaiset. Meillä on on-
gelmia maamme kokonaisuudessaan asuttamisen suhteen, meillä on väestökatoa maaseu-
30



Pöytäkirjan asiakohta PTK 99/2017 vp
dulta kaupunkeihin. Ei tähän asiaan maahanmuutto sinällään ole mikään ihmelääke. Samo-
jen ongelmien kanssa painitaan myöskin maahanmuuttajien suhteen kuin suomalaisten
kanssa, ellei peräti pahempienkin, koska sitten puhutaan myös kieliongelmista ja kulttuu-
rillisista sopeutumisongelmista, joita suomalaisilla ei ole. Suomalaisilla on kuitenkin aika
hyvä pohjakoulutus verrattuna monenmaalaisiin maahanmuuttajiin. Elikkä ei tästä niin
kuin ihmelääkkeeksi ole näiden asioiden ratkaisemiseen. Meidän täytyy hoitaa työmarkki-
namme kuntoon ihan omaehtoisesti.

19.05 Sami Savio ps: Arvoisa puhemies! Edustaja Päivi Räsänen otti tässä hieman aiem-
min esille sen, että ulkomaisten startup-yrittäjien houkuttelemiseksi Suomeen meidän olisi
kehitettävä olosuhteitamme siten, että yrittämisen aloittamisen ja jatkamisen edellytykset
olisivat riittävässä kunnossa, jotta näitä startup-yrityksiä syntyisi. Asia on toki näin, mutta
tietenkin nämä samat seikat koskevat myös niitä suomalaisia, joilla olisi kiinnostusta yrit-
tämisen aloittamiseen. Heitä on varmasti lukuisia, mutta olosuhteet eivät jostain syystä sitä
suosi. Yrittäjämyönteisyyden edistämistä olisi syytä tehdä jo koulussa, aivan peruskouluis-
ta lukioihin ja korkea-asteelle saakka. Lisäksi muun muassa verotuksella voidaan ehdotto-
masti parantaa yrittämisen edellytyksiä ja kannustimia. Tällä vaalikaudella jonkin verran
tähän suuntaan on edetty, mutta paljon on yhä tehtävissä.

Tämä on osin jatkumoa, tämä puheenvuoro, edustaja Mäkelän edelliselle puheenvuorol-
le. Siinähän edustaja totesi, että sääntöjen tulee, varsinkin pitkällä tähtäimellä, tietenkin
olla samat sekä suomalaisille että ulkomaalaisille, jotka täällä yrittäjyyttä harjoittavat ja
näitä startup-yrityksiä pystyttävät.

19.07 Mikko Savola kesk: Arvoisa herra puhemies! Edustaja Myllykoski visioi sinänsä
hienosti maaseudun tulevaisuutta ja niitä mahdollisuuksia, mitä kenties maahanmuutonkin
kautta sinne voisi tulla. Ja sinänsä, kun startup-yrityksiä perustetaan ja yrittäjiä on, niitä toi-
voisikin saatavan myös sinne maaseudulle päin.

Mutta tietysti niin maahanmuuttajien suhteen kuin meillä ihan suomalaisten suhteen...
Monellahan on halu tulla maaseudulle, joko tulla paluumuuttajana tai tulla hakemaan ta-
vallaan uutta elämää sieltä maaseudun rauhasta, ja se oma työpaikka sieltä monta kertaa
löytyykin, mutta sitten pitäisi löytyä puolisolle työpaikka niin ikään. Ja tässä tietysti voi
vielä suuremmat haasteet tulla maahanmuuttajaperheille, että työpaikka löytyy sitten mo-
lemmille osapuolille. On näitä aloja, mihinkä on hyvin vaikeaa saada suomalaisia työnte-
kijöitä, mitä tulee erityisesti alkutuotantoon, metsätalouteen, mansikanviljelyyn, marjan-
viljelyyn ylipäätään, ja esimerkiksi karjataloustyöntekijöiksi. Näissä on sitten ulkomaa-
laista työvoimaa, osa kausiluontoista, osa pysyvämpää työntekijää. Mutta sitten on haas-
teena, että sille koko perheelle löytyy sitä työtä. Ja kuten olen aiemminkin sanonut tässä
keskustelussa, se työ on tietysti se paras tapa integroida ihminen tähän yhteiskuntaan, ja se
on hyvä asia, sen kautta opitaan kieli ja kulttuuri ja ollaan osa yhteiskuntaa. Mutta meidän
pitää pystyä miettimään niitä mahdollisuuksia, ja olenkin esittänyt esimerkiksi Etelä-Poh-
janmaan osalta, että sen sijaan, että katsotaan kuntarajojen sisällä, kuinka houkutellaan ih-
misiä omaan kuntaan, meidän pitäisi laajempialaisesti katsoa kuntaryppäinä ja jopa maa-
kuntana sitä, kuinka saadaan houkuteltua ihmisiä muuttamaan sinne maaseudulle, maakun-
taan, siten että toisesta pitäjästä saattaa löytyä työtä toiselle ja toisesta toiselle, riippuen sii-
tä, minkä alan osaajia ihmiset ovat.
31



Pöytäkirjan asiakohta PTK 99/2017 vp
Keskustelu päättyi.

Asia lähetettiin hallintovaliokuntaan.
32


