















































DEMCE29.tmp.xml


Pöytäkirjan asiakohta PTK 23/2015 vp
Pöytäkirjan asiakohta 

PTK 23/2015 vp

Täysistunto

Tiistai 23.6.2015 klo 14.07—14.16

5. Puhemiesneuvoston ehdotus laiksi eduskunnan virkamiehistä annetun lain muuttamises-
ta ja uudeksi eduskunnan kanslian ohjesäännöksi

Puhemiesneuvoston ehdotus PNE 1/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään perustuslakiva-
liokuntaan.

Keskustelu

14.11 Martti Mölsä ps: Arvoisa puhemies! Kuten tiedämme ja huomenna tulemme kuu-
lemaan, liika säätely ja byrokratia ovat heikentäneet kilpailuasemaamme, ja normien pur-
ku on hallituksen ohjelmassakin eräs keino ratkoa yhteiskuntamme hitautta ja vastata ke-
hityksemme kulkuun nopeammin.

Samasta syystä on ensiarvoisen tärkeää tarkastella eduskunnan virkamiehistä annettua
lakia ja kansliaa koskevaa ohjesääntöä siksi, että eduskunnan työjärjestyksen 74 §:n 1 mo-
mentin säännöksen mukaan eduskunnan kanslian tehtävänä on luoda eduskunnalle edelly-
tykset hoitaa sille valtioelimenä kuuluvat tehtävät. Siksi tässä lähetekeskustelussa haluan
kiinnittää huomiota siihen, että edellä mainitsemani normien purku otetaan huomioon
myös näissä muutoksissa, kun asiaa lähdetään tarkemmin valiokunnissa käsittelemään, ja
jatkossakin kaikissa lakiesityksissä normien purkua tarkasteltaisiin erityiskysymyksenä
erikseen lakiesityksen rinnalla, kuten monissa kunnissa päätöksiä tehtäessä suoritetaan yri-
tysvaikutusten arviointi, tai ainakin pitäisi suorittaa. Tältä osin valvonta valiokunnissa
kuuluu kansanedustajille, ja tämän asian ottaisin huomioon valiokuntakäsittelyssä ja jat-
kossakin.

14.13 Eero Heinäluoma sd: Arvoisa puhemies! Tässähän on kaksi asiaa: toinen koskee
eduskunnan virkamieslakia, ja toinen koskee eduskunnan kanslian ohjesääntöä. Molem-
mat ovat olleet valmistelussa viime kaudella, ja niitä on hyvin huolellisesti asiantuntijoi-
den kanssa ja myös perustuslakiasiantuntijoiden mielipidettä kuunnellen muokattu.

Puutun tässä puheenvuorossani eduskunnan kanslian ohjesääntöön. Meillähän on aika
jäykkä tapa säädellä eduskunnan sisäistä organisaatiota, joka tapa on se, että päätökset täy-
tyy tehdä ohjesäännössä koko eduskunnan toimesta. Voi olla, että edustaja Mölsä viittasi
tähän omassa puheenvuorossaan. Tätä jäykkyyttä voi perustellusti kritikoida. Todellakin,
jos organisaation päätöksenteko, miten työ organisoidaan, edellyttää 200 hengen päätöstä,
niin onhan se aika iso päätös, ja tänne saliin ei voi kaikkia asioita kovin moneen kertaan
tuoda.
 Tarkistettu
4.1



Pöytäkirjan asiakohta PTK 23/2015 vp
Valmistelussa kuitenkin korostui se näkökulma, että eduskuntatyön luonteeseen liittyen
on merkitys sillä, että nämä eduskunnan organisointiasiat ratkaistaan avoimesti, täydellä
julkisuudella ja myös koko eduskunnan myötävaikutuksella verrattuna siihen vaihtoeh-
toon, että aika pieni, seitsemän hengen kansliatoimikunta tekisi päätöksiä.

Tässä yhteydessä, kun tämä vanha tapa on nyt voimassa, perustuen meidän lainsäädän-
töömme, että ne päätökset tehdään täällä, on kuitenkin syytä kiinnittää huomiota siihen,
että eduskunnan organisaation kehitystyön täytyy olla luonteeltaan jatkuvaa. Me olemme
viimeisten vuosien aikana päässeet erittäin maltilliseen menokehitykseen. Eduskunnan
menot ovat nimellisesti seitsemän vuoden aikana lisääntyneet vain 1,8 prosenttia, ja se on
ollut tulos siitä, että eduskuntatyötä on kehitetty. Organisaatiosta tulee kuitenkin tiettyjä ra-
joituksia ihmisten työtehtävien muutokselle ja siirrolle, joten korostaisin tämän joustavuu-
den merkitystä yhdessä siihen, että päätöksenteko nykymuodossaan tehdään täällä salissa,
ja toivon, että tämä joustavuus ja byrokratian tältä osin karsiminen voisi edetä myös orga-
nisaatiota kehitettäessä.

Keskustelu päättyi.

Asia lähetettiin perustuslakivaliokuntaan.
2


