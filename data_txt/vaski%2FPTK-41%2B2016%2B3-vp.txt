















































DEM66FE.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00—19.18

3. Hallituksen esitys eduskunnalle laeiksi rikoslain 10 luvun sekä pakkokeinolain 6 ja 7 lu-
vun  muuttamisesta

Hallituksen esitys HE 4/2016 vp
Valiokunnan mietintö LaVM 4/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on lakivaliokunnan mietintö LaVM 4/2016 vp. Nyt päätetään lakiehdo-
tusten sisällöstä ja käydään yleiskeskustelua. — Edustaja Heinonen.

Timo Heinonen kok: Arvoisa puhemies! Oliko tässä tarkoitus, että valiokunnan puheen-
johtaja käyttää esittelypuheenvuoron?

Puhemies Maria Lohela: Aivan oikein. Tieto ei ollut saavuttanut minua. (Ben Zysko-
wicz: Kyllä Heinonen on herrasmies!) — Täytyy todeta, että tämä juuri on asianlaita. Kii-
tos, kun huomautitte. (Ben Zyskowicz: Tämä jää historiankirjoihin!) — Edustaja Tolva-
nen.

Keskustelu

17.02 Kari Tolvanen kok (esittelypuheenvuoro):  Arvoisa rouva puhemies! Tässä halli-
tuksen esityksessä on kyse rikoslain menettämisseuraamuksia koskevaan 10 lukuun tehtä-
vistä muutoksista. Esitetyillä muutoksilla pannaan täytäntöön Euroopan parlamentin ja
neuvoston direktiivi rikoksentekovälineiden ja rikoshyödyn jäädyttämisestä ja menetetyk-
si tuomitsemisesta. Sen lisäksi tämä hallituksen esitys on joiltakin osin laajempi kuin tämä
direktiivi. Ja nämä muutokset laajentavat mahdollisuutta tuomita rikoksesta peräisin oleva
omaisuus valtiolle menetetyksi. Tämä on loistava asia esimerkiksi vakavan talousrikolli-
suuden torjunnassa ja tutkinnassa.

Suomen lainsäädäntö täyttää pääosin direktiivin vaatimukset. Osa direktiivin säännök-
sistä edellyttää kuitenkin kansallisen lainsäädännön muuttamista. Näin on asianlaita eten-
kin laajennetun hyödyn menettämisen sekä kolmanteen kohdistuvan menettämisseuraa-
muksen osalta. Lakivaliokunta pitää perusteltuna ja tarpeellisena, että Suomen lainsäädän-
tö muutetaan vastaamaan direktiivin vaatimuksia esityksessä tarkoitetulla tavalla.

Esityksessä ehdotetaan lainsäädäntöä muutettavaksi joiltakin osin myös muuten kuin di-
rektiivi edellyttää. Esityksen periaatteellisesti merkittävin uudistus onkin 1. lakiehdotuk-
seen sisältyvä niin sanottu käännetty todistustaakka laajennetussa hyödyn menettämises-
sä, ja se on rikoslain 10 luvun 9 §:n 4 momentissa. Tämä on erittäin merkittävä uudistus
meidän oikeusjärjestelmässämme. 
 Tarkistettu
4.0



Pöytäkirjan asiakohta PTK 41/2016 vp
Menettelysäännösten osalta lakiin ehdotetaan selvyyden vuoksi kirjattavaksi, että me-
nettämisvaatimuksen esittäjän on vedottava niihin seikkoihin, joihin hänen menettämis-
vaatimuksensa perustuu. Hänellä on siis myös todistustaakka näistä seikoista. Poikkeukse-
na kuitenkin on se, että vastaajalla on todistustaakka omaisuuden laillisesta alkuperästä,
kun vaatimus koskee 10 luvun 3 §:ssä tarkoitettua laajennettua hyödyn menettämistä.
Tämä on merkittävä uudistus.

Käännettyä todistustaakkaa koskevan ehdotuksen taustalla on muun muassa eduskun-
nan hyväksymä lausuma, jossa edellytetään hallituksen selvittävän käännetyn todistustaa-
kan käyttökelpoisuuden, jotta turvataan rikoshyödyn poissaaminen. 

Sen lisäksi pääministeri Kataisen ja Stubbin hallituksen ohjelmassa harmaan talouden
torjunta oli asetettu yhdeksi hallituksen kärkihankkeeksi. Hallituksen mukaan siihen on
kuulunut muun ohessa velvollisuus selvittää ja valmistella rikoshyödyn perinnässä sovel-
lettavaa käännettyä todistustaakkaa. Ja näin nyt on tehty.

Nyt tämän hetken lainsäädännöstä perustuslakivaliokunta aikoinaan ja myös lakivalio-
kunta vuonna 2001 totesi — silloin kun esitettiin tätä käännettyä todistustaakkaa — että
sitä ei voi hyväksyä. Siinä vaiheessa tämä koettiin mahdottomaksi, mutta vuonna 2001 kui-
tenkin lakivaliokunta totesi, että syyttäjän näyttövelvollisuutta omaisuuden alkuperää kos-
kien ei ole asetettu yhtä korkealle kuin mitä edellytetään rangaistukseen tuomitsemiselta
vaadittavalta näytöltä. Ja syyttäjältä vaadittavaksi näyttökynnykseksi on asetettu, että
omaisuuden on syytä olettaa olevan peräisin rikollisesta toiminnasta. Näin ollen tuolloin
on omaksuttu käännetyn todistustaakan sijasta kevennetty todistustaakka, joka oli silloin
merkittävä uudistus sekin.

Mutta nyt tässä hallituksen esityksessä ehdotetaan sitä, että vastaajalla on todistustaak-
ka omaisuuden laillisesta alkuperästä, kun vaatimus koskee nimenomaan tätä laajennetun
hyödyn menettämistä. Ja nyt perustuslakivaliokunta on lausunnossaan tänä vuonna toden-
nut, että tämä käännetty todistustaakka on tietyin reunaehdoin mahdollinen. Mutta perus-
tuslakivaliokunta on kuitenkin huomauttanut, että yleisistä rikosprosessuaalisista oikeus-
periaatteista seuraa vahvoja perusteita sen tueksi, että rikoshyödyn menettämisen tuomit-
semisessa tulisi jatkossakin noudattaa normaaleja rikosprosessuaalisia todistustaakan
sääntöjä todistustaakan jaosta.

Mutta lakivaliokunta on kuitenkin tässä käsitellyt asiaa laajasti, ja esiin tuotuja seikkoja
arvioituaan lakivaliokunta katsoo yksityiskohtaisissa perusteluissa tarkemmin esitetyistä
syistä ja esitetyin huomioin, että esityksessä ehdotettu säännös todistustaakan kääntämi-
sestä laajentuneessa hyödyn menettämisessä omaisuuden alkuperän osalta on täysin perus-
teltu. (Ben Zyskowicz: Oikein!)

Lakivaliokunta on ollut huolissaan asianomistajan asemasta. Sen takia lakivaliokunta on
direktiivin valmisteluvaiheessa pitänyt tärkeänä asianomistajalle tulevan vahingonkor-
vauksen turvaamista ja kiinnittänyt huomiota mahdollisuuteen käyttää menettämisseuraa-
misperusteisesti jäädytettyä omaisuutta myös asianomistajalle tulevan vahingonkorvauk-
sen suorittamiseen.

Asianomistajan aseman parantamiseksi 1. lakiehdotuksessa lakiin ehdotetaan lisättä-
väksi säännös, jonka mukaan menettämisseuraamus voitaisiin poikkeuksellisesti asian-
omistajan vaatimuksesta tuomita ennen asianomistajan korvausvaatimuksen ratkaisemis-
ta. Tarkoituksena on helpottaa asianomistajan mahdollisuuksia saada korvaus perityksi
omaisuudesta, joka on vieraassa valtiossa jäädytettynä menettämisseuraamuksen turvaa-
miseksi. Tämä on todella tärkeää asianomistajan edun kannalta.
2



Pöytäkirjan asiakohta PTK 41/2016 vp
Lain 10 luvun 2 §:ään ehdotetaan lisättäväksi uusi 4 momentti, joka koskee kolmannen
tuomitsemista menettämään rikoshyöty. Sen mukaan rikoshyödyn menettämiseen voitai-
siin tuomita rikoksesta hyötyneen lisäksi jatkossa myös se, jolle hyöty on menettämisseu-
raamuksen tai korvausvelvollisuuden välttämiseksi siirtynyt, jos hän tiesi tai hänen olisi pi-
tänyt tietää kyseessä olevan rikoshyödyn tai sitä vastaavan omaisuuden tai jos hänellä on
ollut perusteltu syy sitä epäillä taikka jos hän on saanut omaisuuden vastikkeetta. Tämäkin
on merkittävä laajennus.

Tätä laajennettua hyödyn menettämistä vähän avaan: Laajennetussa hyödyn menettämi-
sessä on kyse siitä, että henkilöltä voidaan tietyn edellytyksin tuomita menetetyksi omai-
suus, joka on peräisin rikollisesta toiminnasta. Tämä merkitsee sitä, että menetetyksi voi-
daan tuomita myös omaisuutta, joka ei ole peräisin tietystä nimenomaisesti syyksi luetusta
rangaistavaksi säädetystä teosta. Laajennettu hyödyn menettäminen on mahdollista jo voi-
massa olevan lain mukaan. Esityksessä kuitenkin laajennetaan mahdollisuuksia laajenne-
tun hyödyn menetetyksi tuomitsemiseen. Elikkä jos ihmisellä on hyvin paljon omaisuutta,
jolla ei ole missään tapauksessa laillista saantoa, enää ei tarvitse yksilöidä, mistä nimen-
omaisesta rikoksesta mikäkin omaisuus on peräisin.

Sitten tulee se merkittävin uudistus. Tuolla 9 §:ssä ja siellä 4 momentti sisältää säännök-
set menettämisseuraamuksia koskevista väittämis- ja todistustaakoista. Momentin mukaan
kantajan on vedottava niihin seikkoihin, joihin hänen vaatimuksensa perustuu, sekä näy-
tettävä ne toteen. Kantajalla ei kuitenkaan vastedes ole todistustaakkaa 3 §:ssä eli laajen-
nettuna hyötynä menetettäväksi vaaditun omaisuuden alkuperästä. Tällainen omaisuus
voidaan tuomita menetetyksi, jollei vastaaja saata todennäköiseksi, että omaisuus on peräi-
sin muusta kuin rikollisesta toiminnasta. Mainittu säännös sisältää käännetyn todistustaa-
kan omaisuuden alkuperän osalta koskien laajennettua hyödyn menettämistä. Elikkä tämä
on meidän oikeusjärjestelmässämme todella merkittävä uudistus. Tästä on tehty lakivalio-
kunnassa todella perusteellinen ja kattava selvitys. Täytyy sanoa, että niin sanotut käytän-
nön toimijat kannattivat tätä käännettyä todistustaakkaa, mutta ne, jotka ajattelivat asiaa
teorian kannalta, eivät tätä kannattaneet. Se oli se linja.

Tässä otan vähän esiin näitä käytännön tilanteita:
Lakivaliokunnan kuulemien asiantuntijoiden näkemykset todistustaakan kääntämistä

koskevassa asiassa ovat jakautuneet. Esityksessä ehdotettua muutosta puoltavat erityisesti
käytännön soveltamistilanteisiin liittyvät voimassa olevan lainsäädännön haasteet. Saadun
selvityksen mukaan laajennettu hyöty on oikeuskäytännössä tuomittu menetetyksi lähinnä
silloin, kun etsinnässä on löytynyt merkittäviä summia käteistä rahaa, jonka määrä on ollut
selvässä epäsuhteessa vastaajan taloudelliseen asemaan nähden, eikä vastaaja ole pystynyt
esittämään mitään uskottavaa näyttöä rahojen laillisesta alkuperästä. Suurimmassa osassa
tapauksista laajennetun hyödyn menettämisen perusteena eli niin sanottuna liipaisinrikok-
sena on ollut huumausainerikos, joissain tapauksissa dopingrikos. Kuvatunlaisessa tilan-
teessa syyttäjän on mahdollista näyttää nykyinen kevennetty todistustaakka eli se, että on
syytä epäillä omaisuuden olevan peräisin rikollisesta toiminnasta. Myöskin esitutkinnassa
vastaajan varallisuusaseman selvittäminen on mahdollista. Tällaisissa tapauksissa voimas-
sa oleva säännös on toimiva. Se on helppo tapaus etenkin huumerikoksissa, jos löytyy iso
tukku rahaa kotietsinnän yhteydessä ja rahan väitetyllä omistajalla ei esimerkiksi ole ollut
mitään tuloja.

Mutta sitten tilanne on kuitenkin olennaisesti erilainen silloin, kun hyödyn saamistarkoi-
tuksessa tapahtuvan rikollisen toiminnan yhteydessä ryhdytään peittelemään hyödyn jäl-
3



Pöytäkirjan asiakohta PTK 41/2016 vp
kiä. Tilanteessa, jossa ryhdytään monimutkaisiin järjestelyihin omaisuuden alkuperän häi-
vyttämiseksi ja sen naamioimiseksi laillisesti saaduksi, esimerkiksi turvautuen niin sanot-
tuihin veroparatiiseihin, omaisuuden laittoman alkuperän selvittäminen esitutkinnassa on
saadun selvityksen mukaan toisinaan jopa mahdotonta. Tällaiset tilanteet voivat liittyä eri-
tyisesti vakavaan ja kovaan talousrikollisuuteen. 

Asiaa arvioituaan lakivaliokunta katsoo, että edellä mainitun kaltaisiin tilanteisiin puut-
tumiseksi esitetyllä muutoksella voi sinällään katsoa olevan painava yhteiskunnallinen tar-
ve ja hyväksyttävä peruste. Valiokunta kiinnittää huomiota siihen, että jos kysymys on lail-
lisesta omaisuudesta, sen haltijan on lähtökohtaisesti helppo hankkia tarvittava näyttö ja
saattaa todennäköiseksi omaisuuden laillinen alkuperä.

Tällä on, kuten sanoin, nimenomaan tarkoitus torjua vakavaa ja kovaa talousrikollisuut-
ta sekä järjestäytynyttä rikollisuutta. Tällä muutoksella ei ole mitään tekemistä itsekrimi-
nointisuojan kanssa, kuten lakivaliokunta on myös perustuslakivaliokuntaan ansiokkaasti
todennut. Tässä ei syyllisyyskysymyksiä ratkaista.

Arvoisa puhemies! Tämä valiokunnan mietintö on ollut yksimielinen, ja lakivaliokunta
esittää sen hyväksymistä pienin muutosehdotuksin. 

17.14 Timo Heinonen kok: Arvoisa rouva puhemies! Hyvät edustajakollegat! Lakivalio-
kunnan puheenjohtaja, edustaja Tolvanen kävi varsin laajasti tämän esityksen läpi ja sen
perustelut ja yksityiskohdatkin. Kysehän on vain pääasiassa tuosta Euroopan parlamentin
ja neuvoston direktiivistä rikoksentekovälineiden ja rikoshyödyn jäädyttämiseksi ja mene-
tetyksi tuomitsemiseksi Euroopan unionissa, sen voimaanpanosta Suomessa, mutta tuo-
hon käännetyn todistustaakan osuuteen eduskunnan lakivaliokunta paneutui myös laajem-
min, ja itsekin aikanaan lakivaliokunnassa olleena nämä asiat luonnollisesti ovat kiinnos-
taneet, ja näin ollen tätäkin seurasin.

Meillähän on vanha toteamus, että "syytön, kunnes toisin todistetaan", ja tämä tietysti
pitää paikkansa myös tämän uudistuksen jälkeen. Eli siitä ei ole kyse, vaan niin kuin edellä
tuotiin esille, tietyissä tilanteissa mahdollisen rikoksen kautta saadun omaisuuden alkupe-
rän esittämis- tai todistamisvelvoite olisikin tuomitulla tai syylliseksi todetulla. Eli ensin
täytyy todeta tuo syyllisyys, ja sen jälkeen tuo käännetty todistustaakka koskisi vain tätä
omaisuutta tiettyjen rajausten mukaisesti.

Valtionsyyttäjä Ritva Sahavirta on käynyt tätä laajasti läpi ja todennut, että rikosasiassa
todistustaakka on kantajalla, eli syyttäjällä tai asianomistajalla, ja rikosasiassa kantajan tu-
lee näyttää toteen ne seikat, joihin hänen vaatimuksensa nojautuu. Hän myös toteaa, että
yksimielisesti syyttäjän todistustaakka on rikosprosessioikeudessa poikkeukseton, ja tote-
aa, että väärä syylliseksi julistava tuomio on yleiseltä kannalta paljon vahingollisempi kuin
virheellinen vapauttava tuomio. Hän käy käännetyn todistustaakan asiaa läpi ja kertoo, mi-
ten tämä asia on noussut esille jo 70-luvulla — silloin, kun edustaja Zyskowicz tänne ta-
loon tuli — ja sitten 80-luvulla. En tiedä, oliko myös 90-luvulla, mutta nyt 2010-luvulla
asia on jälleen keskustelussa ja nyt myös etenemässä. Ritva Sahavirta toteaa, että viime
vuosien kiinnostavin käännettyä todistustaakkaa rikosoikeudessa koskeva keskustelu on
käyty uudistettaessa rikoslain 10 lukuun sittemmin sijoitettuja rikoshyödyn menettämistä
koskevia säännöksiä. Tässä todetaan, että rikoshyödyn menettämisseuraamus on talousri-
kollisuuden torjunnassa tehokas keino. Talousrikoksia suunnittelevat joutuvat useammin
kuin perinteiseen rikollisuuteen syyllistyvät arvioimaan jo etukäteen menettelynsä haittoja
ja hyötyjä. Taloudelliset arvot ovat tällöin ratkaisevassa asemassa. Tämän vuoksi uhka
4



Pöytäkirjan asiakohta PTK 41/2016 vp
teosta mahdollisesti aiheutuvista taloudellisista menetyksistä lienee tehokkain tätä rikolli-
suutta ennalta ehkäisevä tekijä, ja tähän johtopäätökseen on myös lakivaliokunta nyt tullut
puheenjohtajansa Kari Tolvasen johdolla.

Pidän tätä hyvänä ja kannatettavana, että näin on toimittu. Meidän perustuslakivaliokun-
nan huomiot on tässä otettu huomioon, mutta tuo toteamus, että se on tehokas keino puut-
tua talousrikollisuuteen, on se, minkä myötä tälle kyllä itsekin vahvan tuen annan.

17.18 Ben Zyskowicz kok (vastauspuheenvuoro):  Arvoisa rouva puhemies! Edustaja
Heinoselle voin kertoa, että asia on ollut esillä eduskunnassa myös vuosina 2000—2001,
mutta tuolloin valitettavasti perustuslakivaliokunta ja lakivaliokunta katsoivat, että tällai-
nen käännetty todistustaakka, edes tällaisessa poikkeustilanteessa, ei ollut mahdollista.
Olen hyvin iloinen siitä, että tällä kertaa on päädytty toiseen ratkaisuun. Talousrikoskon-
nan arin paikka on hänen lompakkonsa, ja tässä annetaan mahdollisuus sille, että vaikka ei
pystytä osoittamaan suoraan, että talousrikoskonnan suuri omaisuus on jostakin tietystä ri-
koksesta lähtöisin, niin hänelle tietyissä hyvin rajatuissa tapauksissa tulee käännetty todis-
tustaakka osoittaa, että esimerkiksi hänen veroparatiisista löytynyt varallisuutensa on lail-
lisesti hankittu — mitä se yleensä ei ole.

Haluan vielä lopuksi sanoa, että kun on moitittu, että nykyhallitus ei riittävästi taistele
talousrikollisuutta vastaan, niin tämä esitys on yksi konkreettinen osoitus siitä, miten te-
hokkaasti voidaan talousrikollisuutta vastaan toimia.

17.20 Annika Lapintie vas (vastauspuheenvuoro):  Rouva puhemies! Tässä viitattiin tä-
hän perustuslakivaliokunnan lausuntoon aivan oikein, ja haluaisin vain alleviivata sitä, että
perustuslakivaliokunta nimenomaan katsoi, että käännetty todistustaakka ei tässä tapauk-
sessa koske lainkaan syyttömyysolettaman kumoavaa ratkaisua tai rikoksen syyksi luke-
mista, kuten lakivaliokunnan puheenjohtajakin toi esille. Todellakin tässä täytyy myös olla
syyttäjällä edelleen näyttövelvollisuus siitä, että paitsi itse rikoksesta vastaaja on rikok-
seen syyllistymisen aikoihin saanut rahavaroja, ja sen jälkeen vasta tämä todistustaakka
kääntyy, ja näin lakivaliokuntakin on asiaa käsitellyt.

Lopuksi toteaisin vielä perustuslakivaliokunnan kannan, jonka mukaan jatkossakin olisi
syytä noudattaa normaaleja rikosprosessuaalisia sääntöjä todistustaakan jaosta. Ja tämä
olisi se pääsääntö, eli tässä hieman toisella tavalla kuin hallituksen alkuperäisessä esityk-
sessä.

17.21 Ben Zyskowicz kok (vastauspuheenvuoro): Arvoisa rouva puhemies! Perustuslaki-
valiokunta on tietysti kuunnellut perus- ja ihmisoikeusjuristeja, niin kuin pitääkin. Mutta
olen joskus kutsunut näitä ihmisoikeusjuristeja niin sanotuiksi konnanoikeusjuristeiksi ti-
lanteissa, joissa he nostavat erilaisten rikollisten oikeudet niin korkealle, että käytännön
elävässä elämässä tulee hyvin suuria vaikeuksia saattaa heitä vastuuseen tekemisistään.

Muistan, että kun viime vaalikaudella oli kysymys siitä, saako laittomasti hankittuja to-
disteita käyttää, niin erilaiset ihmisoikeusjuristit kauhistelivat ajatusta, että laittomasti saa-
tuja todisteita voisi käyttää. No, ellei voisi käyttää, silloin esimerkiksi näitä Panama-pape-
reita, jotka on laittomasti siis hankittu, ei voisi käyttää. Eli on tärkeätä löytää tasapaino, toi-
saalta tietysti epäiltyjen todellisten, perusteltujen oikeuksien ja toisaalta yhteiskunnan int-
ressin välillä, joka yhteiskunnan intressi on tietysti rikosten selvittäminen ja rikoksella
hankitun omaisuuden takaisin saaminen.
5



Pöytäkirjan asiakohta PTK 41/2016 vp
17.22 Annika Lapintie vas (vastauspuheenvuoro): Rouva puhemies! Minä nyt hyvin va-
kavasti huomauttaisin edustaja Zyskowiczille ja toivoisin, että hän siirtyisi käyttämään asi-
allista puheenpartta, kun hän puhuu meidän perustuslakiasiantuntijoistamme. En todella-
kaan pidä teidän käytöstänne asianmukaisena ja toivon, että ottaisitte opiksenne ja ojen-
nukseksi.

17.22 Leena Meri ps (vastauspuheenvuoro): Arvoisa puhemies! Itsekin olen perustusla-
kivaliokunnan jäsen ja olen varmaan hyvinkin kriittisimmästä päästä ja teen monesti siellä
aika provokatiivisia kysymyksiäkin. Siinä mielessä ymmärrän edustaja Zyskowiczia siitä
asettelusta, mutta toki me emme voi syyllistää meidän perustuslakiasiantuntijoitamme. He
kertovat vain niitä tulkintoja, joita on.

Tässä on nimenomaan hyvä erottaa se, että tämä ei puutu siihen syyttömyysolettamaan
niin kuin perustuslakivaliokunnan puheenjohtaja kertoi. Edelleenkin voi siinä prosessissa
vedota itsekriminointisuojaan ja olla mitään näyttämättä, ja syyttäjällä on täysi todistus-
taakka. Tässä puututaan nimenomaan siihen erilliseen menettämisseuraamukseen, joka
voitaisiin periaatteessa prosessuaalisesti erottaa aivan omaksi oikeudenkäynnikseen niin
kuin vahingonkorvauskin voidaan osoittaa. Minusta on aivan hyvä, että silloin, kun tarvi-
taan työkaluja laajamittaisen rikollisten varojen kätkemisen selvittämiseen, niin meillä on
siihen riittävät työkalut.

17.23 Ben Zyskowicz kok (vastauspuheenvuoro): Arvoisa rouva puhemies! Otan onkee-
ni perustuslakivaliokunnan puheenjohtaja Lapintien huomautuksen enkä suinkaan yleises-
ti ole sitä mieltä, etteivätkö meidän perusoikeusasiantuntijamme olisi hyvin korkea-arvoi-
sia ja asiantuntevia henkilöitä. Tämä termi, johon viittasin — "konnaoikeusjuristit" puhut-
taessa niin sanotuista ihmisoikeusjuristeista — on tullut esiin esimerkiksi tilanteessa, jossa
on ollut kyse siitä, saako sitä sormenjälkirekisteriä, joka on syntynyt passirekisterinä, käyt-
tää törkeimpien rikosten selvittämiseen, kun nämä ihmisoikeusjuristit ovat pitäneet erit-
täin tärkeänä korostaa, että sitä nimenomaan ei saa käyttää — niin kuin ei nykylainsäädän-
nön mukaan saakaan käyttää: kyse on tulevasta lainsäädännöstä.

Mutta kun täällä sanottiin, että nämä perustuslakivaliokunnan kuulemat asiantuntijat
vain kertovat, mitä tulkintoja on, niin eihän se tietysti näin ole. Perustuslakivaliokunnan
asiantuntijat kertovat tulkintoja, joita esimerkiksi Euroopan ihmisoikeustuomioistuimessa
on otettu, mutta totta kai he esittävät myös omia tulkintojaan, ja olen hyvin tyytyväinen,
että lakivaliokunta päätyi tämän hyväksymiseen eikä päätynyt siihen, että olisi menty van-
halla menettelyllä, kuten perustuslakivaliokunta esitti, ymmärtääkseni. (Annika Lapintie:
Ei esittänyt!)

17.25 Timo Heinonen kok (vastauspuheenvuoro): Arvoisa rouva puhemies! Tämä kään-
netty todistustaakka on tehokas keino talousrikosten ennaltaehkäisyssä mutta myös niiden
selvittämisessä. Silloin, kun syylliseksi henkilö todetaan, niin on varsin perusteltua, että
hänellä on tietyissä rajatuissa tapauksissa myös velvollisuus kertoa, mistä tuo omaisuus
esimerkiksi on tullut.

Valiokunnan puheenjohtaja, edustaja Tolvanen kuvasi tätä muutosta merkittäväksi
muutokseksi meidän oikeuslaitoksemme käytänteissä. Kysyisin edustaja Tolvaselta, näet-
tekö te tässä jotain vaaroja, että tämä voisi jatkossa esimerkiksi laajentua niin, että enää ei
6



Pöytäkirjan asiakohta PTK 41/2016 vp
puhuttaisikaan, että "syytön kunnes toisin todistetaan", vaan tilanne olisikin, että "syylli-
nen kunnes toisin todistan".

17.26 Hannu Hoskonen kesk (vastauspuheenvuoro):  Arvoisa rouva puhemies! On erit-
täin hyvä asia, että Euroopan unionin tasolla on pystytty luomaan järjestelmiä, joilla voi-
daan rikoksella saatu hyöty ottaa kyseisen maan omaisuudeksi takaisin, missä tämä rikos
on tehty, nimenomaan niin, että rikollisilta häviää niitä keinoja, joilla voidaan omaisuutta
salata. Tämä käännetty todistustaakka nimenomaan on juuri sitä, että esimerkiksi vakavis-
sa huumausainerikoksissa, joissa usein liikkuu valtavat rahat, ne rahat saadaan pois yhteis-
kunnalle ja saadaan pysäytettyä tämä huumausaineketju.

Tässä asiassa voisi sanoa, että Euroopan unionia on aika usein moitittu tässäkin salissa
siitä, että se on tehnyt turhaa byrokratiaa, ja varmaan se on sitä tehnytkin, mutta kansain-
välisen vakavan rikollisuuden torjunnassa tällainen kansainvälinen yhteistyö on erittäin
hyvää, ja kun Euroopan poliisit tekevät yhteistyötä maarajojen yli vaihtaen tietoja ja käyt-
täen samoja keinoja ja sitten alueella yhtenäistetään myös rangaistukset, niin sillä varmasti
pystytään pysäyttämään tätä vakavaa rikollisuutta ja saamaan rikollisilta se saavutettu hyö-
ty pois.

17.27 Ben Zyskowicz kok (vastauspuheenvuoro): Arvoisa puhemies! Kun äsken sanoin,
että perustuslakivaliokunta ymmärtääkseni esitti pitäytymistä vanhassa käytännössä, ja
kun perustuslakivaliokunnan puheenjohtaja, edustaja Lapintie välihuutona sanoi, että "ei
esittänyt", niin nyt osoitan, että esitti.

Perustuslakivaliokunnan lausunto, viimeinen sivu, kolmanneksi viimeinen kappale kuu-
luu näin: "Perustuslakivaliokunta katsoo, että vaikka ehdotus todistustaakan kääntämises-
tä pysyy ihmisoikeustuomioistuimen edellyttämissä rajoissa ja on myös perustuslain näkö-
kulmasta mahdollinen, yleisistä rikosprosessuaalisista oikeusperiaatteista seuraa vahvoja
perusteita sen tueksi, että rikoshyödyn menettämisen tuomitsemisessa tulisi — hallituksen
esityksestä poiketen — jatkossakin noudattaa normaaleja rikosprosessuaalisia sääntöjä to-
distustaakan jaosta." Edustaja Lapintie, näin perustuslakivaliokunta tässä lausui. En sano-
nut, että perustuslakivaliokunnan mielestä olisi ollut perustuslain vastaista tämä nyt esitet-
ty uusi sääntely, vaan että perustuslakivaliokunta piti parempana, että pitäydyttäisiin van-
hassa.

Olen erittäin tyytyväinen, että lakivaliokunta ei ottanut tätä kantaa omakseen, vaan tässä
todellakin tehostetaan talousrikollisuuden vastaista toimintaa. Tämä on nykyisen hallituk-
sen hyvä askel talousrikollisuuden torjunnassa.

17.28 Annika Lapintie vas (vastauspuheenvuoro):  Juuri näin, ihan hyvä, että edustaja
Zyskowicz tätä täsmensi, ja juuri tätä halusin korostaa, että kun olennaista on, että perus-
tuslakivaliokunta totesi kuten tässä kappaleessa, jota siteerasitte, lukee, että vaikka ehdo-
tus todistustaakan kääntämisestä pysyy ihmisoikeustuomioistuimen edellyttämissä rajois-
sa ja on myös perustuslain näkökulmasta mahdollinen — ja sen jälkeen tulee tämä totea-
mus, että myös jatkossa normaalit rikosprosessuaaliset säännöt olisivat toimivia — niin
sitä nimenomaan halusin korostaa, että valiokunta nyt, toisin kuin aikaisemmin, on pääty-
nyt siihen tulokseen, että tämä pysyy ihmisoikeustuomioistuimen edellyttämissä rajoissa ja
on perustuslain näkökulmasta mahdollinen ja erityisesti juuri siksi, että on täytynyt ensin
syyttäjän todistaa tämä syyllisyys, ja sen lisäksi myös omaisuuden rikollista alkuperää kos-
7



Pöytäkirjan asiakohta PTK 41/2016 vp
kevan väitteen tulee olla objektiivisesti arvioiden perusteltu ja riittävin tosiseikoin tuettu,
kuten tässä valiokunnan lausunnossa todetaan.

Mutta nyt (Puhemies koputtaa) en usko, että on syytä kinata asiasta enempää, kun olem-
me siitä jopa samaa mieltä.

17.29 Leena Meri ps (vastauspuheenvuoro): Arvoisa puhemies! Oikeastaan tuossa edus-
taja Lapintie paljon käyttikin minunkin puheenvuoroani.

Minä itse en nähnyt tässä minkäänlaisia ongelmia alun perinkään, mutta niin kuin var-
maan edustaja Zyskowicz on tutustunut näihin lausuntoihin, meillähän oli muun muassa
Mikko Vuorenpää, Lapin yliopiston rikosoikeuden professori, ja hänhän näki tässä erittäin
paljon ongelmia ja katsoi, että tämmöistä käännettyä todistustaakkaa ei missään tapaukses-
sa Suomeen pitäisi ottaa jo syyttömyysolettaman ja itsekriminalisointisuojan perusteella.
Elikkä kyllä perustuslakivaliokunta valitsi tässä asiantuntijoiden kautta sellaisen kultaisen
keskitien, ettemme me suinkaan heti sitä sitten ajatelleet, jos yksi professori ajattelee näin-
kin tiukasti. Itse olen sitä mieltä, että otetaan kaikki mahdolliset työkalut käyttöön. Suomi-
han tosiaan otti tämän käyttöön, vaikka esimerkiksi direktiivi ei edellyttänyt käänteisen to-
distustaakan ottamista. Että itse olen erittäin tyytyväinen tähän ja kiitän lakivaliokuntaa
tästä.

Puhemies Maria Lohela: Sitten jatketaan puhujalistaa.

17.30 Arja Juvonen ps: Arvoisa rouva puhemies! Rikoksella saadun hyödyn menettämi-
nen on jo käytössä, mutta sitä koskevaan sääntelyyn tehdään siis muutoksia. EU-oikeus
edellyttää sitä, eli tämä direktiivi, mutta myös kansallisen lainsäädännön tarpeita varten
teemme muutoksia. Nämä muutokset yhtenäistävät sääntelyä Euroopan unionissa ja lisää-
vät mahdollisuuksia menettämisseuraamuksen käyttämiseksi. Menettämisseuraamuksiin
kuuluu monenlaisia asioita, ja ne ovat todellakin siellä rikoslain 10 luvussa, kuten Tolva-
nen tuossa esitteli.

Tämän lainmuutoksen myötä laajennetaan mahdollisuutta tuomita rikoksesta peräisin
oleva omaisuus valtiolle menetetyksi, ja tähän esitykseen liittyy niin sanottu käännetty to-
distustaakka, jossa vastaajan eli syytetyn tulee todistaa se, että hankittu taloudellinen hyö-
ty on hankittu laillisin keinoin, kuten myös esitykseen sisältyy se, että rikosasiassa kanta-
jan tulee näyttää toteen ne seikat, joihin hänen vaatimuksensa nojautuu.

Tämä lakiesitys on hyvä lisä talousrikollisuutta torjuttaessa, ja nämä ehdotetut muutok-
set on tarkoitettu tulemaan voimaan 4. päivä lokakuuta elikkä suhteellisen pian. Se on juuri
silloin, kun direktiivi on pantava kansallisesti täytäntöön.

Hallitus on toiminut ripeästi, ja tämä on todellakin hyvä askel ja apuväline niille, jotka
painivat tämän talousrikosasiavyyhdin ympärillä ja kohtaavat sitä päivittäin, ja tällä kei-
nolla pystymme sitä myös torjumaan.

17.32 Katri Kulmuni kesk: Arvoisa rouva puhemies! Hallituksen esitys muutoksista ri-
koslain 10. lukuun on erittäin tervetullut lisä rikollisella toiminnalla hankitun omaisuuden
menetetyksi tuomitsemiseksi ja sitä kautta myös harmaan talouden torjumiseksi. Tässä esi-
tyksessähän pyritään laajentamaan mahdollisuuksia laajennetun hyödyn menetetyksi tuo-
mitsemiseen, ja ymmärretysti vain tuomittu rikoksentekijä tai rikokseen osallinen henkilö
tai henkilö, jonka puolesta tai hyväksi rikos on tehty, voi joutua näiden menetysseuraamus-
8



Pöytäkirjan asiakohta PTK 41/2016 vp
ten kohteeksi. Laajennetulla hyödyn menettämisellä pyritään siihen, että rikollisella toi-
minnalla hankittu omaisuus, joka ei liity johonkin nimenomaiseen rikokseksi tuomittuun
tekoon, voidaan tuomita siis valtiolle menetetyksi.

Uutta esityksessä on mahdollisuus käyttää laajennetun hyödyn menettämisen tapauksis-
sa käännettyä todistustaakkaa. Tämä tarkoittaa, että tietyin edellytyksin vastaaja on velvol-
linen osoittamaan hänellä olevan omaisuuden alkuperän, jos syyttäjällä on syytä olettaa sen
olevan peräisin rikollisesta toiminnasta. Tärkeää on huomata, että todistustaakka koskee
vain omaisuuden alkuperää, ei syyllisyyttä, kukaan ei siis joudu käänteisen todistustaakan
takia todistamaan itseään vastaan.

Arvoisa puhemies! Lakivaliokunta tukee mietinnössään yksimielisesti hallituksen esi-
tystä. Esityksessä oli oikeudellisia näkökohtia, joita myös perustuslakivaliokunta lausun-
nossaan käsitteli, mutta molemmat valiokunnat, niin perustuslaki- kuin lakikin, tulivat sii-
hen tulokseen, että tietyin edellytyksin käännetty todistustaakka on mahdollinen toteuttaa.

Esityksen tarkoituksena on, että laaja hyöty tuomittaisiin yhä useammin menetetyksi.
Harmaan talouden torjunnan kannalta tämä on erittäin tärkeä lisä. Se, että rikollisella toi-
minnalla ansaitun omaisuuden voi menettää valtiolle, antaa signaalin rikollisille siitä, että
laiton vaurastuminen ei ole hyväksyttävää yhteiskunnassamme.

17.34 Jani Mäkelä ps: Arvoisa puhemies! Kannatan lämpimästi toimia, joilla rikoksente-
kijöiltä takavarikoidaan rikoshyödyllä saatua omaisuutta ja keinoja, joilla rikoksentekovä-
lineet voidaan tehokkaammin takavarikoida valtiolle. Pykälät tulkintoineen eivät saa olla
tekosyy perusteltujen toimien vesittymiseen, siinä linja on oikea tässä käännetyn todistus-
taakan asiassa.

Yksi esimerkki tekosyiden vähentämisestä: lainsäädäntömme on vuosien saatossa uu-
distunut, ja laki sallii jo periaatteessa toistuvasti rattijuopumukseen syyllistyneen auton
tunnustamisen rikoksentekovälineeksi, vaikka tätä oikeutta käytetäänkin vähemmän kuin
yleisen oikeustajun mukaan pitäisi. Suomen lainsäädäntö täyttää sellaisenaan pääasiassa
direktiivin vaatimukset, mutta ainakin kansalaisten mielestä oikeuslaitoksella on lain so-
veltamisen suhteen tiukentamiseen varaa.

Olen lakivaliokunnan kanssa samaa mieltä perusteluista ja tarpeista muuttaa lainsäädän-
töä esityksessä kuvatusti, ja omasta mielestäni lisääkin olisi varaa tiukentaa. Valitettavasti
tässäkin asiassa on tarpeen lainsäätäjän toimesta ohjata oikeuden laintulkintaa parempaan
suuntaan.

17.35 Päivi Räsänen kd: Arvoisa rouva puhemies! Harmaan talouden torjunnan kannalta
tämä lakiesitys ja nämä lainmuutokset ovat tarpeellisia ja myös odotettuja. Myös lakivalio-
kunta ja perustuslakivaliokunta ovat huolellisesti tämän esityksen käsitelleet. Periaatteelli-
sesti kaikkein merkittävin uudistus on juuri tähän 1. lakiehdotukseen sisältyvä käännetty
todistustaakka laajennetussa hyödyn menettämisessä. Tuo rikoshyödyn pois saaminen on
valtion ja yhteiskunnan kannalta merkittävää.

Mutta haluan tässä yhteydessä muistuttaa, että jotta tätäkin hyvää lakia ja tätä lainsää-
däntöä voidaan sitten käyttää, niin meillä tulee olla riittävät viranomaisresurssit ihan koko
viranomaisketjuun lähtien sieltä Verohallinnosta poliisiin, syyttäjään ja oikeuslaitokseen.
Tämä on kyllä yksi suuri huolenaihe: jos talousrikollisuutta halutaan torjua ja käyttää sitä
lainsäädäntöä, mikä meillä siihen on käytettävissä, niin viranomaisia meillä täytyy vain
olla riittävästi sitä työtä tekemään.
9



Pöytäkirjan asiakohta PTK 41/2016 vp
Yleiskeskustelu päättyi.

Eduskunta hyväksyi hallituksen esitykseen HE 4/2016 vp sisältyvien 1.—2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
10


