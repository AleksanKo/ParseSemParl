















































DEMC6F6.tmp.xml


Pöytäkirjan asiakohta PTK 10/2017 vp
Pöytäkirjan asiakohta 

PTK 10/2017 vp

Täysistunto

Tiistai 21.2.2017 klo 14.02—17.57

3.  Pääministerin ilmoitus lainsäädännön valmistelusta
Pääministerin ilmoitus PI 2/2017 vp

Keskustelu

Puhemies Maria Lohela: Päiväjärjestyksen 3. asiana on pääministerin ilmoitus lainsää-
dännön valmistelusta. Pääministerin esittelypuheenvuoron jälkeen käydään yksi ryhmäpu-
heenvuorokierros enintään 5 minuutin puheenvuoroin. Tämän jälkeen myönnän harkitse-
massani järjestyksessä 1 tai 2 minuutin mittaisia vastauspuheenvuoroja, ja tälle keskuste-
lulle varataan aikaa 2 tuntia.

Keskustelu

14.03 Pääministeri Juha Sipilä (esittelypuheenvuoro): Arvoisa puhemies! Hyvät edusta-
jat! Laki sääntelee ihmisten käyttäytymistä, luo oikeuksia ja velvollisuuksia. Lainsäädän-
nön valmistelu on talousarvioesityksen laatimisen lisäksi valtioneuvoston tärkein ja kes-
keisin tehtävä. Ministeriöt vastaavat omalla toimialallaan valtioneuvostolle kuuluvien
asioiden valmistelusta. Hallitus vastaa yhteisesti toiminnastaan eduskunnalle.

Keskeisiä hyvän lainvalmistelun periaatteita on, että lainvalmistelu perustuu luotetta-
vaan ja oikeaan tietoon. Lainvalmistelun on oltava avointa ja vuorovaikutteista. Kansalai-
sia, asiantuntijoita ja eri organisaatioita kuullaan. Lainvalmistelutyöstä huolehtivat ammat-
titaitoiset virkamiehet valtioneuvoston oikea-aikaisessa poliittisessa ohjauksessa. Lainval-
misteluhanke toimeenpannaan asian laadun vaatimalla tavalla joko virkatyönä tai erikseen
asetettavassa valmisteluelimessä.

Lakiehdotukset valmistellaan perustuslain vaatimuksia vastaaviksi. Perustuslaki ilmen-
tää suomalaisen yhteiskunnan perusarvoja. Ne ovat riippumattomia taloudellisista ja poliit-
tisista suhdanteista. Hallitus kunnioittaa perustuslakia kaikessa toiminnassaan. Sääntelyn
on täytettävä myös kansainväliset velvoitteet ja Euroopan unionin oikeudesta johtuvat vaa-
timukset.

Lainvalmistelulle on vuosikymmenten kokemusten perusteella muotoutunut oma pro-
sessimalli esi-, perus- ja jatkovalmisteluvaiheineen. Tämä prosessi mahdollistaa sen, että
valmistelu perustuu edellä mainituille hyvän lainvalmistelun periaatteille.

Arvoisa puhemies! Laadukas ja hyvä lainsäädäntö on hallituksen ja eduskunnan yhtei-
nen tavoite. On merkille pantavaa, että lainvalmistelussa on nähty parantamisen tarvetta jo-
kaisella vaalikaudella hallituskokoonpanosta riippumatta. Valmistelussa nähdään erilaisia
puutteita riippuen ajasta ja paikasta ja siitä, kuka kritiikkiä esittää.

Harvoin kiinnitetään huomiota itse lainkirjoittamistyöhön. Tässä yhteydessä on syytä
muistaa, että lainvalmistelijan ammattiin ei ole mahdollista opiskella missään oppilaitok-
sessa. Lainvalmistelijaksi opitaan tekemällä lainvalmistelutyötä. Valtioneuvoston on itse
 Tarkistettu
4.0



Pöytäkirjan asiakohta PTK 10/2017 vp
huolehdittava valmistelijakunnan osaamisesta ja ammattitaidosta. Tammikuun strategiais-
tunnossa hallitus linjasi ministeriöiden tehtäväksi huolehtia, että kaikki lainvalmistelutyö-
tä tekevät virkamiehet ovat suorittaneet tai suorittavat ainakin lainvalmistelun peruskurs-
sin.

Lainvalmisteluun kohdistuvat ammatilliset vaatimukset ovat jatkuvasti kasvaneet. La-
kiehdotus on sovitettava osaksi kansallista oikeusjärjestystä sen systematiikkaa ja perus-
ratkaisuja kunnioittaen. Lakiehdotuksen on täytettävä niin sanotut kolmen oikeusjärjestyk-
sen vaatimukset: ensiksikin kansallinen oikeusjärjestys mukaan lukien perustuslaki, toi-
seksi Euroopan unionin oikeus ja kolmanneksi Suomea sitovat kansainväliset velvoitteet.

Samaan aikaan valmisteltavana olevien asioiden määrä on lisääntynyt ja valmistelijoi-
den tehtävät ovat monipuolistuneet. Lainvalmistelutyössä olevat virkamiehet vastaavat
yleensä myös muista tehtävistä, kuten EU:n lainsäädännön valmistelusta. He neuvottele-
vat neuvoston työryhmissä valmisteltavana olevasta lainsäädännöstä ja vastaavat valtio-
neuvoston kannanmuodostuksen valmistelusta ja asian vaatimien kirjelmien laatimisesta
eduskunnalle.

Hyvän lainvalmistelun periaatteiden noudattaminen lähtee ministeriöiden johdosta, mi-
nisteristä itsestään. Lainvalmistelutyön suunnitelmallisuus ja organisointi sekä siihen tar-
vittavien henkilöresurssien järjestäminen on johdon tehtävä. Kunkin ministeriön johdon on
huolehdittava laadukkaan lainvalmistelutyön edellytyksistä.

Arvoisa puhemies! Lainvalmistelun laatuun kohdistuvaan kritiikkiin on suhtauduttava
vakavasti. Viime joulukuussa keskustelua käytiin perustuslain huomioimisesta ja oikeus-
kanslerin roolista. Kysymys ei ole käytännön lainvalmistelutyöstä irrallisesta, erillisestä
asiasta. Lakiehdotuksen perustuslainmukaisuudesta huolehtiminen on olennainen ja kiin-
teä osa lainvalmistelua sen kaikissa vaiheissa. Perustuslaista johtuvat vaatimukset tulee
huomioida niin lainvalmisteluhanketta suunniteltaessa kuin sääntelyvaihtoehtoja harkit-
taessa ja sääntelyn yksityiskohtia mietittäessä. Myös perustuslakivaliokunta on kiinnittä-
nyt huomiota huolellisen perusoikeusarvioinnin tarpeeseen lakiesityksissä ja muun muas-
sa julkisen talouden suunnitelmassa.

Perustuslain tulkinta on viime kädessä eduskunnan perustuslakivaliokunnan asia. Sitä
edeltävissä lainvalmistelun vaiheissa voidaan vain ennakoida perustuslakivaliokunnan tul-
kintakannanottoa. Ennakoinnissa tukeudutaan normaaleihin laintulkinnan periaatteisiin ja
muun muassa selvitetään perustuslakivaliokunnan aikaisempi käytäntö, jolla voidaan aja-
tella olevan merkitystä käsiteltävänä olevan lakiesityksen perustuslainmukaisuuden arvi-
oinnissa.

Kun kyse on uudesta asiasta tai uudesta asetelmasta, tulkinnan ennakointi ei aina ole yk-
sinkertaista. Usein perustuslain tulkinnassa ei ole kyse vain yhden perusoikeuden arvioin-
nista, vaan useiden perusoikeuksien keskinäisestä punninnasta. Julkisessa keskustelussa
tämä monisävyisyys pelkistyy harmillisen usein mustavalkoisuudeksi. Toivon, että myös
julkisessa keskustelussa tähän keskinäisten perusoikeuksien punnintaan ja analyysiin kiin-
nitettäisiin enemmän huomiota. [Ben Zyskowicz: Perusteltu toivomus!]

On hyvä muistaa, että perustuslain säännökset edellyttävät tulkintaa. Ei ole harvinaista,
että perustuslakiasiantuntijat ovat lakiesityksen perustuslainmukaisuudesta erimielisiä. Pe-
rustuslakivaliokunta voi yhteiskunnan ja olosuhteiden muuttuessa myös tarkentaa ja täs-
mentää aiempia tulkintojaan, ja se on mahdollista useimmiten vain hallituksen esitysten ar-
vioinnin yhteydessä. Jos hallitus pyrkii osallistumaan tulkinnan kehittämiseen, se tulee
2



Pöytäkirjan asiakohta PTK 10/2017 vp
tehdä avoimesti, perinpohjaisen valmistelun pohjalta sekä vahvasti ja ammattitaitoisesti
perustellen.

Perusoikeusasiantuntijat ovat tärkeä tukijoukko ministeriöille perusoikeusarvioinnissa
ja perustuslakivaliokunnalle perustuslainmukaisuuden tulkinnassa. Lopputulos on tasapai-
noisin, kun arvostamme kaikki toistemme rooleja ja tehtäviä.

Perustuslakivaliokunta on ylin auktoriteetti perustuslain tulkinnassa. Sen päätöksiä me
kunnioitamme. Joissakin puheenvuoroissa on esitetty lakien perustuslainmukaisuuden val-
vonnan siirtämistä perustuslakivaliokunnalta uudelle valtiosääntötuomioistuimelle. On
vaikea nähdä, miten tämä parantaisi lainvalmistelua. Kun jokainen toimii nykyisessä lain-
valmisteluprosessissamme roolinsa mukaisesti, ei uusia lisärakenteita tai organisatorisia
muutoksia tarvita lakiesitysten perustuslainmukaisuuden valvonnan tehostamiseksi. On
parempi, että asiat arvioidaan etukäteen. Jos lain jokin säännös julistetaan jälkikäteen pä-
temättömäksi, se aiheuttaa monenlaisia ongelmia.

Arvoisa puhemies! Hallitusta on kritisoitu siitä, että se olisi ohittanut oikeuskanslerin
lainvalmistelussaan. Tämä ei pidä paikkaansa. Olen keskustellut tammikuun alussa oikeus-
kanslerin kanssa ja meillä on yhtenevä käsitys asioiden tilasta. Myös oikeuskansleri itse to-
tesi viime viikolla täällä eduskuntakeskustelussa, että lakiesitysten perustuslailliset ongel-
mat, puutteet tai korjausehdotukset ovat pysyneet suurin piirtein samalla tasolla sen ajan,
mitä hän on ollut oikeuskanslerin virastossa. [Ben Zyskowicz: Näin hän totesi!]

Kun lainvalmisteluprosessia noudattaen lakiluonnos on edennyt lausuntopyyntövaihee-
seen, kuullaan siitä usein myös Oikeuskanslerinvirastoa. Tällöin oikeuskanslerilla on mah-
dollisuus lausua esityksestä. Käytännössä valtioneuvoston esittelijät ja jäsenet konsultoi-
vat usein valmistelussaan eri vaiheissa Oikeuskanslerinvirastoa, varsinkin lakiesitysten pe-
rustuslaillisuuteen liittyen. Tätä yhteistyötä ja tukea on pidetty toimivana ja erittäin arvok-
kaana. Sitä on aiheellista jatkaa ja edelleen kehittää. Myös mahdollisuuksia oikeuskansle-
rin lainvalmistelua tukevan roolin vahvistamiseen on syytä pohtia.

Oikeuskanslerinvirastossa tarkastetaan kaikki hallituksen esitykset ennen niiden anta-
mista eduskunnalle. Vielä viime vaiheessa tarkistetaan muun ohella, että hallituksen esi-
tyksessä on tunnistettu tarvittavat perustuslakikysymykset, selostettu näitä kysymyksiä
koskeva perustuslakivaliokunnan tulkintakäytäntö sekä nostettu avoimesti esiin mahdolli-
set perustuslailliset tulkintakohdat. Erityisesti kiinnitetään huomiota perus- ja ihmisoi-
keuksien kannalta kriittisiin kohtiin. Tällä menettelyllä pyritään varmistamaan se, että val-
tioneuvoston yleisistuntoon osallistuvat ministerit saavat tiedon esityksen perustuslainmu-
kaisuuteen mahdollisesti liittyvästä tulkinnanvaraisuudesta. Oikeuskansleri voi kutsua val-
mistelijan yleisistuntoon perustelemaan kantansa, jos katsoo sen tarpeelliseksi. Tähän
mahdollisuuteen on turvauduttu äärimmäisen harvoin.

Oikeuskansleri on läsnä valtioneuvoston istunnoissa. Olen kannustanut häntä tuomaan
ongelmakohdat omaan tietooni ja olen itsekin muutaman kerran kysynyt, onko oikeuskans-
lerilla huomioita käsiteltävään asiaan.

Arvoisa puhemies! Toimikaudellaan nykyinen hallitus on tähän mennessä toukokuun
2015 jälkeen antanut runsaat 400 hallituksen esitystä. [Olavi Ala-Nissilä: Hyvä suoritus!]
Niistä kolme on peruutettu ja eduskunnan vastauksia niihin on tähän mennessä hyväksytty
noin 380. Peruutettuja on siis vähemmän kuin viime vaalikaudella tässä vaiheessa. [Va-
semmalta: Tässä vaiheessa! — Hälinää] Lainsäädäntötyö valtioneuvostossa ja eduskun-
nassa jatkuu koko ajan ja luvut tietenkin muuttuvat. [Eduskunnasta: Faktat pöytään!] Uut-
3



Pöytäkirjan asiakohta PTK 10/2017 vp
ta on strateginen hallitusohjelma. Tavoitteet ovat selvät ja niihin pyritään parhain mahdol-
lisin keinoin.

Hallitus on saanut jo paljon aikaan lainvalmistelun yleisen kehittämisen saralla ja par-
haillaan on käynnissä useampiakin sen parantamiseen tähtääviä toimia. Lainsäädännön ar-
viointineuvoston perustaminen viime vuonna oli tärkeä askel eteenpäin lainsäädännön laa-
dun varmistamisessa. Parlamentaarinen työryhmä suositti viime kaudella yksimielisesti
sen perustamista, ja hallitus on tämän nyt toteuttanut. Arviointineuvosto on arvokas lisä
hallituksen esitysten tietosisällön ja laadun parantamiseksi. Neuvosto on jo tähänastisessa
toiminnassaan antanut tärkeää palautetta puutteiden löytämiseksi ja korjaamiseksi. Työ on
arviomme mukaan lähtenyt hyvin käyntiin, mutta tärkeää on edelleen kehittää ministeriöi-
den ja arviointineuvoston yhteisiä prosesseja ja aikataulutusta niin, että lopputulosta voi-
daan edelleen parantaa. Arviointineuvoston antama palaute otetaan lainvalmistelussa huo-
mioon.

Lainvalmistelun laadun parantamiseen tähdätään myös muilla tavoin. Suunnitelmalli-
suutta ja ennakointia parantamalla tähtäämme siihen, että eduskunnan istuntokauden alus-
sa annettava lainsäädäntösuunnitelma hallituksen esityksistä toteutuisi mahdollisimman
tarkasti. Myös hallituksen esitysten laatimisohjeita uudistetaan, koulutusta ja opastusta an-
netaan sekä lainvalmisteluun yleensä mutta myös eri osa-alueilla, kuten perus- ja ihmisoi-
keusasioissa.

Arvoisa puhemies! Vahva oikeusvaltio on 100-vuotiaan Suomen keskeisiä vahvuuksia.
Oikeusvaltio tarvitsee tukipilarikseen avointa, rakentavaa, tosiasioihin perustuvaa ja kes-
kinäistä kunnioitusta vahvistavaa keskustelukulttuuria. Hallituksen ja eduskunnan yhtei-
nen tehtävä ja vastuu on huolehtia siitä, että suomalaiset voivat luottaa yhteiskuntaamme
sääteleviin lakeihin ja laillisuuteen.

Laadukkaan lainsäädännön varmistaminen edellyttää meiltä — hallitukselta ja eduskun-
nalta — toimimista yhdessä. [Eduskunnasta: Tillsammans!] Nopeasti muuttuvassa maail-
massa lainsäädännön vaatimukset kasvavat koko ajan. Esitänkin pohdittavaksi, että jokai-
sen vaalikauden alkupuolella kansanedustajat ja ministerit kävisivät meille räätälöidyn
lainvalmistelun kurssin. [Sirpa Paatero: Hyvä idea!] Vahvempi välittäminen, vankempi
turvallisuus, työpaikkojen lisääminen ja hyvä osaaminen edellyttävät meiltä uudistumista.
Perustuslain ja siinä turvattujen perusoikeuksien kunnioittaminen on kaiken työmme läh-
tökohta.

Puhemies Maria Lohela: Sitten ryhmäpuheenvuorokierrokselle, ensimmäisenä keskus-
tan eduskuntaryhmä.

14.20 Tapani Tölli kesk (ryhmäpuheenvuoro): Arvoisa puhemies! "Maa on lailla raken-
nettava." Näin linjasivat tasavaltamme rakentajat. Oikeusjärjestelmämme, jonka juuret pe-
riytyvät Ruotsin vallan ajalta, on osoittautunut toimivaksi ja kansalaisten oikeustajun mu-
kaiseksi. Suomalaiset ovatkin harvinaisen lainkuuliaisia kansalaisia ja virkamiehiä. Tämä
asettaa myös lainsäädännön tasolle jatkuvasti korkeat vaatimukset.

Juuri nyt käytävä keskustelu lainvalmistelusta ja sen laadusta virisi oikeuskanslerin vuo-
den 2014 kertomukseen liittyen. Huoli lainvalmistelun tasosta on pitkäaikainen, ei juuri tä-
män hallituksen aiheuttama. Luin vähän aikaa sitten Paasikiven päiväkirjoja. Silloinen
pääministeri kirjoitti muistiin 27. joulukuuta 45: "Joulupyhät olen käyttänyt lukeakseni
asutuslainsäädäntömietintöjä. Hirmuinen asia. Asian hätiköivä ja valmistamaton käsittely
4



Pöytäkirjan asiakohta PTK 10/2017 vp
on pantu alulle jo vuonna 1940. Kivimäki teki ehdotuksen 2 viikossa. Komitea työskenteli
myös 2 viikkoa. Hallitus 11 päivää. Eduskunta 1 kuukauden 21 päivää. Hutiloimista: Ei
mitään suunnitteluja. Tällaisesta ei tule mitään hyvää."

Hyvät kollegat! Kaikki me olemme vuorollamme olleet hallitusvastuussa. Tiedämme,
että lainvalmistelu on erittäin vaativaa. Lainsäädännön hyvästä tasosta huolehtiminen ei
ole hallitus—oppositio-asia vaan hyvin yhteinen asia. Siksi kiinnitänkin huomiota tule-
vaan.

Parantaakseen lainsäädännön tasoa Sipilän hallitus nimitti lainsäädännön arviointineu-
voston. Neuvosto on itsenäinen ja riippumaton. Sen tehtävänä on arvioida hallitusten esi-
tysten laatua ja erityisesti taloudellisia vaikutuksia. Sen työ on päässyt hyvään alkuun.

Perustuslaki on kaiken lainsäädännön lähtökohta. Sen noudattaminen ei ole kiinni kon-
junktuureista, ei taloudellisista eikä poliittisista. Hallituksen esitysten perustuslainmukai-
suutta valvoo perustuslakivaliokunta tehden oikeudellista, ei poliittista, harkintaa. Perus-
tuslakivaliokunnan tekemä ennakollinen arviointi on sadan vuoden aikana osoittanut suu-
ren vahvuutensa.

Arvoisa puhemies! Hyvä lainvalmistelu vaatii hyvää ammattitaitoa, riittäviä resursseja,
oikeaa asennetta ja riittävästi aikaa. Suurena haasteena on usein se, miten sovitetaan yh-
teen hyvän lainvalmistelun periaatteet ja ketteryys. Lainvalmistelussa olisi hyvä ottaa uu-
delleen käyttöön komiteatyöskentely yhteiskunnallisesti merkittävissä, laajakantoisissa ja
yleensä yli vaalikauden ulottuvissa hankkeissa. Tämä kuitenkin edellyttää kussakin hank-
keessa huolellista esiselvitystä.

Lain valmistelu ja kirjoittaminen vaativat korkeaa ammattitaitoa ja osaamista. Edelly-
tyksenä on, että käytettävissä on riittävät ja oikein kohdennetut henkilöresurssit. Niissä on
ollut vajetta pitkän aikaa usean hallituksen aikana johtuen muun muassa vuosia jatkunees-
ta henkilöiden vähentämisestä ja toisaalta mittavista yhteiskunnallisista uudistuksista ja
niihin liittyvistä uusista laeista. Olisikin hyvin perusteltua vahvistaa harkitusti näitä resurs-
seja. Olisiko perusteltua myös, että jokaisessa ministeriössä olisi lainvalmistelusta vastaa-
va virkamies, eräänlainen lainsäädäntöjohtaja? Lakiesitysten valmistelussa suhdetta perus-
tuslakiin on aina huolella arvioitava, ja tässä olisi nykyistä enemmän pystyttävä tukeutu-
maan oikeusministeriön apuun. Tämäkin on myös resurssikysymys.

Meillä on jo nykyisin voimassa laadukkaat hyvän lainvalmistelun periaatteet ja niihin
liittyvät oppaat. On tärkeää, että nämä periaatteet ovat myös hyvin sisäistyneet kunkin mi-
nisteriön poliittisessa ja virkamiesjohdossa.

Arvoisa puhemies! Hyvät kollegat! Sata vuotta sitten marraskuun puolivälissä eduskun-
ta julistautui korkeimman vallan haltijaksi ja on sitä sen jälkeen ollut. On tärkeää, että me
itse kukin kohdallamme huolehdimme, että käyttäydymme keskusteluissa ja kaikissa toi-
missamme niin, että tähän valtaan liittyvä arvo myös säilyy.

14.25 Laura Huhtasaari ps (ryhmäpuheenvuoro): Arvoisa puhemies! "Ei mitään drama-
tiikkaa." Näin rauhoitteli oikeuskansleri Jaakko Jonkka lainvalmistelusta noussutta kohua.
Kohuilla on tapana lähteä kulkemaan omia teitään, koska media repii siitä elantoaan, ja op-
positio ei tietenkään malta olla lietsomatta kohuja, koska se on tapa nostaa omaa kannatus-
taan. [Pia Viitanen: Median ja opposition syy!]

Me käymme täällä salissa erittäin merkittävää keskustelua tänään. Lainvalmistelu ei ole
millään tavoin vähäpätöinen asia. Lainsäädännön valmistelu ja valmistelun laatu ovat de-
mokraattisessa yhteiskunnassa todella tärkeitä. Hyvä lainsäädäntö on oikein kohdentuvaa,
5



Pöytäkirjan asiakohta PTK 10/2017 vp
johdonmukaista ja ymmärrettävää. Lakien pitää ehdottomasti olla selkeitä, ja ne eivät saa
olla ristiriidassa muun lainsäädännön, erityisesti perustuslain ja perusoikeuksien kanssa.

Mielikuva siitä, että tämä hallitus olisi tehnyt jotenkin poikkeuksellisen paljon huonosti
valmisteltuja esityksiä, on väärä. [Kari Uotila: Ihanko totta?] Nykyinen hallitus on valmis-
tellut eduskunnalle yli 400 esitystä. Kuinka moni näistä on törmännyt esimerkiksi perus-
tuslaillisiin esteisiin? Vain kourallinen. Opposition puheista saa kuitenkin sen käsityksen,
että hallitus olisi tehnyt tietoisesti esityksiä, jotka ovat puutteellisia perustuslain kannalta.

Arvoisa puhemies! Sipilän ja Soinin hallitus on päättänyt kääriä hihat ja ryhtyä toimiin
Suomen saattamiseksi jaloilleen. Edellinen hallitus jahkaili ja jahkaili neljä vuotta ja kruu-
nasi lopulta työnsä tuomalla eduskuntaan perustuslain vastaisen sote-uudistuksen asian-
tuntijoiden varoituksista piittaamatta. [Välihuutoja vasemmalta — Puhemies koputtaa]
Tämä hallitus on tekijöiden hallitus. Se uudistaa Suomea ja saattaa parempaan kuntoon.
Kansan valitseman eduskunnan avulla kansan käsitykset yhteiskunnassa tärkeinä pidetyis-
tä asioista välittyvät lainsäädäntöön. [Jukka Gustafsson: Ei tämä mikään välikysymys ole!]

On selvää, että joskus tekevälle myös sattuu. Oikeuskanslerin tilastojen mukaan halli-
tuksella on vähemmän korjattavaa lainsäädännön valmistelussa kuin edellisillä hallituksil-
la keskimäärin. Oikeuskansleri on ehdottanut korjauksia noin 13 prosenttiin valtioneuvos-
ton yleisistuntojen esityslistoista. Kymmenen vuoden aikana oikeuskanslerin havaintojen
mukaan kuitenkin noin 10—20 prosenttia listoista on ollut sellaisia, että niitä joudutaan
korjaamaan puutteiden tai virheiden takia. Hallituksen kammottava ja hutiloiva valmiste-
lutyö onkin yllättäen ollut keskimäärin parempaa kuin edellisten hallitusten. Median ja op-
position levittämä kuva hallituksesta ei siis pidä paikkaansa. [Välihuutoja vasemmalta]
Opposition ei pidä tukeutua vaihtoehtoisiin faktoihin tässäkään asiassa. [Jukka Gustafs-
son: Media on vaihdettava!]

Arvoisa puhemies! Oikeuskansleri Jonkan joulukuinen kritiikki otetaan vakavasti. Lain-
säädäntötyötä tulee kehittää jatkuvasti. Hallitus onkin tarttunut valmistelun ongelmiin pe-
rustamalla hallitusohjelman mukaisesti joulukuussa 2015 lainsäädännön arviointineuvos-
ton. Kyseessä on erittäin arvovaltainen raati, joka on riippumaton ja itsenäinen hallituk-
seen nähden. Neuvosto on antanut eri hallituksen esityksistä jo 16 lausuntoa. Tätä kautta
pyrimme nostamaan valmistelun tasoa entisestään. Mutta mitä tekivät aikaisemmat halli-
tukset lainsäädännön laadun edistämiseksi? Lainvalmisteluun liittyvissä ongelmissa on
useimmiten kyse ministeriöiden suuresta työtaakasta ja kiireestä. Virkamiesten ammatti-
taitoa ja osaamista ei ole kuitenkaan syytä epäillä, koska kukaan meistä ei pystyisi parem-
paan niin armottomalla työtahdilla. Hallituksen on tältä osin vielä viilattava prosessejaan ja
kehitettävä valmistelua.

Arvoisa puhemies! Laki ja lain tulkinta: Lain säätäminen ja lain tulkinta ei ole täysin ek-
saktia eli täsmällistä, kuten on esimerkiksi matematiikka. Oikeudellisessa tulkinnassa etsi-
tään mahdollisimman hyvin perusteltua tulkintaa. Lain tehtävä on palvella isänmaata ja ih-
miskuntaa.

14.30 Antti Häkkänen kok (ryhmäpuheenvuoro):  Arvoisa puhemies! Lainvalmistelun
laatu on yhteiskunnan toiminnan kannalta ratkaisevan tärkeässä roolissa. Kansalaisten ar-
jen, yritystoiminnan, työllisyyden ja monen muun osa-alueen kannalta sääntelyn toimi-
vuus ruohonjuuritasolla on erittäin tärkeää. Paremman sääntelyn kehittämistä on tehty
OECD:n, EU:n ja kotimaan hallitusten toimesta jo vuosikymmeniä. Erityisesti eduskun-
nan perustuslakivaliokunta on lausunut asiasta useita kertoja. Esimerkiksi vuonna 95 pu-
6



Pöytäkirjan asiakohta PTK 10/2017 vp
hemiesneuvosto huomautti pääministeri Lipposen hallituksen kaikkia puolueita lainval-
mistelun heikosta laadusta. Asia ei siis ole uusi, vaikka näin voisi julkisesta keskustelusta
päätellä.

Arvoisa puhemies! Perustuslaki turvaa oikeusvaltion peruspilarit. Näemme maailmalla,
mitä tapahtuu, jos perustuslain kunnioitus ja erityisesti sen valvonta rapautuvat. Perustus-
laki ja kansainväliset velvoitteet tulee aina huomioida lainvalmistelussa ja päätöksenteos-
sa. Suomessa asiat ovat hyvällä mallilla, mutta yhä parempaan on pyrittävä. Valtioneuvos-
ton piirissä tuleekin parantaa perustuslakiin liittyvää osaamista ja resursseja. Oikeuskans-
lerin roolia valtioneuvoston neuvonantajana on tarpeen korostaa. Oikeuskanslerin ja oi-
keusasiamiehen välisestä työnjaosta tulisi tehdä selvitys, jossa arvioidaan, minkälaista tar-
vetta painopisteen muutokseen on olemassa. Samalla on kuitenkin pidettävä kirkkaana
mielessä valtioneuvoston ja eduskunnan eri roolit. Lainsäädäntöesitysten perustuslainmu-
kaisuuden päättävät tässä maassa vasta eduskunnan perustuslakivaliokunta ja eduskunta.
Uusien ilmiöiden ja välttämättömien rakenneuudistusten yhteydessä tulee monesti tilanne,
jossa perustuslakivaliokunnan aiemmasta käytännöstä ei löydy selkeää ratkaisua lainval-
mistelijoille. Tällöin lainvalmisteluvaiheessa ei tulisi liian herkästi myöskään kaataa esi-
tyksiä perustuslakiperusteluilla. Hallituksen on siis uskallettava tuoda myös epävarmoja ja
uusiakin asioita perustuslakivaliokunnan päätettäväksi. Tämä vahvistaa suomalaisen pe-
rustuslain valvonnan uskottavuutta, korostaa parlamentin roolia ja pitää selkeänä perustus-
lain asettamat rajat.

Arvoisa puhemies! Kokoomuksen mielestä hyvän lainvalmistelun kulmakivet ovat tut-
kimukseen perustuva tietopohja, kunnolliset vaihtoehdot ja vaikutusarviot, ehdotuksen
täytäntöönpanon huolellinen suunnittelu sekä kattava ymmärrys sääntelyn kohteena ole-
vasta yhteiskunnan toimialasta. Erityinen huomio on suunnattava lainsäädännön vaikutus-
ten arviointiin. Kokoomuksen mielestä poliittisessa päätöksenteossa ja lainvalmistelussa
tulee hyödyntää yhä enemmän tieteen ja tutkimuksen tuloksia. Lainsäädännön arviointi-
neuvoston perustaminen on vahva askel oikeaan suuntaan.

Arvoisa puhemies! Vaikutusarvioiden korostuminen muuttaa myös politiikan tekemi-
sen tapaa. Hallituksen kannattaa esimerkiksi tehdä ennemmin strateginen hallitusohjelma,
jossa on yleispiirteisiä tavoitteita eikä ensisijaisesti päätettyjä yksityiskohtaisia keinoja.
Ensin kannattaa linjata tavoite ja vasta sitten etsiä tutkimus- ja asiantuntijavetoisesti vai-
kuttavimmat vaihtoehdot. [Vasemmalta: Hevosenlannan poltto!] Tämä tekee lainvalmiste-
lun rakenteesta johdonmukaisempaa, ja lopputulokset ovat tavoitteen kannalta pääsääntöi-
sesti parempia. Kokoomuksen mielestä sääntelypolitiikan kurssia on vietävä yhä vahvem-
min vaikuttavuuden suuntaan. Pitäisi keskittyä asioiden lopputuloksen ja vaikuttavuuden
mittaamiseen. Ei kannata liian yksityiskohtaisesti säännellä, millä teknologialla, palvelu-
henkilöstöllä tai materiaalilla jokin asia tehdään, vaan mitata ja valvoa lopputulosta. Ko-
koomuksen mielestä kellokorttien Suomesta on syytä siirtyä aikaansaannosten mittaami-
seen.

Arvoisa puhemies! Suomalainen sääntelyperinne on perustunut pilkuntarkkaan keskus-
johtoiseen ohjaukseen. Normitulvan raskauden kokevat niin kansalaiset, yritykset, kunta-
päättäjät kuin muutkin toimijat. Kokoomus näkee, että yhteiskunnan uudistuminen tapah-
tuu yhä voimakkaammin alhaalta ylös eikä enää ylhäältä alas sanellen. Muutosvoimat syn-
tyvät yhä enemmän yksittäisistä ihmisistä, paikallisista innovaatioista, teknologian kokei-
luista ja yrityskohtaisista olosuhteista. Nämä muutosvoimat toimivat Suomen ja suoma-
7



Pöytäkirjan asiakohta PTK 10/2017 vp
laisten menestystekijöinä, jos se sääntelyllä mahdollistetaan. Parempi sääntely on yksi
avaintekijä 100-vuotiaan isänmaamme menestykselle.

14.36 Ville Skinnari sd (ryhmäpuheenvuoro):  Arvoisa puhemies, ärade talman! Suomi
tunnetaan maailmalla laadusta. Tämä koskee myös lainsäädäntöämme, ja hyvän lainsää-
dännön takana on aina laadukas lainvalmistelutyö.

Finland är känt i världen för kvalitet. Detta gäller också vår lagstiftning. Bakom en god lag-
stiftning finns alltid ett kvalitativt förberedande arbete.

Lainsäädäntötyössä on kyse hyvän hallinnon periaatteiden noudattamisesta. Kansalaisten
pitää voida luottaa siihen, että lainsäädäntö toimii laadukkaasti.

Arvoisa puhemies! Tällä hetkellä hallituksen prosessi ei toimi. Lainvalmistelu kaatuu
hallituksen sisäisiin riitoihin tai törmää perustuslakiin, tai luonnokset joudutaan vetämään
toteuttamiskelvottomina jossain vaiheessa pois. Perustuslakivaliokunta on joutunut muis-
tuttamaan toistuvasti lausunnoissaan hallitusta hyvän valmistelun merkityksestä ja edus-
kuntaan tuotujen lakiesitysten laadusta. Lainsäädännön arviointineuvosto on useasta laki-
esityksestä todennut, että niiden vaikutusarviot ovat ylimalkaisia tai heikosti perusteltuja.
Lainvalmistelun ongelmat eivät tietenkään ole uusi asia, mutta tämän hallituksen aikana
asiat ovat menneet nopeasti huonompaan suuntaan.

Arvoisa puhemies! Hallitusohjelman tavoitteet ja toteutus eivät voi loukata perustusla-
kia ja perusoikeuksia. Poliittista ohjausta pitää olla, mutta sen pitää olla oikea-aikaista ja
oikeassa suhteessa. Liian usein hallitus on linjannut poliittisen tavoitteen paneutumatta
kunnolla siihen, miten tavoitteeseen lainsäädännön keinoin päästään. Kiireiset aikataulut
eivät voi olla peruste tinkiä oikeusvaltion keskeisten periaatteiden tai esimerkiksi sukupuo-
livaikutusten arvioinnin noudattamisesta. Hyvään lainsäädäntövalmisteluun kuuluu myös,
että lakiesityksen mahdollinen perustuslaillinen tulkinnanvaraisuus tulee olla kirjoitettu
näkyviin esityksen perusteluissa. Valtioneuvoston jäsenten, ja myöhemmässä vaiheessa
eduskunnan, on tiedettävä, mitä ollaan päättämässä. Perustuslainmukaisuuden arviointia ei
voi sivuuttaa kiireeseen tai poliittiseen ohjaukseen vedoten. Tällainen ei ole hyväksyttä-
vää, eikä se edusta hyvää lainvalmistelua. [Ben Zyskowicz: Eikä tällaista ole tapahtunut!]

Arvoisa puhemies! Ehkä vähemmälle huomiolle on jäänyt huonon lainvalmistelun hin-
ta. Mitä maksaa yksi epäonnistunut lakihanke virkamiestyönä? Entä kansalaisten luotta-
muksena? Mitä maksoi autokaupalle ja yhteiskunnalle hallituksen sekoilu autoveron kans-
sa? [Vasemmalta: Paljon!] Keskustan puheenjohtajan Juha Sipilän yksi vaalilupaus oli ke-
väällä 2015 ministereiden määrän vähentäminen. Lupauksesta on pidetty kiinni, mutta
säästöjä sillä ei ole veronmaksajille saatu, päinvastoin hinta on ollut kova. Esimerkiksi oi-
keusministerin salkun puolittaminen on tosiasiassa tuonut hallintoon lisää kustannuksia, ei
säästöjä. Ilmeisesti kysymys on pääministerin omasta ratkaisusta, jonka seurauksista ei voi
syyttää yksittäistä ministeriä. Kysymys ei ole henkilöstä vaan siitä, että oikeusministeriö
tarvitsee kokonaisen ministerin.

Arvoisa puhemies! Sosiaalidemokraatit tekevät kolme esitystä pääministerille ja valtio-
neuvostolle: 1) Antakaa lainvalmistelulle sen edellyttämät resurssit. Aloittakaa nimittä-
mällä hallitukseen kokopäiväinen oikeusministeri. 2) Antakaa lainvalmistelulle tilaa ja
säästäkää poliittinen ohjaus niihin kohtiin, joihin se kuuluu. Ministeriöissä on hyvin asian-
tuntevia ja päteviä ihmisiä tekemässä lainvalmistelua. Heitä ei tarvitse mikromanageroida.
8



Pöytäkirjan asiakohta PTK 10/2017 vp
3) Antakaa lainvalmisteluprosessille se aika, mikä hyvän lainsäädännön valmisteluun kuu-
luu. Laatu ei ole sellainen asia, mistä voidaan tinkiä poliittisen kiireen takia.

14.41 Outi Alanko-Kahiluoto vihr (ryhmäpuheenvuoro):  Arvoisa rouva puhemies!
Huolellinen lainvalmistelu on oikeusvaltion perusta. Huoli lainvalmistelun tasosta ei siksi
ole hallitusta ja oppositiota erottava vaan pikemminkin meitä yhdistävä asia. On koko
eduskunnan velvollisuus vaatia hyvää lainvalmistelua.

Tiedämme hyvin, että laadukkaan lainvalmistelun kriteerit ovat toistuva aihe eduskun-
takeskustelussa. Uutta ja vakavaa on kuitenkin, että nykyisen hallituksen lainsäädännön
ongelmat ovat toistuvasti liittyneet perusoikeuksiin ja oikeusvaltioperiaatteeseen. Kyse on
ongelmallisesta asennemuutoksesta, eikä perusoikeuksia koskevaa lainvalmistelun tason
heikentymistä voi mitenkään sivuuttaa. Siksi tämä keskustelu on välttämätön.

Hallitus on tehnyt lukuisia esityksiä, jotka ovat olleet hankauksissa perustuslain kanssa.
On tullut vaikutelma, että hallitus pyrkii tietoisesti testaamaan ja koettelemaan kohtia, jois-
sa perustuslaki ja perusoikeudet voisivat joustaa. Tämän ovat panneet merkille niin valio-
sääntöasiantuntijat kuin oikeuskansleri, joiden näkemykset on toistuvasti sivuutettu lain-
valmistelussa. [Ben Zyskowicz: Höpö höpö!] Tutkijat ja "päivystävät dosentit" ovat kuul-
leet kunniansa.

Kiire tai halu tehdä uudistuksia ei riitä syyksi perusoikeuksien polkemiselle. On selvää,
etteivät poliittiset sopimukset tai hallitusohjelma voi nousta perustuslain yläpuolelle. Kui-
tenkin istuvalle hallitukselle perustuslaki näyttäytyy esteenä poliittisten tavoitteiden edis-
tämiselle.

Oikeusministeri on puhunut tarpeesta päivittää perustuslaki vastaamaan päivänpolitii-
kan vaatimuksia. Yksittäiset hallituspuolueiden kansanedustajat ovat puhuneet "perustus-
lakidiktatuurista" ja vaatineet perustuslakiin joustoa. Tämä on herättänyt kysymyksen, ym-
märtääkö hallitus perustuslain tarkoituksen: sen tehtävän suojata kansalaisten perusoi-
keuksia ja yhdenvertaisuutta yksittäisten hallitusten poliittisilta intresseiltä.

On hälyttävää, että istuva hallitus näyttää tavoittelevan täsmälleen päinvastaista. Esi-
merkkeinä voimme mainita kotoutumistuen, jossa maahanmuuttajille olisi maksettu muita
ihmisiä alempaa työttömyysturvaa, samoin kuin hallituksen yrityksen antaa syytesuoja ve-
ronkiertäjille.

Törmätessään perustuslakiin hallitus on joutunut perumaan esityksiään ja jopa vetänyt
niitä pois välttääkseen perustuslakivaliokunnan käsittelyn. Hallitus on tietoisesti estänyt
perustuslakivaliokuntaa ottamasta kantaa esityksiin, joissa on ollut perustuslaillisia ulottu-
vuuksia.

Erityisesti on pyritty heikentämään turvapaikanhakijoiden ihmisoikeuksia: heidän oi-
keusturvaansa on romutettu ja perheenyhdistämisestä on tehty käytännössä lähes mahdo-
tonta. Tämän politiikan seuraukset voidaan nähdä Helsingin keskustassa, jossa turvapai-
kanhakijat osoittavat teltoissaan mieltä epäinhimillistä kohtelua vastaan.

Samaan aikaan hallitus on murentanut oikeusvaltion perustoja heikentämällä kansalais-
ten mahdollisuutta saada oikeusapua. Turvapaikanhakijoiden ohella osuutensa ovat saa-
neet ruotsinkieliset, saamelaiset ja viime viikolla seksuaalivähemmistöt, kuten näytelmä
avioliittolain ympärillä osoitti. [Leena Meri: Näytelmä — sehän oli kansalaisaloite!]

Lainsäädännön arviointineuvosto on toistuvasti moittinut hallitusta siitä, ettei hallitus
arvioi esitystensä vaikutuksia tulonjakoon ja eriarvoisuuteen. Hallitus tuo toistuvasti esi-
tyksiä, joilla ajetaan suurituloisten etua ja heikennetään pienituloisten asemaa. Ihmisten
9



Pöytäkirjan asiakohta PTK 10/2017 vp
ajaminen köyhyyteen ja toimeentulotukiriippuvuuteen sotii hallituksen omaa työllisyysta-
voitetta vastaan. Sukupuolten tasa-arvossa on otettu lähes yksinomaan takapakkia, vaikka
tasa-arvolaki edellyttää päinvastaista.

Arvoisa rouva puhemies! Hallituksen ja ennen kaikkea pääministerin on otettava tämän
keskustelun viesti vakavasti. Suomen ei pidä lähteä perusoikeuksien heikentämisessä Puo-
lan ja Unkarin tielle. Perustuslakia on kunnioitettava. [Ben Zyskowicz: Jotain rajaa popu-
lismille! — Hälinää] Oikeuskanslerin ja valtiosääntöoppineiden esittämä kritiikki hallituk-
sen lainvalmistelun puutteista on selvitettävä perusteellisesti. Perusoikeudet turvaavat
enemmistön mielivallalta [Hälinää — Puhemies koputtaa] erityisesti kaikkein heikoim-
massa asemassa olevia mutta viime kädessä meitä kaikkia. [Välihuutoja]

14.47 Annika Lapintie vas (ryhmäpuheenvuoro):  Arvoisa puhemies! Eläkkeensaajien
asumistuen leikkaus, veronkiertäjien katumislaki, työttömien haastattelujen yksityistämi-
nen, päivähoitomaksujen korottaminen, työelämän pakkolait, maahanmuuttajien alempi
työttömyysturva, vene- ja moottoripyörävero: tässä listaa hallituksen haudatuista lakihank-
keista.

Kansalaiset ja oppositio ovat kiitollisena ottaneet vastaan näiden epäoikeudenmukais-
ten ja heikosti valmisteltujen esitysten kuoppaamisen, ja siitä hallitukselle kiitos. [Ben
Zyskowicz: Sehän on teidän ansiota!] Mutta kyllä tätä soutamista ja huopaamista on päi-
vitelty niin täällä eduskunnassa kuin Esson baareissakin.

Viime viikolla eduskunnassa hämmästeltiin lainvalmistelua suhteessa perustuslakiin,
kun käsiteltiin oikeuskanslerin ja oikeusasiamiehen kertomuksia. Myös korkeimmat lain-
valvojat olivat huolissaan hallituksen lainvalmistelusta. Toki lainvalmistelussa on ollut on-
gelmia jo edellisten hallitusten aikana, mutta nykyinen hallitus tuntuu olevan aivan omaa
luokkaansa kiireesti ja siksi heikosti valmisteltujen lakien tuomisessa eduskuntaan.

Perustuslakivaliokunta on todennut, että vaikka monet hallituksen esitykset ovat hyvin
valmisteltuja ja korkeatasoisia, niin joukkoon mahtuu yhä myös heikosti valmisteltuja esi-
tyksiä. Erityisen huolestuttavaa on, että puutteellisesti valmisteltujen joukossa on ollut yh-
teiskunnallisesti merkittäviä, laajoja lakihankkeita, jotka on tuotu eduskuntaan kiireellä, il-
man että niihin on ehditty tehdä kunnollisia vaikutusarvioita tai säätämisjärjestysperuste-
luita. Lainsäädännön sukupuolivaikutukset, tulonjakovaikutukset ja ympäristövaikutukset
ovat asioita, joita pitäisi miettiä ennen lakiesityksen tuomista eduskuntaan. Perustuslain-
mukaisuuden arviointia ei voi sivuuttaa hallitusohjelmaan tai säästötavoitteisiin vetoamal-
la. Hutaisten tehty palaa ennemmin tai myöhemmin korjattavaksi.

Hallituksen pitäisi olla huolissaan tuloerojen kasvusta ja erityisesti lainsäädännön vai-
kutuksesta työllisyyteen. Esimerkiksi varhaiskasvatusoikeuden rajaaminen työttömien
lapsilta on luultavasti johtanut tilanteeseen, jossa työttömien vanhempien on entistä vaike-
ampi ottaa työtä vastaan, lapsilla kun on vain puolipäiväinen hoitopaikka ja kokopäiväi-
seen hoitoon pitkät jonot. Tätäkin asiaa olisi kannattanut selvittää ennalta, mutta tehtiinkö
niin?

Hallituksen avuksi on jopa ehdoteltu uutta toimielintä valtioneuvostoon arvioimaan la-
kiehdotuksia perus- ja ihmisoikeusnäkökulmasta. Olennaisempaa olisi kuitenkin hyödyn-
tää olemassa olevia lainvalmisteluelimiä ja ottaa vaarin niiden huomautuksista. Hälyttävää
on ollut kuulla, että Oikeuskanslerinvirasto ei riittävän ajoissa saa tietoa hallituksen val-
mistelemien lakiesitysten ongelmista eikä tehtyjä huomautuksia ole otettu huomioon. Ar-
10



Pöytäkirjan asiakohta PTK 10/2017 vp
veluttavaa on ollut, että uuden, vasta työnsä aloittaneen lainsäädännön arviointineuvoston
huomautuksia on jopa sivuutettu ja lakiesitys tuotu samojen virheiden kanssa eduskuntaan. 

Perustuslain kannalta ongelmallista on lainsäädäntö, jossa tehdään monta samaan perus-
oikeuteen, kuten sosiaaliturvaan, kohdistuvaa säästöä peräkkäin. Tipoittain tulevissa esi-
tyksissä on vaikeaa tai mahdotonta tehdä kokonaisarviota esimerkiksi säästöjen kohdistu-
misesta kaikkein haavoittuvimmassa asemassa oleviin. Aiheellinen huoli koskee myös
maahanmuuttoon liittyviä lakeja, joissa yksittäiset pienet muutokset kasautuvat, ja niiden
yhteisvaikutuksia on liki mahdoton arvioida, kun kokonaiskuva puuttuu. Samoihin perus-
oikeuksiin vaikuttavat, samaan kokonaisuuteen liittyvät lait pitäisi antaa eduskuntaan arvi-
oitavaksi yhtä aikaa ja kokonaisuutena.

Turkulaisen Åbo Underrättelser -lehden pilapiirroksessa hallituspuolueen puheenjohta-
jat pyörittävät kukin vuorotellen onnenpyörää. Tänään arpapelin viisari pysähtyi kohtaan,
jossa lukee: "vene- ja moottoripyörävero perutaan". Eilen onnenpyörä vaati puolustamaan
samaa lakia kivenkovaa. Onneksi kuva on vain pilapiirros, eikä valokuva.

14.52 Eva Biaudet r (ryhmäpuheenvuoro): Arvoisa puhemies, ärade talman! "Land ska
med lag byggas". Det är ett visdomsord, som trots sin höga ålder inte föråldrats. Tvärtom,
så är det mer aktuellt än på länge, det inser vi när vi följer händelserna i till exempel Ung-
ern, Polen och USA. Vi får aldrig tänka oss laglighetsprincipen och grundrättigheterna som
en självklarhet. Inte ens här i Finland. SFP har långa traditioner när det gäller att värna om
rättsstaten.

Ylimmän laillisuusvalvojan, oikeuskansleri Jonkan, esittämä huoli lainvalmistelun laadus-
ta ja erityisesti siihen liittyvistä perustuslaillisista ongelmista on otettava vakavasti. On tie-
tenkin selvää, että lainvalmistelussa on ollut puutteita jo aiempina hallituskausina. Nyt kui-
tenkin vaikuttaa siltä, että suhtautumisessa perusoikeuksiin ollaan menossa huonompaan
suuntaan. Karkeimmat esimerkit ovat hallituksen esitys maahanmuuttajien kotouttamis-
korvauksista viime syksynä ja esitys alaikäisten oikeusavun rajoittamisesta. Jo alusta al-
kaen oli selvää, että kotouttamiskorvaus oli erittäin kyseenalainen perustuslain yhdenver-
taisuussäännöksen kannalta. Siitä huolimatta hallitus jatkoi valmistelua. Perustuslakivalio-
kunta kuitenkin hoiti tehtävänsä. Monia muitakin kyseenalaisia lakiesityksiä löytyy.

Yksittäisten lakiesitysten ohella pidämme erittäin huolestuttavana sitä, miten yleinen
asenneilmapiiri perustuslakia kohtaan on muuttunut. On hälyttävää, että eräät kansanedus-
tajat puhuvat perusoikeuksista alentavaan sävyyn. Kun hallituspuolueen kansanedustaja
kritisoi perustuslakivaliokuntaa ja puhuu "perustuslakidiktatuurista" tai kun toinen edusta-
ja kutsuu maamme johtavia valtiosääntöasiantuntijoita "perustuslakifundamentalisteiksi",
ei sitä voi ohittaa pelkkänä heittona. Vaikka perustuslakidiktatuuri käsitteenä onkin täysin
absurdi, meillähän on perustuslaki juuri siksi, etteivät ihmiset, ei yksikään ihminen, toisin
kuin diktatuurissa, joudu mielivaltaisen kohtelun uhriksi.

Vår oro blir inte mindre av att justitieminister Lindström i offentligheten har föreslagit en
diskussion gällande om grundlagen behöver ändras. Enligt Yle hänvisade han bland annat
till asylsituationen. Det är bra att statsministern entydigt konstaterade att någon ändring av
grundlagen inte är aktuell. Grundlagen finns till uttryckligen för krävande politiska situa-
tioner, och för att skydda minoriteter mot majoritetens godtycke.
11



Pöytäkirjan asiakohta PTK 10/2017 vp
  RKP:n mielestä vuonna 2000 voimaan tullut perustuslakiuudistus on onnistunut. Ongel-
ma ei ole perustuslaissa. Ongelma on pikemminkin se, että hallitus ei päätöksissään ja lain-
valmistelussaan ota perusoikeusnäkökulmia riittävästi huomioon. Se on pitkälti arvo- ja
asennekysymys. Hallitus hakee nyt lyhyen aikavälin ratkaisuja kestävän yhteiskuntaraken-
tamisen sijaan. Perustuslain muuttamiseen vaaditaan kaksi vaalikautta, asenteen muutta-
miseen ei.

Arvoisa puhemies! Jos se, että katsoo, että perusoikeudet kuuluvat kaikille ja ihmisarvo
on jakamaton, tekee henkilön perustuslakifundamentalistiksi, niin kyllä — me RKP:ssä
olemme perustuslakifundamentalisteja ja ylpeitä siitä. Ja vaikka olemmekin liberaali puo-
lue, niin perustuslain suhteen olemme konservatiiveja. Itse nimikin sen jo sanoo: perustus-
laki on yhteiskuntamme perusta, ja siihen sisältyvät yhteiskuntamme perusarvot. Jos lain-
valmistelu Suomessa ei lähde perustuslaista, niin mistä sitten?

Ärade talman! Regeringens bristfälliga lagberedning yttrar sig inte enbart i attityden till
grundrättigheterna. Det förefaller också som om tjänstemännens och andra experters stånd-
punkter förbises på lätta politiska grunder. Flera exempel har sagts i dag.

  Ryhmämme esittää, kuten keskustan eduskuntaryhmä tänään, että lainvalmistelussa siir-
ryttäisiin etenkin suurten hankkeiden osalta takaisin komiteatyöhön, jossa kuullaan laajas-
ti eri asiantuntijoita ja viiteryhmiä. Tärkeää olisi myös se, että esitysten tasa-arvo-, talou-
delliset, kielelliset ja muut merkittävät vaikutukset arvioidaan kunnolla jo aikaisessa val-
misteluvaiheessa.

Puhemies Maria Lohela: Kristillisdemokraattien eduskuntaryhmä ja edustaja Laukka-
nen, olkaa hyvä. — Edustaja Laukkasen jälkeen sitten pääministerille ja oikeusministerille
lyhyet puheenvuorot ennen debattia.

14.58 Antero Laukkanen kd (ryhmäpuheenvuoro): Arvoisa rouva puhemies! Eduskun-
nan suurimman kunnianhimon tulee olla laadukas lainsäädäntö, sellainen, joka lisää kan-
sakunnan oikeudenmukaisuuspääomaa; joka lisää vapaaehtoista halua noudattaa lakia;
joka kaventaa harmaita alueita; joka vähentää tulkinnan tarvetta oikeuslaitoksien kautta;
joka lisää työmme kunnioitusta lainsäätäjänä. Kaikkien hallituksien ja virkamieskunnan
tulisi vuorollaan pyrkiä tähän. Aika lopulta arvioi työmme.

Jotta tällaiseen ihannetilaan pääsisimme, edellyttää se yhteistä tahtotilaa ja asian vaati-
mia resursseja ja riittävää aikaa valmistelulle. Nyt näyttää siltä, ja myös kaikki indikaatto-
rit osoittavat siihen suuntaan, ettei tämä ylevä periaate ole toteutumassa. Tästä on meidän
kaikkien syytä olla huolissaan ja päättäväisesti tarttua asiantilan muuttamiseen. Olisi myös
kohtuutonta sanoa, että tämä lainvalmistelun keskeneräisyys olisi vain tämän hallituksen
ongelma, vaikka se onkin jo tätä hallitusta leimaava. Jo kymmenen vuoden ajan ovat
lainoppineet kohteliaasti vihjailleet heikosta lainsäätämisprosessista.

Arvoisat hyvät edustajat ja hallitus! Meidän on nostettava oman tekemisemme tasoa.
Yksi mittari lainsäädäntötyön onnistumisesta voisi olla oikeuskäsittelyiden väheneminen
laintulkinnan epäselvyyden tähden. Tämä tarkoittaisi lain tarkkarajaisuuden lisäämistä
säätämisessä.

Arvoisa puhemies! Hallituksen linjaus tälle kaudelle on alusta asti ollut paremman sään-
telyn laatiminen. Tavoitteeksi asetettiin säädöspolitiikan ohjauksen selkeyttäminen, sään-
12



Pöytäkirjan asiakohta PTK 10/2017 vp
telymäärän keventäminen ja vaihtoehtoisten ohjauskeinojen käytön lisääminen. Kristillis-
demokraatit tukevat kaikkia näitä tavoitteita. Hallitukselta tulee tänä keväänä 120 esitystä
ja 7 selontekoa. Vaikka ahkeruus on arvostettavaa, niin määrä harvoin korvaa laatua, var-
sinkaan silloin kun puhutaan yhteiskuntamme ja sen tulevaisuuden kannalta erittäin kes-
keisistä rakenteista ja niitä muuttavista muutoksista. Kristillisdemokraattinen eduskunta-
ryhmä muistuttaa: aikaa on oltava riittävästi, ettei kansa tipahda kyydistä.

Huoli lainvalmistelun heikosta laadusta on noussut esille usean tahon toimesta. Perus-
teltu kritiikki on kohdistunut muun muassa perustuslaillisten ongelmien ohittamiseen
useamman esityksen kohdalla. Näistä muutamina voisi mainita Vaasan päivystyskysy-
myksen ja käräjäoikeuksien rakenneuudistuksen, joissa uhataan muun muassa perustus-
laissa turvattua kielioikeutta ja oikeutta oikeusturvaan. Iso huoli on kunnollisten vaikutus-
arvioiden puuttuminen. Lisäksi hallitus on leikkauspolitiikkansa keskellä toistuvasti tyyty-
nyt perustelemaan esityksiä vain taloudellisilla syillä. Tämän asian on nostanut esille myös
lainsäädännön arviointineuvosto. Lakivaliokunnan jäsenenä totean, että valiokunta ei voi
perustaa lakia vain fiskaalisiin syihin. Vaikka kristillisdemokraattinen eduskuntaryhmä pi-
tää Suomen talouden parantamista keskeisenä tavoitteena, katsomme, ettei pelkillä talous-
vaikutuksilla voida poistaa muiden perusteiden ja vaikutusten merkitystä.

Arvoisa puhemies! Hallituksen tulee kiinnittää erityistä huomiota siihen, että isot lain-
säädäntökokonaisuudet tuodaan eduskunnalle yhtenä kokonaisuutena, ei niin kuin nyt teh-
dään esimerkiksi sote-lainsäädännössä, että muutosesitykset tuodaan pieninä paloina, jol-
loin kokonaistavoitteet ja toteutus jäävät arvailujen varaan. Tämä lisää epätietoisuutta
koko yhteiskunnassa hallituksen pyrkimyksistä ja hankaloittaa kuntien valmistautumista
uudistukseen.

Kristillisdemokraattinen eduskuntaryhmä toivoo, että hallitus suhtautuu näihin laajoi-
hin havaintoihin nöyrästi ja parantaa omaa juoksuaan, jotta mekin oppositiossa voisimme
juosta paremmin.

Puhemies Maria Lohela: Ja sitten pääministeri Sipilä, 3 minuuttia, olkaa hyvä.

15.03 Pääministeri Juha Sipilä: Kiitoksia, arvoisa puhemies! Arvoisat edustajat, kiitok-
sia puheenvuoroista. Tehtyjä ehdotuksia pohditaan. Esimerkiksi tähän komiteatyöehdo-
tukseen ministeri Vehviläinen ottaa sitten myöhemmin kantaa, kun saa puheenvuoron.

Lainsäädännön kehittäminen on äärimmäisen vakava kysymys hallitukselle. Kehitettä-
vää on prosesseissa aina, niin on nytkin. Näitä prosessejahan on tutkittu myöskin kansain-
välisissä tutkimuksissa, ja Suomi on niissä kyllä pärjännyt todella hyvin, kun puhutaan hy-
västä hallinnosta.

Täällä nostettiin sääntelyn tarve ja sääntelyn laatu. Meidän täytyy jatkuvasti arvioida si-
tä, että emme tee turhaa sääntelyä ja uskallamme myöskin purkaa turhaa sääntelyä. Liial-
linen sääntely estää yhteiskunnan kehittymistä, oma-aloitteisuutta ja kilpailukykyä. Tässä
pitää aina löytää sopiva tasapaino. Määrä ei todellakaan korvaa laatua silloin, kun puhu-
taan lainsäädännöstä. Meidänkin täytyy hallituksena tässä jatkuvasti etsiä tasapainoa sen
välillä, että Suomi on ollut pitkään uudistamatta ja uudistuksia tarvitaan ja sen mukana
lainsäädäntöä.

Lainsäädännön arviointineuvosto on aloittanut toimintansa mielestäni hyvin. Se teh-
dään nyt osana lainsäädännön prosessia, se tehdään ennen kuin hallituksen esitys annetaan
13



Pöytäkirjan asiakohta PTK 10/2017 vp
ja se on tuonut arvokkaan lisän tähän prosessiin. Siellä on kiinnitetty erityistä huomiota
vaikutusten arviointiin ja perusteluihin.

Sitten muutama sana vielä tästä perustuslakikeskustelusta.
Ensinnäkin perustuslaki ilmentää suomalaisen yhteiskunnan perusarvoja. Ne ovat riip-

pumattomia taloudellisista ja poliittisista suhdanteista. Meillä on hyvä perustuslaki. Mutta
erityisesti meidän kansanedustajien osallistuessamme julkiseen keskusteluun tämän perus-
tuslaillisuuden vakavuuden pitäisi näkyä osana keskusteluissa. Erityisesti kansanedustaji-
na ja ministereinä, kun otamme kantaa perustuslakikysymyksiin, pitää paneutua kunnolla
siihen lakiesitykseen, ottaa huomioon perusoikeuksien punninta ja niiden välisen tasapai-
non punninta eikä nostaa mustavalkoisesti näitä kysymyksiä. Tämä on myöskin aina, kun
perustuslakia tulkitaan, se lähtökohta.

Puhemies Maria Lohela:  Ministeri Lindström, 3 minuuttia, olkaa hyvä.

15.06 Oikeus- ja työministeri Jari Lindström:  Arvoisa rouva puhemies! Aloitetaan
näistä ryhmäpuheista.

Edustaja Tölli sanoi, että lainvalmistelussa on tukeuduttava oikeusministeriön apuun, ja
tämä on tietysti vahva tunnustus oikeusministeriölle ja sen lainvalmisteluosastolle. Eli se
on nimenomaan näin, että me autamme omien valmisteluhankkeidemme ohella myös mui-
ta ministeriöitä näissä valmisteluhankkeissa ja annamme myös paljon lausuntoja, viime
vuonna 255 lausuntoa. Tietysti pääasiassa se vastuu on kunkin ministeriön omalla kontol-
la, eli myös se on tietysti syytä muistaa. Ja kritiikkiin on aina suhtauduttava vakavasti eikä
ylenkatsoen. Ei voi sanoa, että ollaan oltu täydellisiä. Ei olla oltu täydellisiä. On tehty vir-
heitä, ja niistä virheistä pitää ottaa opiksi jatkossa.

Edustaja Huhtasaari nosti puheessaan esille muun muassa kiireen, ja kyllä mekin olem-
me tämän tunnistaneet, että joskus on turhan kiire. Pitää pystyä silloin hetken aikaa miet-
timään, mitä nyt ollaan tekemässä, koska paitsi että meillä on näistä resursseista muuten-
kin pulaa, myös tämä aikapula on semmoinen. Mutta se ei saa johtaa siihen, että lainval-
mistelun taso ja laatu heikkenevät, ja tästä pitää ottaa opiksi.

Sitten erikseen vihreiden, vasemmistoliiton ja Ruotsalaisen kansanpuolueen ryhmäpu-
heitten huomio siitä, että on tapahtunut jonkunlainen asennemuutos. Minä kyllä itse olen
eri mieltä asiasta. Väitän, että tässä ei ole mitään muuta asennemuutosta kuin se, että kansa
on valinnut meidät tänne, ja onhan se kumma, jos se ei politiikassa jollain lailla näy. Mutta
se ei saa tarkoittaa sitä, että perustuslaki ja sen ohittaminen olisivat tässä jonkunlaisia lyö-
mäaseita. Suhtaudun itse vakavasti niihin syytöksiin, että me olisimme itsetarkoitukselli-
sesti tuoneet eduskuntaan sellaisia esityksiä, jotka olisivat tieten tahtoen perustuslain vas-
taisia. Kyllä se idea on ollut se, että perustuslakivaliokunta on se elin, joka katsoo, onko
näin vai eikö ole näin. Ja siihen pitää pystyä luottamaan, koska ainakaan minulla ei riitä
asiantuntemus sanoa mistään laista suoraan, onko tämä perustuslain vastainen vai ei, jollei
se ole aivan selkeää, ja sittenkin epäilen itseäni. Eli kyllä minä jätän tässä asiantuntijoille
tämän, ja viime kädessä se on Suomessa perustuslakivaliokunta, ja sen työlle pitää antaa
sille kuuluva arvo. Näin minä itse tämän ajattelen.

Totta kai se on hyvä, että me keskustelemme lainsäädännöstä ja myös perustuslaista.
Tätä itse tarkoitin. En minä ole esittänyt, että meidän pitäisi perustuslakia muuttaa sen ta-
kia, että perussuomalaiset ovat hallituksessa. Ei tietenkään. Kyllä minäkin tiedän, miten
perustuslakia muutetaan, ja se on hyvä, että se on niin pitkän polun päässä, että sitä ei muu-
14



Pöytäkirjan asiakohta PTK 10/2017 vp
tella tuosta vain. Mutta kyllä perustuslaista ja meidän kansainvälisistä velvoitteistakin pi-
tää voida keskustella kiihkottomasti. Tätä tarkoitin.

Puhemies Maria Lohela: Sitten voidaan siirtyä debattiin. Pyydän siihen osallistuvia il-
moittautumaan. Edustaja Tölli aloittaa. — Olkaa hyvä.

15.09 Tapani Tölli kesk (vastauspuheenvuoro): Arvoisa puhemies! Olen lähes kymme-
nen vuotta ollut perustuslakivaliokunnassa, ja yksi käsite on erityisesti jäänyt mieleen, ja se
on oikeasuhtaisuus. Kun kuuntelin osaa opposition puheenvuoroista, niin kyllä se oikea-
suhtaisuus siitä oli aika kaukana.

Nyt kun me keskustelemme tästä asiasta, niin jos joku asia, niin lainsäädännön laadun
varmistaminen ja sen kehittäminen on yhteinen asia eikä hallitus—oppositio-asia. Haluan
todeta sen, kun tämä on lähtenyt liikkeelle oikeuskanslerin kertomuksesta, että kertomus
oli vuodelta 2014 ja se oli sen ydin eikä tämän hallituksen toimet. Nyt meidän täytyy ottaa
tässä pitempi perspektiivi ja yhdessä kehittää eteenpäin. Ei tämä nyt tällä väittelyllä —
säästetään se vähän vaikeampiin asioihin. Kun tämä on yhteinen asia, kehitetään tätä. Syyt-
telyllä tämä asia ei mene eteenpäin. (Eduskunnasta: Rakentava puhe!]

15.10 Laura Huhtasaari ps (vastauspuheenvuoro):  Arvoisa puhemies! Oikeuskanslerin
tilastojen mukaan hallituksella on vähemmän korjattavaa lainsäädännön valmistelussa
kuin edellisillä hallituksilla keskimäärin. Pidetään tämä asia nyt mielessä.

Ei se esityksen kaatuminen perustuslakivaliokuntaan nyt niin kauheaa ole. Perustuslain
tulkinta voi myös muuttua ja elää yhteiskunnan arvojen muutoksen mukana, siksi lakien
valmistelussa ei aina voida tukeutua vanhoihin tulkintoihin. Ajat muuttuvat, lakien on
myös muututtava, eikä rappausta ilman roisketta. On hienoa, että tämä hallitus uskaltaa
koko ajan kehittää ja tuoda uusia esityksiä, mennä eteenpäin, varsinkin kun oppositio vii-
me kaudella siirsi asioita meille. [Välihuutoja — Puhemies koputtaa]

15.11 Antti Häkkänen kok (vastauspuheenvuoro):  Arvoisa puhemies! Tässä kuultiin
pääosin aika konsensushenkisiä puheenvuoroja lainvalmistelun laadusta ja tasosta ja niistä
vuosikymmeniä, jo Paasikiven ajoista lähtien olleista haasteista, joita on ollut ilmassa.
Kaikki puolueet ovat olleet niissä enemmän tai vähemmän kehittämässä tai olleet myös
mukana tietyissä epäonnistumisen kysymyksissä.

Nämä vaikutusarviot ovat yksi tärkeimpiä kehityskohteita, joita pitää viedä eteenpäin.
Viime vaalikaudella kuntaministerinä toiminut Paula Risikko nosti voimakkaasti esiin sil-
loin erittäin tarpeellisesti tämän lainsäädännön vaikutusten arviointineuvoston perustami-
sen, ja on hyvä, että se on saatu nyt perustettua, mutta sen työtä pitää kehittää eteenpäin:
yhteisvaikutusten arviointi ja myös lainsäädännön jälkivaikutusten arviointi pitäisi ottaa
voimakkaammin huomioon.

15.12 Ville Skinnari sd (vastauspuheenvuoro): Arvoisa puhemies! Ainakin olemme pää-
ministerin kanssa siitä samaa mieltä, että meidän suomalaisten pitää tässäkin asiassa kes-
kittyä laatuun, ei bulkkiin. Puhumme siis lainsäädännöstä.

Mutta te ette, arvoisa pääministeri, vastannut siihen kysymykseen, aiotteko te todella
tehdä sille asialle jotain, että me saisimme kokopäiväisen oikeusministerin. Pyydän edel-
leen, että vastaatte tähän kysymykseen.
15



Pöytäkirjan asiakohta PTK 10/2017 vp
Haluan myös kehua tässä keskustan ryhmäpuheenvuoron käyttänyttä edustaja Tölliä hä-
nen avauksestaan liittyen tämän komiteamallin luomiseen. Me SDP:ssä aidosti katsomme
tässäkin tulevaisuuteen ja olemme valmiit lähtemään mukaan tämäntyyliseen yhteistyö-
hön.

15.13 Outi Alanko-Kahiluoto vihr (vastauspuheenvuoro):  Arvoisa rouva puhemies!
Monen oikeusoppineen mielestä hallituksen yritys säätää niin sanottu kotoutumislaki oli
eräs huolestuttava esimerkki siitä, miten hallitus on sivuuttanut perustuslain ja perusoikeu-
det. [Ben Zyskowicz: Ja monen mielestä ei ole!] Esimerkiksi valtiosääntöasiantuntijat Juha
Lavapuro ja Tuomas Ojanen ovat sanoneet, että kotoutumislakiesitykseen liittynyt puolue-
poliittinen suhmurointi hakee vertaistaan ainakin kotimaisen valtiosääntöelämän lähihisto-
riassa. Hallitus päätyi sitten vetämään tämän lakiesityksensä pois sen perustuslakiongel-
mien vuoksi, mutta sitä perusteltiin kuitenkin taloudellisilla vaikutuksilla, joita hallitus ei
kylläkään esittänyt julkisesti eduskunnalle. Kela nosti esiin, että tästä muutoksesta ei olisi
tullut mitään säästöjä, ja onkin jäänyt täysin auki, miksi hallitus toi tämän kyseenalaisen
esityksensä elikkä perustuiko tämä lakiesitys joihinkin [Puhemies koputtaa] laskelmiin ja
missä ne laskelmat nyt ovat. Voitteko esitellä meille sellaiset?

15.14 Annika Lapintie vas (vastauspuheenvuoro):  Rouva puhemies! Pääministeri ja oi-
keusministeri käyttivät hyvinkin rakentavat puheenvuorot, ja siitä on hyvä jatkaa.

Kun hallitus valmistelee lakeja, niin teillähän on koko ministeriön valmistelukunta käy-
tössänne — ja silloin on syytä antaa myös näille virkamiehille riittävästi aikaa perehtyä
näihin asioihin — ja samoin oikeuskansleri ja uusi arviointineuvosto. Mutta ei siitä paljon
hyötyä ole, jos heidän kommenttejaan ei kuunnella.

Sitten kun tullaan tähän eduskunnan perustuslakivaliokunnan työhön, samalla tavalla on
syytä pitää huoli siitä, että kaikki asiat tulevat perustuslakivaliokunnan käsittelyyn, jos
niissä on kysymysmerkkejä. Me olemme tällä vaalikaudella valitettavasti joutuneet kaksi
kertaa käymään äänestystä täällä täysistunnossa siitä, kuuluuko asia perustuslakivaliokun-
nan käsittelyyn vai ei. Ei näin pitäisi olla. Eduskunnan käyttäytymissääntöjen mukaan, jos
on epäselvyyttä asian perustuslainmukaisuudesta, niin totta kai [Puhemies koputtaa] se pi-
täisi silloin käsitellä myös perustuslakivaliokunnassa eikä äänestää täällä salissa.

15.15 Eva Biaudet r (vastauspuheenvuoro): Arvoisa puhemies, värderade talman! Kun
puhutaan perustuslaista ja lasten oikeuksista, niin erityisen herkällä korvalla pitäisi pohtia,
mitä se tarkoittaa, ja kun kohdistaa heikompien oikeuksia nimenomaan lapsiin, jotka tule-
vat jostain muualta ja joilla on erilainen status, niin silloin ollaan kyllä perustuslain kanssa
ongelmissa, ja se olisi minun mielestäni hyvä oikeusministerin nyt tosi vahvasti tiedostaa.
Ja jos yhdellä puolueella on sellaisia tavoitteita, niin silloin ollaan perustuslain kanssa on-
gelmissa.

En utgångspunkt, ärade statsminister, för god lagberedning är också att riksdagen och med-
borgarna kan lita på innehållet i lagförslagen. Ett exempel på slarvig lagberedning är jour-
reformen. I regeringens proposition till exempel i jourreformen fanns en felaktig hänvis-
ning till grundlagsutskottets beslutspraxis. Så får det inte gå till.
16



Pöytäkirjan asiakohta PTK 10/2017 vp
Nyt on käräjäoikeusuudistus eduskunnassa, ja siinä onkin hyvä kysyä, miten hyvin on pys-
tytty tekemään edellisen uudistuksen vaikutusarvioita pohjana tälle uudistukselle ja onko
nyt tehty riittävästi [Puhemies koputtaa] esimerkiksi kielellisten vaikutusten arviointia.

15.17 Antero Laukkanen kd (vastauspuheenvuoro):  Arvoisa rouva puhemies! Erittäin
tärkeää on kysyä, miten kansa kokee ja ymmärtää työmme, lisääntyykö usko oikeudenmu-
kaiseen yhteiskuntaan vai vähentyykö se. Tällä hetkellä monet kokevat, että työmme on
hutiloitua. Silloin siihen tarpeeseen ja kysymykseen pitää vastata, ei mennä pakoon joiden-
kin toissijaisten asioiden taakse.

Mikäli hallitus ei vastaa omasta tontistaan riittävällä huolellisuudella, joutuvat valiokun-
nat virkamiehineen käsittelemään keskeneräisiä esityksiä ja paikkailemaan virheitä ja työ-
taakka eduskunnan valiokunnissa lisääntyy. Vallan kolmijako-opin mukaisesti oikeuslai-
toksen tulisi pystyä soveltamaan tämän talon työn tulosta, ja lain valmistusmateriaalilla on
perinteisesti ollut keskeinen asema lainsoveltajan työssä avaten tälle lainsäätäjän tarkoi-
tuksen. Mutta jos nämä kaikki tehdään huolimattomasti, niin koko tämä toimintaketju häi-
riintyy, ja sen tähden, [Puhemies koputtaa] arvoisa puhemies, toivon, että tulevissa talous-
arvioneuvotteluissa oikeusministeriön alan resursseja... [Puhemies keskeyttää puheenvuo-
ron puheajan ylityttyä]

15.18 Tapani Tölli kesk (vastauspuheenvuoro): Arvoisa puhemies! Minä palaan vielä tä-
hän kotouttamisraha-asiaan. Siinähän tämä meidän järjestelmämme toimi niin kuin pitää-
kin: asia käsiteltiin perustuslakivaliokunnassa ja valiokunta antoi asiasta lausunnon, joka
oli yksimielinen. Tämä on monta kymmentä kertaa ollut esillä. Tämähän osoittaa, että
meillä on hyvä järjestelmä. Kun perustuslakivaliokunta esittää siitä tulkinnan, niin se on
sitten ohjeena myöhemmin valmistelua varten. Me silloin tällöin tarvitsemme tätä.

Sitten mitä tulee tähän keskusteluun muuten: Erityisesti minä kyllä ihmettelin vihreiden
puheenvuoroa. En minä halua mennä menneeseen liikaa, mutta jos edellisiltä hallituskau-
silta olisi puhtaat jauhot pussissa näissä asioissa, niin silloin olisi tämmöiseen, näin kovaan
kritiikkiin aihetta. Mutta nyt meidän on katsottava eteenpäin. Minulla on aivan riittävästi
aineistoa edelliseltä kaudelta, mitkä asiat olivat perustuslain näkökulmasta ongelmallisia ja
mitkä olivat tosi vaikeita, mutta nyt meidän on syytä katsoa eteenpäin, lakata syyttelemäs-
tä. Tämä on niin tärkeä asia meidän koko oikeusjärjestelmän kannalta.

15.19 Ville Niinistö vihr (vastauspuheenvuoro): Arvoisa puhemies! Hallitus ja erityisesti
pääministeri Sipilä tuntuvat lähestyvän tätä lainvalmistelua ja perustuslakia kuin jonakin
teknisenä asiana, että aivan kuin hallitus tässä tekisi arvoneutraaleja lakeja, kiinnittää vä-
hän ruuveja ja muttereita ja sitten asiat menevät kuntoon. Mutta siitähän tässä ei ole kysy-
mys, vaan perustuslaki suojaa meidän kansalaisten yhdenvertaisuutta, ihmisoikeuksia ja
perusoikeuksia, ne suojaavat ihmisten toimeentuloa.

Hallituksen lainvalmistelussa ainakin yksi piirre on selvä. Se on se, että tämä hallitus
suhtautuu kielteisesti ihmisoikeuksiin, erityisesti turvapaikanhakijoiden oikeuksiin, ja te-
kee toistuvasti lakiesityksiä, joissa koetellaan näitä rajoja. Oikeusapua on rajoitettu. Siinä
perustuslakivaliokunta edellytti, että lasten on sitä saatava. Tämäkin päätös on osoittanut,
että hallinto-oikeudet ovat ruuhkautuneet ja prosessit venyneet. Siitä on tullut kalliimpaa,
koska oikeusapua ei ole prosessin alussa saatavilla. Se oli kielteinen ihmisoikeusnäkemys,
ja se on kotouttamislain rinnalla toinen esimerkki siitä, että hallitus vain haluaa rajoittaa ih-
17



Pöytäkirjan asiakohta PTK 10/2017 vp
misoikeuksia ja kokeilee, [Puhemies koputtaa] onko se perustuslain kannalta mahdollista.
Se ei ole hyvä tavoite, [Puhemies koputtaa] perustuslakia ja oikeusvaltiota kunnioittava...
[Puhemies keskeytti puheenvuoron puheajan ylityttyä.]

15.20 Ben Zyskowicz kok (vastauspuheenvuoro):  Arvoisa rouva puhemies! Aivan al-
kuun tekee mieli kysyä oppositiolta tämän kritiikin jälkeen, että missäköhän maassa, Eu-
roopassa tai maailmassa, perusoikeudet ja ihmisoikeudet ovat paremmalla tolalla kuin tääl-
lä Suomessa.

Mutta varsinainen asia on se, että oppositio täällä antoi ymmärtää virheellisesti nykyi-
sen hallituksen suhtautumisesta perustuslakiin. Kun ette tässä asiassa usko kuitenkaan mi-
nua, niin uskokaa edes oikeuskansleri Jonkkaa, johon sekä tässä keskustelussa että julki-
sessa keskustelussa on usein viitattu. Mitä Jonkka sanoi viikko sitten täällä eduskunnassa?
"Sitten kysymys siitä, onko nykyhallitus tai joku muu hallitus sivuuttanut oikeuskanslerin
lakiehdotuksen perustuslaillisuutta koskevat huomautukset. Siinä on näin asianlaita, että
joskus meidän esittämämme näkemykset menevät paremmin, joskus huonommin perille,
ja siinä ei ole kysymys siitä, että siinä olisi nyt jyrätty taikka syrjäytetty meidän esittä-
miämme näkemyksiä, vaan siinä on kahdella juristilla pikkasen erilainen käsitys, mutta sii-
nä on lähinnä nyt sitten tulkinnasta kysymys."

Sitten täällä vielä kysyttiin, [Puhemies koputtaa] onko tällä hallituksella enemmän [Pu-
hemies: Ja nyt aika täynnä!] — jos saan tämän sanoa, puhemies — ollut näitä tämmöisiä
perustuslaillisia ongelmia, joihin olisi jouduttu puuttumaan. — Toivottavasti saan jatkaa,
koska tämä on erittäin merkittävä... [Puhemies keskeyttää puheenvuoron puheajan ylityt-
tyä]

15.21 Anna-Maja Henriksson r (vastauspuheenvuoro):  Et minun puheenvuoroni aika-
na. [Ben Zyskowicz: Uudella puheenvuorolla tarkoitin!] — Joo, otit viisi sekuntia minulta.

Arvoisa puhemies, värderade talman! Det är klart att vi har problem med lagberedning-
en, jag tror att det är viktigt att man erkänner det faktumet, alla i den här salen borde erkän-
na det. Och då måste vi göra någonting åt saken. Frågan är: Vad gör vi? Jag vill veta: Kom-
mer statsministern att se positivt på det förslag som kom både från centern och från svens-
ka riksdagsgruppen att gå in för ett kommittéarbete i större utsträckning än hittills?

Arvoisa puhemies! Meillä on lainvalmistelussa ongelmia, ja sen takia tähän on nyt tartut-
tava. Me olemme maailmassa niitä kärkimaita, joissa perusoikeudet pidetään korkealla, ja
näin pitää ollakin, ja siitä ei ole varaa tinkiä. Tästä on kysymys.

Mutta, arvoisa puhemies, nyt on niin, että myös tässä eduskuntasalissa olisi syytä ottaa
asiat vakavasti. Jos täällä esitetään, että joku asia pitäisi lähettää perustuslakivaliokuntaan,
niin se pitäisi lähettää, [Puhemies koputtaa] eikä niin, että täällä äänestetään se nurin. Se
antaa erittäin huonon kuvan.

15.23 Antti Lindtman sd (vastauspuheenvuoro):  Arvoisa puhemies! Tässä asiassa en
voisi enempää olla samaa mieltä Henrikssonin kanssa.

Arvoisa puhemies! Pääministeri täällä, voi sanoa, vähän heristi sormea kansanedustajil-
le, että pitäisi olla varovainen, kun keskustelussa viitataan perustuslakiin, että ei pitäisi ot-
taa tulkintoja näin vain. Mutta te olette, hallituspuolueet ja pääministeri, itse kaksi kertaa
estäneet perustuslakiarvioinnin, niin perintöveron yhteydessä kuin Vaasan päivystyksen
18



Pöytäkirjan asiakohta PTK 10/2017 vp
yhteydessä. Te olette omalla toiminnallanne aiheuttaneet sen, että tällä hallituskaudella ei
ole haluttu katsoa, ovatko nämä esitykset olleet sopusoinnussa perustuslain kanssa.

Huoli lainsäädännön valmistelusta on yhteinen, ja, arvoisa puhemies, kiinnitän yhteen
asiaan huomiota: jopa kaikissa hallituspuolueiden ryhmäpuheenvuoroissa kiinnitettiin
huomiota resursseihin. Kysynkin nyt teiltä, pääministeri: olisiko teidän aika arvioida uu-
delleen päätöstänne saneerata hallituksesta puolikas oikeusministeri pois? Tämä olisi asia,
josta pitäisi nämä harjoitukset aloittaa paremman lainsäädännön valmistelun takaamisek-
si. Oletteko te tähän valmis vai ettekö?

15.24 Leena Meri ps (vastauspuheenvuoro):  Arvoisa puhemies! Sanon loppuun tuon
edustaja Zyskowiczin aloittaman asian, kun hän ei saanut sitä sanottua loppuun. Oikeus-
kansleri ilmoitti, että lainsäädännön taso on pysynyt samalla tasolla koko hänen uransa
ajan, jos sitä sitaattia haitte.

Olen oikeastaan vähän pöyristynyt siitä, että edustaja Niinistö puhuu siitä, että tämä hal-
litus suhtautuisi kielteisesti ihmisoikeuksiin. Olen itse perustuslakivaliokunnassa, ja me
olemme tehneet niitä muutoksia, joita on tarvittu. Jos täällä viitattiin nyt näihin maahan-
muuttoa koskeviin lakiuudistuksiin, niin ne on tehty yksimielisesti, ja te olette, edustaja
Niinistö, ollut mukana niissä. Eli minä en nyt oikein ymmärrä, miten te ajattelette näin, että
meidän lausuntomme olisivat jotenkin erityisiä.

Minusta on erittäin hyvä, että me käymme erilaista keskustelua siitä, mikä on kansan-
edustajan, mikä perustuslakiasiantuntijoiden vaikutus tässä erilaisessa lakien tulkinnassa,
ja se on hyvin tärkeä keskustelu.

Muutakin olisi, mutta tämä minuutti menee niin nopeasti.

15.25 Ville Niinistö vihr (vastauspuheenvuoro): Arvoisa puhemies! Olisi hyvä, että kan-
sanedustajat tunnistaisivat sen eron, että kun perustuslakivaliokunta tekee työtään, se arvi-
oi sitä, mikä on Suomen perustuslain tulkinta, ja pyrkii siitä tekemään yhdessä päätöksiä.
Mutta kuten perustuslakiasiantuntijatkin ovat julkisuudessa tuoneet esille, niin se, että ve-
tää riman yli just ja just, ei ole hyvä tavoite ihmisoikeusmyönteisessä, edistyksellisessä si-
vistysvaltiossa, joka pyrkii parantamaan ihmisten yhdenvertaisuutta ja tasa-arvoa. Tämä
hallitus yrittää tosi usein vetää just ja just riman yli, ja tästä näissä perustuslakiongelmissa
on kysymys, esimerkkinä se, että oikeuskansleri itse lehtihaastattelussa sanoi, että tällä hal-
lituksella on tietyntyyppisiä perusoikeusongelmia. Hän viittasi säästölakeihin ja hän viitta-
si ihmisoikeuskysymyksiin, eli hänkin on tuonut esille, että näissä asioissa on ollut ongel-
mia ja hallituksen kannattaisi katsoa peiliin. Se ei ole Suomen kansainvälisen maineen kan-
nalta hyvä asia, eikä se ole hyväksi niille turvapaikanhakijoille, jotka ovat tuolla kadulla
käytännössä oikeudettomassa tilassa teidän päätöksenne takia.

15.26 Aino-Kaisa Pekonen vas (vastauspuheenvuoro):  Arvoisa puhemies! Kovasti ar-
vostamani kansanedustaja Tölli peräänkuulutti keskustan ryhmäpuheenvuorossa komitea-
työskentelyä suurissa, erityisesti yli vaalikausien menevissä hankkeissa. Viime kaudella
sote-uudistusta valmisteltiin parlamentaarisessa työryhmässä. Mukana valmistelussa oli-
vat sekä hallitus että oppositio, ja erityisesti te, pääministeri Sipilä, vaaditte sitä silloin op-
positiojohtajana. Nyt hallitus on kuitenkin sivuuttanut opposition parlamentaarisesta val-
mistelusta, mutta minä kannatan lämpimästi edustaja Töllin ajatusta siitä, että palattaisiin
19



Pöytäkirjan asiakohta PTK 10/2017 vp
parlamentaariseen valmisteluun myös tämän valtavan sosiaali- ja terveysuudistuksen kans-
sa, ja vasemmistoliitto on valmis lähtemään mukaan tähän työhön.

15.27 Peter Östman kd (vastauspuheenvuoro):  Arvoisa rouva puhemies! On selvä, että
sekä oppositiolla että medialla on tärkeä rooli lainsäädäntötyön laadun tarkastelussa. Sa-
malla meillä oppositiopoliitikoilla on median tavoin suuri vastuu siitä, mihin suuntaan kan-
san mielipide ja käsitys työstämme kehittyy. Kun itse joulun jälkeisellä viikolla seurasin
uutisvirtaa, joinakin päivinä tunnista tuntiin panin merkille, kuinka aamulla julkaistu vir-
heellinen uutinen korjattiin myöhemmin päivän aikana. Yksi iso uutinen silloin oli lainsää-
däntötyön valmistelun heikko taso. Kuitenkin aamulla julkaistu puolitotuus jäi elämään
useimmissa medioissa, ja se jäi myös yleiseksi käsitykseksi ihmisten parissa.

Arvoisa puhemies! Lainsäädäntötyön valmisteluun liittyy haasteita, ja ne on tunnustet-
tava, mutta paras lopputulos syntyy siitä, että me täällä yhteisesti, oppositio ja hallitus,
haemme ratkaisuja näihin ongelmiin ja haasteisiin.

15.28 Ilkka Kantola sd (vastauspuheenvuoro):  Arvoisa puhemies! Tämän vaalikauden
alussa perustuslakivaliokunta kutsui kuultavaksi eri ministeriöiden kansliapäälliköt. Tä-
män tarkoituksena oli kuulla heidän käsityksiään siitä, millä tavalla hyvää lainvalmistelua
voisi kehittää. Eräs viesti, jonka heiltä kuulin, oli se, että poliittisen ohjauksen sattumanva-
raisuus ja mukaantulo eri kohdissa, usein väärässä kohdassa, vaikeuttaa johdonmukaista
lainvalmistelua.

Tämä kysymys, joka minulla on mielessäni, on se, heijastuuko hallituksen kokoonpano
jollakin tavalla, hallituksen toimintakyky, siihen, millä tavalla lainvalmistelu kulkee. Kun
tämä Sipilän hallitus aloitti, näytti siltä, että saadaan hyvä, yhteistyökykyinen hallitus. Oli
puhetta avokonttorista ja hyvästä mielestä, jolla lähdettiin liikkeelle, mutta sitten jo mar-
raskuussa tiedettiin, että hyvin kipeän ratkaisun jälkeen hallitus pystyi jatkamaan, kun löy-
dettiin jonkinlainen alustava kompromissi sote-ratkaisusta. Viime kaudella hallituksen yh-
teistyökyky siinä loppupuolella loppui ja oli hyvin heikolla tolalla. Tämä heijastunee lain-
valmistelun tasoon. Miten, pääministeri, arvioitte sitä hallituksen toimintakyvyn vaikutus-
ta siihen, miten lainvalmistelu kehittyy?

Puhemies Maria Lohela:  Vielä edustaja Arhinmäki ennen ministeri Vehviläistä.

15.29 Paavo Arhinmäki vas (vastauspuheenvuoro): Arvoisa rouva puhemies! Täällä on-
gelmia on ollut todella perustuslain kanssa ainakin lausunnoissa, ja on kyseenalaistettu
Suomen perustuslakia. Mutta laajemminkin vaikutusten arvioinnissa, jos ajatellaan niitä
lainsäädäntöjä, joita on tuotu eduskunnalle tai on suunniteltu, ja verrataan esimerkiksi vii-
me kauteen, jolloin tehtiin arviot lainsäädännön vaikutuksista tuloeroihin, köyhyyteen,
niin nämä on jätetty kokonaan hallituksessa tekemättä. Ajattelen nyt esimerkiksi päivähoi-
tomaksujen korottamista tai eläkkeensaajien asumistuen poistamista. Ne jouduttiin kaata-
maan opposition toimesta. [Naurua] Oppositio joutui tekemään niistä laskelmat, jotka hal-
litus jätti tekemättä. Ne kaatuivat siihen, että eduskunnan tietopalvelussa laskettiin, [Va-
semmalta: Juuri näin!] mitkä ovat näiden päätösten vaikutukset. Tämä on yhtä lailla huo-
noa lainvalmistelua. Pääministeri Sipilä, [Puhemies koputtaa] tähän teidän pitäisi puuttua
hallituksen lainvalmistelussa, ei niinkään odottaa, että... [Puhemies keskeyttää puheenvuo-
ron puheajan ylityttyä]
20



Pöytäkirjan asiakohta PTK 10/2017 vp
Puhemies Maria Lohela:  Ministeri Vehviläinen, 3 minuuttia.

15.30 Kunta- ja uudistusministeri Anu Vehviläinen: Arvoisa puhemies! Hallinnon ke-
hittämisestä vastaavana ministerinä muutama näkökohta tähän keskusteluun:

Ensinnäkin totean sen, että emme kyllä pääse yhtään eteenpäin täällä syyttelemällä toi-
nen toisiamme, vaan pitää katsoa eteenpäin ja hakea ratkaisuja, jotka tulevat auttamaan
niin tätä hallitusta kuin myös tulevia hallituksia. On itsestään selvä asia, että laadukas lain-
säädäntö ja hyvä hallinto kulkevat käsi kädessä. Se on se perusasia, josta lähdetään liik-
keelle.

No, mitä aiomme nyt tässä tehdä? Vuosi sitten asetin varatuomari Seppo Tiitisen johta-
man työryhmän, jossa pohditaan yhtenäisen valtioneuvoston kehittämistä ja myös parla-
mentaarisen komiteatyön käyttöönottamista ja kehittämistä. Me tiedämme, että aikojen ku-
luessa on ollut paljon parlamentaarisia komiteoita, mutta voi olla, että sellaisessa roolissa,
kuin ne ennen olivat, ne eivät aivan istu tähän. Mutta tässä työssä on muun muassa edus-
taja Töllikin mukana ja monia muita ansioituneita parlamentaarikkoja ja yhteiskunnallisia
vaikuttajia, ja meillä on maaliskuun lopun jälkeen parempi mahdollisuus arvioida tätä Tii-
tisen työryhmän työtä myös tämän parlamentaarisen komiteatyöskentelyn osalta ja komi-
teatyön osalta kokonaisuudessaan.

No sitten toinen asia, joka on otettava lainsäädäntötyössä enemmän meidän kaikkienkin
esille, on avoin valmistelu: että valmistelu lähtee riittävän ajoissa avoimena kuullen sidos-
ryhmiä ja hakien sellaisia työtapoja, että niille, jotka ovat tämän lainsäädännön piirissä, sen
vaikutukset tulevat esille ja tietoon ennen kuin vasta lausuntokierrosvaiheessa. Omalta
osaltani olen esimerkiksi laittanut avoimeen valmisteluun sellaisen monimutkaisen lain
kuin tiedonhallinnan uuden yleislainsäädännön. Siitä tehdään työpajatyöskentelyä nytten
ja pystytään katsomaan, miten siinä saadaan niitä näkökohtia jo tässä vaiheessa lainsäädän-
tövalmistelua huomioitua entistä paremmin.

Arvoisa puhemies! Vielä otan esille sen, että loppuvuodesta valtiovarainministeriöstä,
sekä ministeri Orpo että allekirjoittanut ja oikeusministeri Lindström, me kutsuimme yh-
teistyössä asiantuntijalaitoksia yhteiseen palaveriin kartoittamaan sitä, miten näitten asian-
tuntijaorganisaatioitten panosta pystyttäisiin paremmin ottamaan huomioon tässä lainsää-
däntövalmistelussa ja erityisesti vaikutusarvioinneissa. Siihen työhön kutsuttiin muun
muassa Suomen Pankkia, Sitraa, Kelaa, Valtion taloudellista tutkimuskeskusta ynnä muita
vakiintuneita tahoja. Tätä työtä johtaa Tuulia Hakola, ja kun selvittelin tänään, mitä tälle
asialle kuuluu, niin sieltä nousi esille muun muassa se, että sektoriministeriöillä itsellään
on erittäin vähän tätä vaikutusarviointikapasiteettia ja että sitä täytyisi lisätä. Täällä joku
mainitsikin, että on käytetty tietopalvelua, ja voisi olla hyvä, että hallituksella olisi esimer-
kiksi vaikka sosiaaliturvan ja verotuksen kysymyksissä myös tämmöinen yhteistyövalmis-
teluelin, jolta saataisiin tukea eri ministeriöihin.

Puhemies Maria Lohela: Jatketaan debattia.

15.34 Johanna Ojala-Niemelä sd (vastauspuheenvuoro): Arvoisa rouva puhemies! Tun-
nettua on, että sote-uudistus törmäsi viime vaalikaudella perustuslakiin ja tämä hallitus sai
sen ikään kuin huomenlahjaksi. Sote tietysti käy varoittavana esimerkkinä, miten poliitti-
nen ja aikatauluprässäys johtavat laadullisesti, hallinnollisesti ja oikeudellisesti kestämät-
tömään ehdotukseen. Mutta täytyy sanoa, että kyllä tämä kompurointi ja törmäykset perus-
21



Pöytäkirjan asiakohta PTK 10/2017 vp
tuslakiin ovat kasvaneet ja mahtipontisesti aloitetut lainsäädäntöhankkeet valuvat yksi toi-
sensa jälkeen hiekkaan. Tästä voi esimerkkinä ottaa työmarkkinauudistukseen tähdänneet
lainsäädäntöhankkeet tai viimeisimpänä esimerkkinä tehokkaan katumisen tai sakkojen
kaksinkertaistamisen. Ennen näitä SOS-aikoja myös oikeusministerit ovat puuttuneet val-
tioneuvostossa esitykseen, jossa oikeusministeriön toteamia epäkohtia ei ole korjattu. Ei se
väittely ole niin vaarallista juristien kesken, mutta onhan tämä nyt hullunkurista, ettei val-
tioneuvoston pöydän ympärillä istu juristia ollenkaan.

15.35 Antti Kaikkonen kesk (vastauspuheenvuoro): Arvoisa puhemies! Kyllä tässä nyt
tietysti täytyy tosiaan muistaa tämä aika pitkä kaari, mikä näissä ongelmissa tässä keskus-
telussa on, elikkä tässä on monta vaalikautta tämäntapaista keskustelua käyty. Mutta se on
meidän kaikkien puutteellisuutta, että asiat eivät vieläkään ole siinä tolassa kuin me kaikki
haluaisimme olevan. Mutta hyvä, että hallitus on tähän asiaan puuttunut. Pääministerin
viesti oli hyvä: tässä toimitaan, ja parempaan on pyrittävä ja parempaan on myöskin pys-
tyttävä. Uskon, että tähän suuntaan myöskin mennään.

Hallituksen ohjelmahan sinänsä on strateginen. Kun puhutaan tästä joittenkin hankkeit-
ten perumisesta, niin päämäärä, maalit pysyvät, mutta jos joku keino, toimenpide osoittau-
tuu tarkemmassa tarkastelussa tai vaikka lausuntokierroksella huonoksi, niin ei ole mieles-
täni häpeä, että sitten voidaan mieltä muuttaa. Pitäähän näillä lausuntokierroksilla joku
merkityskin olla, ja kun näin on, niin voidaan tilannetta arvioida tarpeen mukaan uudel-
leen.

Mutta, arvoisa puhemies, itseäni jäi askarruttamaan vielä tämä SDP:n vaatimus uusista
ministereistä hallitukseen. Sanoitte, että aloittakaa nyt vaikkapa oikeusministeristä. Sille
näkemykselle varmaan on perusteensa. Mutta mikä teidän näkemys on, kuinka paljon mi-
nistereitä lisää te ylipäätänsä haluatte, millä ministerimäärällä te uskotte hallituksen [Pu-
hemies koputtaa] olevan sitten teidän mielestänne toimintakykyinen?

15.36 Ville Skinnari sd (vastauspuheenvuoro): Arvoisa puhemies! Kun puhutaan laadus-
ta ja resursseista, niin silloin niitä yleensä tarvitaan. Kuten puheenvuorossani totesin, niin
aina säästämällä ei tule säästöjä. Kuinka paljon virkamiestyötä on mennyt hukkaan esimer-
kiksi viimeisen vuoden aikana näihin lainsäädäntöhankkeisiin? Onko kyse kymmenistätu-
hansista vai sadoistatuhansista euroista? Siinä onkin meillä selvitettävää.

15.37 Antti Häkkänen kok (vastauspuheenvuoro):  Arvoisa puhemies! Perustuslaki ja
valtiosääntö, kansainväliset sopimukset ovat tässä maailmanajassa äärimmäisen merkityk-
sellisiä ja tärkeitä. Siitä varmasti kaikki ovat samaa mieltä. Mutta sitten pitää mieltää myös
niiden rooli. Perustuslaki ei saa kovertaa kokonaan kansan vaaleissa valitsemien kansan-
edustajien toimivaltuutta. Eli vaaleilla on merkitystä. Eli perustuslaki ei tee kaikkea poli-
tiikkaa; se on reunaehto, miten kansanedustajat voivat toimia yhden vaalikauden aikana
enemmistöllä. Ja tästä siinä tulkinnassa on kyse: miten perustuslaki asettaa rajat ja mikä on
tavallisen politiikan rooli. Ja nyt tässä erityisesti vihreitten puheenvuoroissa tuli hyvin vah-
va politiikan maku, eli perustuslailla ruvetaan tekemään vähän ylilyönnin tapaisesti jo po-
litiikkaa, kun väitetään, että hallitus suhtautuu kielteisesti ihmisoikeuksiin, hallitusohjel-
ma on asetettu perustuslain yläpuolelle. Muistutanpa vain, että niin oppositiopuolueet kuin
hallituspuolueet yksimielisesti olemme hyväksyneet perustuslain mukaisina lähestulkoon
kaikki esitykset tällä vaalikaudella.
22



Pöytäkirjan asiakohta PTK 10/2017 vp
15.38 Heli Järvinen vihr (vastauspuheenvuoro): Arvoisa puhemies! Suomessa on arvos-
tettu, kansainvälisesti arvostettu, perustuslaki, ja sitä kannattaa vaalia. Vaikka välillä kes-
kusteluun nostetaan tarve perustuslakituomioistuimesta, perustuslakivaliokunta toimii
yleensä hyvin. On selvää, että hallituksen arvomaailma näkyy — jokaisen hallituksen ar-
vomaailma näkyy — siinä, kuinka korkealta tai kuinka matalalta perustuslain perusedelly-
tykset ylitetään, ja se kuuluu politiikkaan. Mutta sen sijaan, kuten täälläkin on jo mainittu,
ongelmia tulee siinä kohtaa, jos joitakin päätöksiä ei viedä perustuslakivaliokunnan arvi-
oitavaksi, ja toivoisin oikeusministeri Lindströmiltä arviointia ja työkaluja siihen, miten
jatkossa tulevaisuudessa voitaisiin varmistaa se, että epäselvissä tilanteissa tai tiedon li-
sääntyessä asiat saataisiin perustuslakivaliokunnan käsittelyyn oikean ja mahdollisimman
hyvän lopputuloksen varmistamiseksi.

15.39 Kimmo Kivelä ps (vastauspuheenvuoro):  Rouva puhemies! On todellakin paljon
pidempi perspektiivi syynä siihen, että käymme tätä keskustelua, joka on äärimmäisen tär-
keä. Monessa puheenvuorossa on tuotu esiin ongelmana se, että on jatkuva kiire. Tämä on
ajan peili. Ja yhtäältä olemme hyvin paradoksaalisessa tilanteessa, että täällä viime vuosi-
na puolueiden väliset erot ovat olleet kenties vähäisemmät kuin milloinkaan aiemmin itse-
näisyytemme historiassa, mutta siitä huolimatta voi sanoa, että poliittinen valmistelu ja po-
liittinen ohjaus ovat olleet kriisissä. Sitä edellisellä hallituskaudella saimme monella tapaa
maistaa. Että kyllä tässä täytyy myös käydä vakavaa keskustelua siitä, miten poliittisen oh-
jauksen johtamisjärjestelmiä kehitetään ja edistetään, ja monia hyviä asioita pääministeri
jo toi puheenvuorossaan esiin.

15.40 Joakim Strand r (vastauspuheenvuoro):  Värderade talman! Välfärd och resurser
måste skapas innan de fördelas. 

On ollut hieman yllättävää huomata, kuinka käytännön valmistelussa yritystoimintaa laa-
jassa mielessä ja erityisesti vientiteollisuuden toimintaedellytyksiä ei yleensä huomioida
tai kunnolla analysoida. Esimerkiksi todella isoa pakettia, terveydenhuoltolakia ja päivys-
tysjärjestelmää, uudistettaessa asia kuitattiin yhdellä ainoalla lauseella: "Ei merkittäviä
vaikutuksia yritystoimintaan." Näin ei tietenkään käytännössä ole. Arvoisa pääministeri,
olisiko mahdollista jatkossa lainvalmistelussa keskittyä hieman syvällisemmin dynaamis-
ten taloudellisten vaikutusten arviointiin yritysten näkökulmasta yleisesti ja erityisesti elin-
tärkeää vientiteollisuuttamme ajatellen?

15.41 Hanna Sarkkinen vas (vastauspuheenvuoro): Arvoisa puhemies! Hyvä esimerkki
heikosta lainvalmistusta oli valtion omistajapolitiikan kehitysyhtiö Vake Oy, joka hyväk-
syttiin joulukuussa. Tässä merkittävässä omistajapolitiikkaa muuttavassa lakiesityksessä
ei ollut kunnollisia perusteita lakimuutoksille eikä kunnollisia vaikutusarvioita, ja lainsää-
dännön arviointineuvosto esittikin jo valmisteluvaiheessa tästä kovaa kritiikkiä. Samoin
teki myös Valtiontalouden tarkastusvirasto, joka kiinnitti huomiota puutteelliseen lainval-
misteluun. Valitettavasti vaikutukset olivat kuitenkin vähäiset, ja onkin syytä kysyä, eikö
näiden arvovaltaisten arviointielinten huomautuksia pitäisi ottaa vakavammin lainvalmis-
telussa.

Arvoisa puhemies! Yksittäisten lakiesitysten perusteluiden ja vaikutusarvioiden lisäksi
tulisi arvioida useiden yhtäaikaisten lakiesitysten yhteisvaikutuksia kansalaisiin. Esimer-
23



Pöytäkirjan asiakohta PTK 10/2017 vp
kiksi sosiaaliturvan leikkaus, lääkekorvausleikkaus, asiakasmaksukorotukset vaikuttavat
samoihin köyhiin suomalaisiin, ja tällaisissa tilanteissa tulisikin tehdä yhteisvaikutusarvi-
ointeja.

15.42 Hannu Hoskonen kesk (vastauspuheenvuoro):  Arvoisa rouva puhemies! Hyvän
lainsäädännön taso ja sen varmistaminen tässä maassa on varmasti meille kaikille yhteinen
asia, ja se muun muassa pääministerin puheenvuorossa erittäin hyvin kävi esille, mutta on
kaksi asiaa syytä muistaa tässä perustuslakikeskustelussa.

Toinen on se, että jatkuvasti Euroopan unionin tasolta tulee uusia asiakirjoja, mietintöjä,
U-kirjeitä sun muita, joista joutuu muun muassa perustuslakivaliokunta antamaan lausun-
tojaan usein ja nopealla aikataululla, pahimmillaan niin, että aikaa on viikko tai jopa muu-
tama päivä. Se asettaa erittäin tiukat rajat meille ja vaatii paljon. Tästä tehtävästä minusta
mielestäni perustuslakivaliokunta on hyvin selvinnyt.

Toinen asia on sitten, että kun nyt olemme taloudellisesti tiukassa ajassa, joudumme
leikkaamaan erilaisia etuuksia, niin helposti oppositio tuo esille, että tämä on perustuslain
vastaista. Niinhän ei suinkaan ole. Valtiontalouden mitoittaminen oikeaan mittasuhtee-
seen olemassa oleviin varoihin nähden ei ole perustuslakikysymys, kunhan pidämme vain
huolen siitä, että ihmisten välisiä suhteita ei mennä loukkaamaan ja heikoimmista ihmisis-
tä pidetään huoli. Siitä valiokunta pitää kyllä hyvän huolen ja osaa sen tehtävän mielestäni
kohtuullisen hyvin.

15.43 Kalle Jokinen kok (vastauspuheenvuoro): Arvoisa rouva puhemies! Vihreiden po-
pulismilla ei ole rajaa, kun täällä on verrattu tänään suomalaista lainsäädännön valmistelua
Unkarin tai Puolan lainsäädäntöön tai siihen, että ihmisoikeusnäkemyksiä ei oteta huo-
mioon.

Täällä moititaan hallitusta siitä, että hallitus peruu esityksiään. Peruttuja hallituksen esi-
tyksiä on kolme tällä kaudella. Kotouttamislaki ja tehokkaan katumisen laki olivat perus-
tuslakinäkökulmia, joista oli erilaisia käsityksiä, ja ne peruttiin sen vuoksi. [Välihuutoja]
Kolmas, josta te moititte hallitusta, on varhaiskasvatuslain maksukorotusten peruminen.
Siinä hallitus teki toisen arvion, perui varhaiskasvatusmaksuja, ja alensi vielä 2—3 hengen
perheiden maksuja 10 miljoonalla. Siitä te moititte hallitusta täällä. Eikö se teille kelpaa?
[Paavo Arhinmäki: Ei olisi tapahtunut ilman meidän laskelmia!] — Se päätös kyllä tehtiin
tuolla Kesärannassa hallituksen budjettiriihessä, ei siellä opposition edustajia ollut paikal-
la. [Välihuutoja] — Ei ollut.

Ja vielä tähän oikeusministerikysymykseen.

Puhemies Maria Lohela: Hyvät edustajat, malttakaa nyt.

Työtaakka on tietysti suuri oikeusministerillä, mutta kokopäiväistä oikeusministeriä tär-
keämpi on täysipäinen [Puhemies koputtaa] oikeusministeri, ja sellainen meillä on.

15.45 Outi Alanko-Kahiluoto vihr (vastauspuheenvuoro): Arvoisa puhemies! Pääminis-
teri Sipilä painotti omassa puheenvuorossaan sitä, että kansanedustajien pitäisi kaikessa
toiminnassaan ottaa huomioon perustuslain vaatimukset, ja toi esille sellaisen idean, että
kansanedustajat laitettaisiin lainvalmistelukurssille. Toivoisin hallitukselta itseltään sel-
laista asennetta, että suhtauduttaisiin perustuslakiin vakavasti ja kuunneltaisiin perustusla-
24



Pöytäkirjan asiakohta PTK 10/2017 vp
kiasiantuntijoita. On kuitenkin tosiasia se, että tällä kaudella monet valtiosääntöoppineet
ovat olleet hyvin huolissaan siitä, että hallituksella on taipumus koetella ja testata perus-
tuslakia, ja pidän erittäin surullisena sitä, että tästä keskustelusta voi ikään kuin päätellä,
että hallitus ei edelleenkään ota tätä keskustelua vakavasti eikä ole valmis korjaamaan
asennettaan.

Mutta toisin esille myös nämä puutteelliset resurssit. Olin nimittäin juuri ennen joulua
tapaamassa valtiovarainministeriön eri osastojen virkamiehiä, [Puhemies koputtaa] ja he
toivat kaikki esille sen, että heidän resurssinsa lainvalmisteluun ovat aivan riittämättö-
mät... [Puhemies keskeyttää puheenvuoron puheajan ylityttyä]

15.46 Maria Tolppanen sd (vastauspuheenvuoro): Arvoisa puhemies! On totta, että hal-
litus on perunut kolme lakiesitystään, mutta muistin virkistämiseksi kerron, mitä muuta on
peruttu. Voi olla, että minuutti ei siihen riitä.

Pääomaveron muutos, solidaarisuusveron muutos, laitosfuusio Suomen ympäristökes-
kuksen ja Suomen luonnonvarakeskuksen kanssa, eläkkeensaajien asumistuen leikkaus pe-
ruttiin, harmaan talouden torjuntaohjelmaa jatkettiin, poliisien talousrikosmäärärahojen
leikkausten peruminen, opiskelija-asumisen investointiavustusten leikkausten peruminen,
lääkekorvausmenojen leikkausten pienentäminen, hallintarekisterihankkeesta luopumi-
nen, VR:n ostoliikenteen leikkausten jäädytys ja peruminen, työelämän pakkolakien peru-
minen, päivähoitomaksujen korotuksen peruminen, työttömien haastattelujen yksityistä-
misen peruminen, veteraanien indeksileikkausten peruminen, yhdenvertaisuusvaltuutetun
ja tasa-arvovaltuutetun yhdistämisen peruminen, hoitajamitoituksen leikkauksen perumi-
nen, maahanmuuttajien kotouttamistuen leikkausten peruminen, moottoripyörä- ja veneve-
ron peruminen. [Välihuutoja] Minä väitän, että oppositio oli [Puhemies koputtaa] tässä
aika kivasti asialla, että nämä kaikki saatiin peruttua ja saatiin... [Puhemies keskeyttää pu-
heenvuoron puheajan ylityttyä]

15.47 Antti Kurvinen kesk (vastauspuheenvuoro):  Arvoisa rouva puhemies! Kun olen
tällainen yksinkertainen maalaispoika Härmästä, niin en ihan ymmärrä, mitä pahaa on sii-
nä, jos jokin poliittinen idea tai hanke perutaan tai sitä muutetaan, jos saadaan lisätietoa, jos
huomataan, että se ei toimi. Sehän se pöljää politiikkaa olisi, jos me vain veisimme eteen-
päin jotakin ajatusta, jottei oppositio sitten naura meille täällä salissa. Minusta se osoittaa
hallitukselta joustavuutta, hyvää tilannekuvan huomioimista, jopa tämmöistä trendikästä
resilienssiä, että näitä on muutettu ja korjattu, kun on huomattu, että vaikkapa joku verola-
ki ei toimi.

Mitä tulee sitten tähän lakiesitysten perustuslainmukaisuuden valvontaan, niin perustus-
lakivaliokunta on sadan vuoden ajan pystynyt tekemään työtään hyvin. Myös tällä kaudel-
la perustuslakivaliokunta on tarttunut ongelmakohtiin, ja lakiesityksiä on tarvittaessa muu-
tettu.

Mutta yhdyn niiden edustajien puheenvuoroihin, jotka toteavat, että perustuslailla ei sai-
si politikoida. Sitä ei saa vähätellä, mutta kaikki ei ole perustuslaillista. Perustuslaki on pe-
lisäännöt, [Puhemies koputtaa] ja perustuslakivaliokunnan pitää katsoa [Puhemies: Aika!]
pelisääntöjä, ei ratkaista pelin tulosta.

15.48 Pia Viitanen sd (vastauspuheenvuoro): Arvoisa rouva puhemies! On totta, että hal-
litus on toden totta perunut näitä aika julmia leikkausaikeitaan. Viimeksi oli hyvä, että hal-
25



Pöytäkirjan asiakohta PTK 10/2017 vp
litus perui myös vene- ja moottoripyöräveron, eläkkeensaajan asumistuen leikkauksen,
lapsiperheisiin kohdistuvat päivähoitomaksujen korotukset. Näin on, hallitus on niitä pe-
runut, oppositio on painostanut. Mutta tässä tullaan nyt tähän kysymykseen: miksi ylipää-
tään hallitus antaa näitä pähkähulluja esityksiä? Nimittäin kyllähän niidenkin valmistami-
seen menee aikaa ja varmasti paljon resursseja. Jos jo alun perin hallitus voisi olla varma
siitä, että tällaisia epäoikeudenmukaisia ja hyvinkin julmia päätöksiä ei kannattaisi edes
harkita, jo se säästäisi lain- ja päätöstenvalmistelun resursseja. Siksi ainakin tuolla Tam-
melantorilla Tampereella hyvin usein puhutaan siitä, että hallitus peruu kaikkia hölmöjä
päätöksiään, ja hallitus on siitä kovin tunnettu. Se maalaisjärkikysymys, arvoisa puhemies
ja herra pääministeri, maalaisjärkikysymys: miksi ylipäätään tällaisia hölmöjä esityksiä
kannattaa edes harkita?

15.49 Sampo Terho ps (vastauspuheenvuoro): Arvoisa puhemies! Kuten tässä on nyt ää-
nensävyistä kuultu, asia on tärkeä. Olen siitä iloinen, että suurin osa edustajista ja puolu-
eista täällä suhtautuu asiaan vakavasti ja haluaa oikeasti kehittää meidän lainsäädäntöä.
Sitten on se pieni osa, joka näkee tässäkin tilaisuuden tehdä puoluepolitiikkaa.

Tässä on nyt oikeuskansleriin viitattu monet kerrat ja käytetty häntä ikään kuin lyömä-
aseena, mutta eikö kuitenkin tosiasia nyt ole täällä tuotu monta kertaa jo esiin? Hän on itse
todennut, ettei lainsäädännön taso ole mitenkään heikentynyt ja että se on jopa aiemmin
vaatinut enemmän huomautuksia. Hän esitti selviä numeroita: 13 prosenttia valtioneuvos-
ton esityslistoista on vaatinut huomautuksia tällä kaudella, aiemmin 10 tai jopa 20 prosent-
tia.

Kehitettävää on. Tämä hallitus on perustanut lainsäädännön arviointineuvoston, ja se on
jo uusi toimenpide, jolla me viemme edellisiin vaalikausiin nähden eteenpäin lainsäädän-
nön tasoa. Tämä hallitus on jättänyt 427 esitystä, joista kolme on peruttu, kuten täällä on to-
dettu. On syytä olla täsmällinen: loput on joko muokattu, niitä on päätetty jättää toteutta-
matta jo valmisteluvaiheessa tai sitten ne ovat olleet vain selvityksiä. [Puhemies koputtaa]
Pyydän olemaan täsmällinen näissä tosiasioissa.

15.51 Anders Adlercreutz r (vastauspuheenvuoro): Värderade talman! Perustuslaki, ih-
misoikeudet, tasavertaisuus. Jos hallituspuolueiden edustajien näkemykset näistä kiinnos-
tavat, niin kotouttamistuen lähetekeskustelun pöytäkirja on mielenkiintoista joskaan ei
kaunista luettavaa.

Oikeuskansleri totesi, että poliittisen painostuksen takia sekä aikataulusyistä ei ole ha-
luttu viedä asioita perustuslakivaliokunnan käsittelyyn — eli oikeuskansleri Jonkan mie-
lestä. Eihän tällainen käy päinsä. Perustuslaillisuus on ehdoton vaatimus, resurssien tulee
olla riittävät, ja aikataulun tulee olla esityksen vaativuuteen nähden sopivalla tasolla.

Yksi pääministeripuolueen harkitsemattomista vaalilupauksista oli sitoutuminen minis-
tereiden määrän pienentämiseen, ihan niin kuin edustajakollega tuossa totesi, ja tästä on
keskusteltu aikaisemminkin. Ongelmat eivät toki riipu ainoastaan tästä, mutta ei se asiaa
helpotakaan. Arvoisa pääministeri, toistan aikaisemmin esitetyn kysymyksen: olisiko nyt
sopiva tilaisuus perua tämä harkitsematon linjaus ja nähdä, että työllisyystilanne vaatii yh-
den ministerin jakamattoman huomion, [Puhemies koputtaa] että oikeusministerin [Puhe-
mies: Aika on täynnä!] työ ansaitsee saman panostuksen ja että ympäristöministerin pesti
ei ole puolipäivätyö sekään?
26



Pöytäkirjan asiakohta PTK 10/2017 vp
15.52 Ben Zyskowicz kok (vastauspuheenvuoro): Arvoisa rouva puhemies! Kiitos toises-
ta puheenvuorosta. Jos Suomen tilanne on niin surkea kuin täällä vihreät ja eräät muut an-
tavat ymmärtää, niin luulisi olevan helppo vastata siihen esittämääni kysymykseen, missä
maassa perus- ja ihmisoikeuksista pidetään parempaa huolta kuin Suomessa. [Välihuutoja]

Sitten valitettavasti edustajat Niinistö ja Adlercreutz eivät kuunnelleet puheenvuoroani,
jossa siteerasin oikeuskanslerin arvovaltaisimmalla foorumilla, eduskunnan edessä, anta-
maa puheenvuoroa siitä, että nykyinen hallitus ei ole sivuuttanut hänen esityksiään. Sitten
jatkan siteeraamalla. Sitten hän sanoo näin: "Sitten kun täällä vielä kysyttiin kantaa, että
onko tällä hallituksella enemmän ollut näitä tämmöisiä perustuslaillisia ongelmia, joihin
olisi jouduttu puuttumaan, niin se on pysynyt sen ajan, mitä olen Oikeuskanslerinvirastos-
sa ollut, suurin piirtein samalla tasolla, elikkä ei suuria heittelyitä ole." Itse lisään, että hän
on ollut muistaakseni vajaa parikymmentä vuotta Oikeuskanslerinvirastossa. [Välihuutoja]

15.53 Sari Essayah kd (vastauspuheenvuoro): Arvoisa rouva puhemies! Täällä monessa
puheenvuorossa on katsottu lainvalmistelun tasoa taaksepäin, ja varmaankin on syytä to-
deta, että parantamisen varaa on niin tällä hallituksella kuin on varmasti ollut aina aika
ajoin myöskin edellisillä hallituksilla. Kristillisdemokraattien ryhmäpuheenvuorossa kui-
tenkin nostettiin esille asia, jonka suhteen me kaikki voisimme tehdä hyvää ja parempaa
lainsäädäntötyötä. Oikeastaan tämä liittyy myöskin siihen esitykseen, minkä edustaja Töl-
li nosti omassa puheenvuorossaan esille — edustaja Pekonen myöskin viittasi siihen. Meil-
lä on valtavan suuri lainsäädäntökokonaisuus, sote-lait. Eikö tämä olisi juuri sellainen ko-
konaisuus, joka kannattaisi tuoda tuohon komiteaan ja lähteä valmistelemaan? Tällä het-
kellä näitä lainsäädäntöesityksiä tippuu: on valinnanvapautta, on rahoitusta, on hallintoa,
yhtiöittämistä, maakuntahallintoa, valtionosuusuudistusta, päivystysasetusta. Nämä kaik-
ki tulevat yksittäisinä esityksinä tänne. Kuka kumma muodostaa tästä kokonaisuutta? Ei-
len minulle soitti kuntavaaliehdokas, joka sanoi, että "Sari, minulla on edessä kuntavaali-
paneeli, siellä puhutaan sotesta, minä en ymmärrä siitä yhtään mitään". [Puhemies koput-
taa] Sanoin hänelle, että tervetuloa joukkoon. [Naurua]

Puhemies Maria Lohela: Koska keskusteluun varattu aika alkaa tulla pikkuhiljaa tässä jo
täyteen, niin vielä edustajat Tolvanen ja Heinäluoma ja sitten ministerit loppuun.

15.54 Kari Tolvanen kok (vastauspuheenvuoro):  Arvoisa puhemies! Lainvalmistelun
taso on siis ollut pitkäaikainen huoli, kuten olemme täällä kuulleet. Tämä keskinäinen
hanskaaminen täällä on ihan turhaa, se ei kehitä lainvalmistelun tasoa niin pätkääkään.
Mutta se on tärkeätä, että me saamme paremmalle mallille meidän lainsäädäntöämme. Se
ei poista sitä, että tätä tulkintaa [Paavo Arhinmäen välihuuto — Puhemies koputtaa] teh-
dään päivittäin. Niitä tehdään tuomioistuimissa, jotka saattavat tulla aivan vastakkaiseen
ratkaisuun, mutta myös sitten viime kädessä täällä perustuslakivaliokunnassa, ja se on sit-
ten siinä.

Näitä prosesseja pitää kehittää, niin kuin pääministeri totesi, se on ihan selvä. Nythän
valtioneuvostoon on perustettu yhteinen henkilöstö- ja taloushallinto-osasto saman katon
alle. Ovatko nyt kuinka pitkällä nämä hankkeet, että tämä lainvalmistelu sekin menisi, ei
pelkästään samaan organisaatiokaavioon vaan saman katon alle, koska lainsäädäntö har-
voin nykyisin koskee vain yhtä toimialaa vaan se on laaja-alaista? Se olisi aikamoinen sy-
27



Pöytäkirjan asiakohta PTK 10/2017 vp
nergiaetu, että kaikki toimijat, meidän huippuammattilaiset, olisivat saman katon alla fyy-
sisesti.

15.55 Eero Heinäluoma sd (vastauspuheenvuoro): Arvoisa puhemies! Tosiasia on, että
oikeuskansleri käytti viime joulukuussa erittäin kovan puheenvuoron, jossa oli erittäin ko-
vaa arvostelua, joka hätkähdytti koko yhteiskuntaa. Sen jälkeen hän on pyöristänyt sitä.
Kun kuuntelin edustaja Kurvisen puheenvuoroa, tuli mieleen lähinnä se, että asiat ovat niin
hyvässä kunnossa, että onko pääministeri Sipilä antanut ilmoituksen ihan turhasta asiasta,
että käytämmekö täällä vääriin asioihin aikaa, kun puhumme lainsäädäntövalmistelun ta-
sosta. Näin ei taida kuitenkaan olla. Kansanedustajia sietää kouluttaa. On Metsäakatemia,
on Energia-akatemia ja monta muuta, mutta muistutan kuitenkin mieleen siitä vanhasta to-
siasiasta Suomesta, että rappusten siivoaminen alkaa yläpäästä. Kyllä hallituksen täytyisi
katsoa omalta kohdaltaan, mitä se tekee toisin, jotta tästä nyt pitkään jatkuneesta keskuste-
lusta päästään eroon.

Puhemies Maria Lohela: Pääministeri Sipilä, 3 minuuttia, olkaa hyvä!

15.56 Pääministeri Juha Sipilä: Arvoisa rouva puhemies! Niin kuin sanoin esittelypu-
heenvuorossani, hallituksen työn lähtökohta on perustuslain ja siinä turvattujen perusoi-
keuksien kunnioittaminen. Niin kuin sanoin, vahva oikeusvaltio on 100-vuotiaan Suomen
keskeisiä vahvuuksia. Oikeusvaltio tarvitsee tuekseen avointa, rakentavaa, tosiasioihin pe-
rustuvaa ja keskinäistä kunnioitusta vahvistavaa keskustelukulttuuria. Toivon mukaan
eduskunta voi toimia tässä esimerkkinä.

Tämä hallitus perusti arviointineuvoston reilu vuosi sitten. Tämä oli onnistunut päätös,
mutta niin kuin on todettu moneen kertaan, tätäkin prosessia voidaan ja pitää parantaa ja
teemme sitä jatkuvasti.

Mitä tulee lainsäädäntötyöhön tulevaan kritiikkiin, niin hallitus ottaa sen erittäin vaka-
vasti. Mutta niin kuin useaan kertaan tässä salissa on nyt todettu, oikeuskansleri totesi tääl-
lä salissa viime viikolla, että lakiesitysten perustuslailliset ongelmat, puutteet tai korjaus-
ehdotukset ovat pysyneet suurin piirtein samalla tasolla koko sen ajan, mitä hän on ollut
Oikeuskanslerinvirastossa.

Ihan muutama kommentti.
Ensinnäkin, tosiaan näitä peruttuja hallituksen esityksiä on kolme. Edellisellä hallituk-

sella niitä oli tähän aikaan, tähän mennessä viisi.
Sitten täytyy kysyä myöskin, montako kohtaa rakennepoliittisesta päätöksestä, joka teh-

tiin puolivälin jälkeen, toteutettiin.
Sitten muutama kommentti tänne. Hallitus ei ole ehdottanut, etteikö lapsille annettaisi

oikeusapua. Perustuslakivaliokunta piti tarpeellisena, että tämä lapsen oikeus kirjoitetaan
lakiin, ja näin eduskunta teki, ja näin pitääkin toimia. Suomen vertaaminen Unkariin tai
Puolaan on erittäin kaukaa haettua. Tämän myöskin esittänyt edustaja tietää.

Päivystysasetuksissa tehtiin huolellinen perusoikeustarkastelu.
Myös autokaupan luvut tammikuulta olivat kyllä pielessä. Ne kasvoivat noin 10 prosent-

tia.
Käräjäoikeusuudistuksessa oli hyvät vaikutustenarvioinnit. Arviointineuvosto kehui nii-

tä.
28



Pöytäkirjan asiakohta PTK 10/2017 vp
Mitä tulee sitten resursseihin: Kansliapäällikkökokouksesta sain viestin, että työllistä-
kää heitä, haastakaa heitä myöskin hallituskauden toisella puoliskolla. Heillä on valmiutta
tehdä uudistuksia lisää. Älkää vain pudottako kintaita, oli sieltä se viesti. Kävin kysymässä
näistä resursseista, erityisesti lainsäädäntöresursseista, ja he sanoivat, että kyllä ne aika
ajoin ovat tiukoilla, mutta he sanoivat, että heillä on myöskin oikeus hakea ulkopuolelta
apua silloin, kun sitä on saatavissa. Resursseja mietitään koko ajan, sekä tarkastellaan vir-
kamiesresursseja että kyllä me tätä ministerien määrä -keskusteluakin aika ajoin käymme.
Olemme todenneet, että hyvin pärjäämme tällä joukkueella. Tämä hallitus tarttuu ongel-
miin, korjaamme prosesseja ja otamme mielellämme vastaan siihen liittyviä ehdotuksia.

Puhemies Maria Lohela:  Ministeri Lindström, 3 minuuttia.

16.00 Oikeus- ja työministeri Jari Lindström: Arvoisa rouva puhemies! Jos aloitan täs-
tä, mihinkä pääministerikin viittasi: näitten esitysten perumisesta. Pitkiä listoja kuultiin
myös sellaisista asioista, joista ei ole edes mitään esitystä, ja nekin olisi pitänyt sitten vetää
pois — esitykset, joita ei ole vielä edes annettu. Viittaan tähän käsittämättömään työttö-
mien haastattelujen yksityistämisesitykseen, jollaista ei ole annettu. Aivan kummallinen
tulkinta. Mutta se on tietysti hyvä, että oppositio kertoo omia näkemyksiään.

Lakivaliokunnan puheenjohtajan, edustaja Tolvasen esitys siitä, että tämä lainvalmiste-
lu saataisiin saman katon alle, on mielenkiintoinen esitys ja varmaan toisi lisäarvoa ja lisää
pontta tähän lainvalmisteluun. Meillä on vasta vastikään oikeusministeriö tullut saman ka-
ton alle, kaikki toimijat, ja uskon, että se tuo sinne tehoa. Ja tämmöinen, että muutenkin ol-
taisiin saman katon alla kaikkien valmistelujen aikana, on mielenkiintoinen esitys.

Sitten täällä oli tämä edustaja Alanko-Kahiluodon ja edustaja Niinistön, vihreitten, ta-
vallaan ongelmallinen asennemuutos, että koetellaan perustuslakia. Minun mielestäni
edustaja Tölli käytti erinomaisen puheenvuoron. Minä olen itse ymmärtänyt näin, että pe-
rustuslakivaliokunta on nimenomaan sellainen valiokunta, joka ratkaisee näitä asioita, te-
kee ennakkopäätöksiä, näkemyksiä, ja sen mukaan sitten mennään. [Ville Niinistön väli-
huuto] Minä en näe tässä kyllä mitään ihmeellistä, että tässä ikään kuin koeteltaisiin, ja mi-
nun mielestäni perustuslakivaliokunta varmaan tykkääkin siitä, että sitä haastetaan ja tuo-
daan uusia näkökulmia. Kun maailma muuttuu ympärillä, niin olisi kummallista, jos ei pe-
rustuslakivaliokunta sitten toisi omia näkemyksiään näihin asioihin. Näin minä itse tämän
asian näen.

Pääministeri vastasikin jo tähän kysymykseen tai epäilykseen siitä, ollaanko esitetty jo-
takin, ettei lapsille anneta oikeusapua. Ei todellakaan ole semmoista esitetty.

Päätän edustaja Järvisen kysymykseen siitä, miten varmistetaan perustuslakivaliokun-
nan käsittely jatkossa. No, kyllähän se tietysti jatkossakin niin menee minun ymmärrykse-
ni mukaan, että kyllä se on eduskunta, joka jatkossakin päättää, mitkä asiat sinne perustus-
lakivaliokuntaan menevät, ei niinkään hallitus.

Keskustelu päättyi.

Asian käsittely päättyi.
29


