















































DEM18C2.tmp.xml


Pöytäkirjan asiakohta PTK 74/2017 vp
Pöytäkirjan asiakohta 

PTK 74/2017 vp

Täysistunto

Keskiviikko 21.6.2017 klo 13.59—0.32

8. Hallituksen esitys eduskunnalle maakaasumarkkinalaiksi ja eräiksi siihen liittyviksi 
laeiksi

Hallituksen esitys HE 50/2017 vp
Lakialoite LA 1, 3/2016 vp
Toimenpidealoite TPA 3/2016 vp
Valiokunnan mietintö TaVM 11/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on talousvaliokunnan mietintö TaVM 11/2017 vp. Nyt
päätetään lakiehdotusten sisällöstä.

Keskustelu

21.49 Kauko Juhantalo kesk: Arvoisa herra puheenjohtaja! Tämä on erittäin tärkeä lain-
säädäntö liittyen meidän energiakeskusteluumme ja päästökeskusteluumme siinä mieles-
sä, että tämän lain puitteissa meillä avataan nyt suljetut verkostot avoimen kilpailun käyt-
töön siten, että myös pientuottajat, eri alueiden pienet biolaitokset ynnä muut, pääsevät
avoimesti kilpailemaan sekä putkikaasun että LNG-kaasun kanssa ja muodostavat sellai-
sen kokonaisuuden, joka luo Suomessa suuresti etenevän ja huomattavan paljon vaihtoeh-
toja sisältävän polttoainejärjestelmän autoihin, teollisuuteen, laitoksiin, lämmitykseen ja
niin edelleen. Tämä on mitä tervetullein uudistus ja varmuudella kilpailee muun muassa
sähköautomarkkinoiden kanssa nopeilla kaasunsyöttöjärjestelmillä. Lehdistä olemme saa-
neet lukea, että Gasumilla, joka oli aikaisemmin meidän monopoliyhtiö, on ollut suunni-
telmissa nopean verkoston lisääminen kautta maan, ja se alkaa jo syksyllä. Uskon, että
myös pienlaitokset ja pienjalostamot, kaasunjalostamot, ovat tässä kilpailemassa ja paikal-
lisesti nopeasti toimimassa, niin että pian kaasuauto on ihan kilpailukykyinen sähköauton
kanssa tässä maassa. Se on tervetullutta.

21.51 Hannu Hoskonen kesk: Arvoisa herra puhemies! Kysymyksessä tällä kertaa on ta-
lousvaliokunnan mietintö hallituksen esityksestä maakaasumarkkinalaiksi. Tämän lain
muuttamisessahan on nimenomaan historiallinen muutos tapahtumassa, kun Suomen sul-
jettu kaasumarkkina päättyy tähän lakiesitykseen, ja tässä ei tarvita mitään sen suurempaa
kommunikeaa eikä mitään juhlallisuuksia, vaan kun nyt kaasuverkko avataan vapaalle kil-
pailulle, niin tähän asti jatkunut Venäjän kaupan — joka on ollut suljetun verkon piirissä,
kun Suomeen on tullut sieltä vain putki eikä mitään muuta ole ollut — aikakausi päättyy
nyt.
 Tarkistettu
4.1



Pöytäkirjan asiakohta PTK 74/2017 vp
Yleensä maailmanhistoriassa on ollut niin, että kun markkinat avautuvat, sillä on yleen-
sä ollut myytävään artikkeliin nähden hyvin kansantaloudellisesti edullinen vaikutus, eli
hinnat yleensä ovat laskeneet, kun saatavuus paranee. Se myös aiheuttaa sen, että kun
markkinoilla liikkuu kaasua, niin meillä on sitten toimituspisteitä enemmän kuin yksi, ja
sekin on sinänsä hyvä asia, ettemme ole yhdestä toimittajasta riippuvaisia. Tämä ei mis-
sään nimessä tarkoita sitä, että me lähtisimme tietoisesti Venäjän kanssa käytävää kauppaa
vähentämään tai heikentämään, ei missään tapauksessa, vaan kysymys on monipuolistami-
sesta. Rakentaahan venäläinen itsekin: kuten tiedämme, Itämeren pohjassa on jo yksi maa-
kaasuputki kohti Euroopan markkinoita ja toista ollaan suunnittelemassa. Elikkä ei tässä
Suomen kannata ruveta pelkäämään mitään, jos markkinoita avataan. Sitä tekee meidän
itäinen kauppakumppanimme, ja se on hyvä, että markkinat paranevat. Silloin kun käy-
dään kauppaa, todennäköisesti vähemmän tapellaan.

Suomen markkinat ovat tähän asti olleet hyvin poikkeuksellisessa tilanteessa tämän
kaasuntoimituksen takia, mutta nyt pääsemme uuteen aikaan, ja tähän on myös se realisti-
nen syy, että maakaasun kilpailukyky on heikentynyt. Sen kulutus on pudonnut noin 30
prosenttia viime vuosina, ja nyt tällä markkinoiden avaamisella tähdätään siihen, että kun
kuitenkin tiedämme sen, että kivihiilen markkinahinta tulee näistä ilmastoon liittyvistä
päästökaupan sanktioista johtuen nousemaan, niin tällä sitten monipuolistetaan sitä mah-
dollisuutta, että kaasua voidaan toimittaa — sekä maakaasua että tämän uuden lain myötä
avautuville markkinoille myös biokaasua. 

Toki se on fossiilista kaasua, mikä maakaasua on, mutta se kuitenkin palaa erittäin puh-
taasti. Yhtenä kuriositeettina voi mainita esimerkiksi suomalaiset laivat taikka sitten isot
dieselveturit: Monesti meillä puhutaan siitä, pitäisikö meidän Suomen rataverkko koko-
naan sähköistää ja sitä kautta luoda puhtaampaa kuljetustapaa tähän maahan. Minusta se on
hyvä tavoite, että saadaan sähköratoja mahdollisimman paljon, mutta pitää muistaa myös,
että nykyisellä tekniikalla, LNG-kaasulla eli nesteytetyllä maakaasulla tai biokaasulla,
pystytään dieselveturilla ajamaan aivan yhtä puhtaasti. Elikkä jos on vähäliikenteisiä rato-
ja, niin ei kannata siihen kalliiseen sähköistämiseen lähteä ollenkaan, koska tällä keinoin
pystytään varmistamaan dieselvetureiden puhtaus pitkälle tulevaisuuteen.

Tämän biokaasun saaminen mahdollisesti sinne vapautuvaan verkkoon on hyvä asia, ja
nythän tiedämme sen, että nyt kun siirtoverkkoa ollaan rakentamassa, meille on syntymäs-
sä yhteys tuonne Baltian maihin, elikkä me olemme tehneet jo sopimuksen Viron kanssa,
että Balticconnector-maakaasuputki Virosta tänne Suomeen rakennetaan. Tähän liittyy
myös sekin asia, että Suomi on saamassa tähän hankkeeseen Viron kanssa 187,5 miljoo-
nan euron tuen EU:lta Verkkojen Eurooppa -rahoitusvälineestä, ja tällä rahoitusvälineellä
nimenomaan halutaan avata energiamarkkinaa, ja tämä merkittävä tuki, mikä sieltä EU-ra-
hastosta saadaan, on tavallaan ehdollinen, että se on nyt sitten meidän tehtävä. Jos emme
toimi tässä ajassa ja nyt, siinä on se vaara, että menetämme sen investointituen kokonai-
suudessaan ja menetämme myös sen mahdollisuuden. Esimerkiksi tuolla Klaipedassa Lat-
vian puolella on iso LNG-kaasuasema, joka pystyy toimimaan tällaisena puskurivarastona
ja varmistamaan meidän kaasunsaannin, jos maailmalla häiriöitä tulee. 

Se on totta, että tämä kaasumarkkina on tällä hetkellä vielä meidän osalta kovin alkute-
kijöissään, kun on yhdestä lähteestä se kaasu tullut, mutta eihän se tarkoita sitä, ettemmekö
voisi markkinoita kehittää ihan avoimen markkinan suuntaan ja luoda lisää mahdollisesti
käyttäjiä. Toivoa sopii tietysti, että tämä lisäkäyttö syntyisi nimenomaan biokaasusta —
2



Pöytäkirjan asiakohta PTK 74/2017 vp
samalla keinollahan se biokaasu siellä putkessa kulkee kuin tämä maakaasu, ei se putki
tunnista, kumpaa se kaasu on. 

Arvoisa puhemies! Lopuksi tässä ehkä parasta on se, että tässä maakaasuverkkoa kun ra-
kennetaan ja kehitetään, nyt sitten luodaan se edellytys, että maakaasun myynti eriytetään
tästä verkosta. Elikkä verkko on yksi oma toimialueensa, ja maakaasun myynti on toinen.
Aivan kuten sähköverkossakin on, että kun sähkölaskun saamme, siellä on tämä siirtomak-
su oma ryhmänsä laskussa ja toinen ryhmä on sitten se energia eli sähkö. Sama menettely
tulee maakaasupuolelle, mikä sinänsä on myös hyvä, koska silloin kaikki tulevat toimitta-
jat saavat tällä keinoin nyt uuden maakaasuverkon myötä mahdollisuuden tulla markki-
noille. Se todennäköisesti laskee hintaa ja toivottavasti myös tuo uusia toimittajia, mikä on
erittäin hyvä asia.

21.57 Hanna Kosonen kesk: Arvoisa herra puhemies! Esityksen päätavoitteena on todel-
la tukku- ja vähittäismarkkinan avaaminen kilpailulle, ja samalla maakaasumarkkinadirek-
tiivin eristyneiden markkinoiden poikkeukset sitten päättyvät. Tässä tullaan keventämään
myös sääntelyä, ja tavoitteena on saada hankintaa monipuolisemmaksi ja huoltovarmuutta
parantaa ja kilpailua lisätä.

Tässä erityisen hyvänä pidän sitä, että tämä ehdotus parantaa biokaasun markkinoille-
pääsyä ja mahdollistaa yleensä nämä markkinat, joilla useampia myyjiä tulee biokaasun-
kin osalta olemaan.

Tämä laki on energia- ja ilmastostrategian mukainen. Meidän on todella voimakkaasti
siirryttävä fossiilisesta uusiutuvaan, ja siinä biokaasu on yksi tärkeä osa. Tämä myös syr-
jäyttää kivihiilen energiakäyttöä, tilalle tulee maakaasua, ja samalla auttaa sähköjärjestel-
män säätökykyä, mikä sitten taas toisaalta auttaa meitä tässä uusiutuvan energian kanssa
toimimisessa. Eli tuuli ja aurinko vaativat säätökykyä, ja tämä parantaa meillä sitä mahdol-
lisuutta.

Tässähän taustalla on toki tietenkin tämä Suomen ja Baltian välisen putkiyhteyden val-
mistuminen, ja sitten saadaan Suomi ja Baltia alueellisiksi kaasumarkkinoiksi. Tässä kil-
pailun avaamisen perusteet ovat oikeudellisia ja taloudellisia. Maakaasukauppa pääsee to-
della nyt kehittymään, ja tavoitteenahan on, että pitkällä tähtäimellä myös loppukäyttäjän
hinnat sitten laskevat.

21.59 Petri Honkonen kesk: Arvoisa herra puhemies! Tosiaan talousvaliokunnassa käsit-
telimme perusteellisesti tätä hallituksen esitystä, ja tässä on ikään kuin kaksi osaa: tämä
maakaasumarkkinoiden tietty vapauttaminen ja sitten nämä sähkömarkkinalain muutok-
set. Keskityn tässä lähinnä niihin sähkömarkkinalain muutoksiin.

Tämähän on sellainen asia, että varmasti moni meistä kansanedustajista on saanut tästä
palautetta erittäin paljon. Tässähän tosiaan rajataan niin siirto- kuin jakelumaksujen koro-
tukset 15 prosenttiin vuoden tarkastelujaksolla, ja myöskin sitten neljän vuoden tarkaste-
lujaksolla Energiavirasto arvioi esimerkiksi näitä korotuksia ja sitä, kuinka kohtuullisia ne
korotukset ovat olleet.

Tämähän juontaa juurensa sinne vuoteen 2013 ja niihin velvoitteisiin, mitä silloin sää-
dettiin huolto- ja toimitusvarmuudesta sähköverkoille. No, tietysti jälkiviisaus on aina ime-
lää viisautta, enkä aio siihen mennä, mutta on varmasti hyvä, että tämä laki on nyt säädetty
ja ikään kuin kuluttajankin oikeuksia nyt tällä tavalla huomioidaan. Silti on tärkeää, että
tätä työtä jatketaan ja pyritään tästä sähkön toimitusvarmuudesta jatkossakin huolehti-
3



Pöytäkirjan asiakohta PTK 74/2017 vp
maan, koska nämä pitkät sähkökatkot voivat aiheuttaa varsin isoja vahinkoja niin yksityis-
talouksille kuin sitten yrityksillekin, jotka toimivat tuolla haja-asutusalueilla ja ovat siirto-
verkossa vielä pitkälti ilmajohtojen varassa.

Mutta kaiken kaikkiaan hyvä hallituksen esitys ja hyvät toimenpiteet. Varmasti tästä tu-
loksia tullaan pian näkemään. 

22.01 Marisanna Jarva kesk: Arvoisa puhemies! Tämä onkin tärkeä aihe, joka on puhut-
tanut jo pitkään tuolla kentällä niin sanotusti, koska tämä sähkönsiirtohintojen nousu eri-
tyisesti tässä Caruna-tapauksessa oli tietysti semmoinen, joka nosti valtakunnalliseen kes-
kusteluun ne ongelmat, mitkä meillä on ollut jo pitkään tuolla harvaan asutuilla alueilla. On
erittäin hyvä, että tässä laissa aloitetaan puuttumaan tähän sähkönsiirtohinnoitteluun ja
näitten alueellisten erojen rajuun kasvuun, mikä on alkanut jo ennen tätä hallituskautta.

Tärkeintä on se, että nyt näille korotuksille tulee tämä katto ja että ennen kaikkea nämä,
usein harvaan asuttujen alueitten, sähkönsiirtoyhtiöt voivat hakea tätä investointiaikojen
pidennystä, joka ei ole käytännössä ollut aikaisemmin mahdollista. Se on ollut niin sano-
tusti kuollut kirjain laissa, eli tätä investointiaikojen pidentämistä on muodollisesti voinut
hakea, mutta nämä kriteerit ovat olleet niin tiukat, että sitä ei ole ollut käytännössä kuiten-
kaan mahdollista hakea. Näitä investointeja on jouduttu tekemään nopealla tahdilla, koska
eduskunta velvoitti sähkön toimitusvarmuudesta huolehtimaan ja yhtiöt tulkitsivat, että
tämä tarkoittaa ennen kaikkea voimakasta maakaapelointia, joka on kaikista kalleimpia in-
vestointeja. Ja nämä ovat sitten siirtyneet sähkönsiirtohintoihin, ja tavalliset ihmiset ovat
joutuneet näitä maksamaan erityisesti maaseutualueilla.

Tämä on näkynyt erityisesti Kainuussa, missä nämä sähkönsiirtohinnat ovat olleet kor-
keimmat. Meidän alueemme on Suomen lumisimpia ja metsäisimpiä, ja kun siellä on sit-
ten sähkökatkoksia ollut, ne joudutaan tietysti nopeasti korjaamaan, koska totta kai pitää
sähkö toimittaa ihmisille. Mutta sen lisäksi nämä alueet on näitten lumesta johtuvien säh-
kökatkojen takia sanktioitu myös kovemmin, mikä on aivan epätasa-arvoista näitten säh-
könsiirtoyhtiöiden kohteluitten osalta. Nämä miljooniin vuosittain nousevat kustannukset,
sanktiot, korvausmaksut, mitä he sitten joutuvat maksamaan, ja erilaiset tuntimäärittelyt
siinä, kuinka nopeasti näitä korvauksia pitää ruveta maksamaan, menevät sitten myös näi-
hin sähkönsiirtohintoihin.

Tämä on herättänyt sitten keskustelua siitä, miten eduskunta aikoo puuttua tähän mono-
poliin. Tämähän on veroluonteinen maksu ihmisille. Tätä sähkönsiirtoa on maksettava jo
perusmaksun muodossa, vaikka ihminen ei käyttäisi lainkaan sähköä esimerkiksi mökil-
lään tai omassa asumuksessaan, eli siitä oikeudesta, että ihminen saa käyttää sähköä ja
tämä valmius ylipäätänsä on sähkön vastaanottamiseen, tätä maksua joudutaan maksa-
maan. Siksi onkin väärä kehitys se, että sähkönsiirtoyhtiöt siirtävät omassa sähkönsiirto-
hinnassaan tätä perusmaksun osuutta. Tämä kasvaa koko ajan, tälle ei ole määritelty kat-
toa. Edes Energiavirasto ei tähän pysty puuttumaan. Tämä on ollut alalla yleisesti tiedossa
oleva viesti, että nämä sähkönsiirtoyhtiöt pyrkivät siirtämään tämän sähkönsiirtohinnan
painotuksen tähän perusmaksuun, johon tavallinen kansalainen ja sähkön käyttäjä ei pysty
käytännössä juurikaan vaikuttamaan. Eikä tämä kannusta myöskään sähkönkäytön vähen-
tämiseen. Mielestäni tulisikin Energiavirastolle antaa määräysvaltaa sitten tämän osalta,
kuinka paljon tämä perusmaksu voi olla sähkönsiirtohinnassa. Tämä olisi yksi ratkaisu.

Yksi ratkaisu on nimenomaan ollut investointiaikojen pidentäminen ja sitten se, että
määritellään kunnossapitovelvoite maakaapeloinnin sijaan. On hieno asia, että tämä on nyt
4



Pöytäkirjan asiakohta PTK 74/2017 vp
noussut lakiesitykseksi asti. Nämä kaksi ensimmäistä ratkaisua, mitä tässä kerroin, ovat
esimerkiksi mukana toimenpidealoitteessa, jonka allekirjoittanut, edustaja Lohi ja silloi-
nen edustaja Leppä myös tekivät keskustan ryhmästä tarjoten ratkaisuja, mitä pitäisi ruve-
ta edistämään sen osalta, että nämä sähkönsiirtohintojen alueelliset erot eivät edelleen kas-
va.

No se, mitä olisi myös mahdollista Suomessa ottaa käyttöön ja on selvitettävä, on esi-
merkiksi alueellinen sähkövero, joka on Ruotsissa käytössä. Tosin komissio on siitä huo-
mauttanut Ruotsia juurikin sen takia, että tässä direktiivissä ei mahdollisteta tällä hetkellä
— nimenomaan ei mahdollisteta — tällaista alueellista sähköverotusta ja tasauskeinoa, ja
on huomautettu, että tästä pitäisi pyrkiä eroon. No tällä hetkellä ei ole vielä tiedossa, mil-
loin Ruotsi on tästä luopumassa ja onko siihen tilalle ottamassa korvaavaa keinoa, miten
näitä alueellisia kustannuseroja voidaan tasata, mutta olisi syytä selvittää ja esimerkiksi
tehdä yhteistyötä tässä EU-maina, että olisiko Suomessakin mahdollista tällainen. Myös
sähkönsiirtoyhtiöissä on asiantuntijoita, jotka ovat tuoneet tämän esille. Tämä olisi kaikis-
ta helpoin ja itse asiassa kaikista tasapuolisin keino, jos Suomessa pystyttäisiin alueellises-
ti tasaamaan näitä kustannuksia alueellisen sähköveron kautta.

No sitten on tuotu esiin myöskin se, että sähkönsiirtoyhtiöille tulisi laskea tuottoprosent-
ti investointien todellisten eikä laskennallisten kustannusten mukaan. On huomattu, että on
ehkä tietynlaista tämmöistä laskennallista ohjausta näissä hinnoissa, koska tämä tuottopro-
sentti todella lasketaan investointien laskennallisten kustannusten mukaan ja on tietysti
aina kannattavampaa, mitä enemmän pystytään saamaan näyttämään siltä, että niitä inves-
tointeja on tehty paljon — ja niitä on tietysti tehty myös paljon, mutta että näyttämään
myös, että niitä on tehty paljon — niin silloin sieltä otetaan osuutena se tuottoprosentti, ja
se on silloin suhteessa iso. On myös mietittävä ja selvitettävä sitä, miksi kansainvälisesti
mitaten Suomella tämä tuottoprosentti on näin iso monopoliyhtiöllä. Myös tätä pitäisi mie-
lestäni selvittää.

Sitten myös asiantuntijat ovat sanoneet, että olisi ihan mahdollista selvittää, ja käyttäji-
en, kansalaisten, asiakkaiden kannalta olisi hyvä selvittää tämmöistä sähkönsiirtohinnan
korvauskaskomallia. Eli jos asiakas itse suostuisi siihen, että hän ei tarvitse tätä korvausta,
jos sattuu, että sähköntoimitus keskeytyy, niin hän luopuisi vapaaehtoisesti korvauksesta ja
sillä ehdolla hän voisi maksaa pienempää sähkönsiirtohintaa. Tämä on sellainen, jota on pi-
detty mahdollisena vaihtoehtona, koska on myös niin, että varsinkin harvaan asutuilla alu-
eilla ihmisillä ei ole mitään mahdollisuutta jättäytyä kokonaan sähkönsiirtoyhtiön sähkön-
toimituksen varaan, vaan heillä on varauduttu omavaraisesti sähköntuotantoon esimerkik-
si heidän yrityksensä takia, että siellä pitää olla jatkuva sähköntuotanto joka tapauksessa
varattuna, ja tällä korvauksella ei sinänsä ole merkitystä siinä mielessä. Tämä olisi yksi sel-
vitettävä vaihtoehto.

Myöskin yhtenä esityksenä sähkönsiirtoyhtiöiltä itseltäänkin on tullut se, että lähes ai-
noana maana Suomessa sähkövero kerätään myös sähkönsiirtoyhtiöiden kautta ja jos säh-
köveron keräys siirrettäisiin sähkönmyyntiyhtiöille, tämä vähentäisi myös byrokratiaa ja
tiettyjä hallinnollisia kustannuksia.

Näistä vakiokorvauksista jo mainitsinkin, että näissä on nyt tällä hetkellä eroja siinä,
onko sähkökatkos esimerkiksi luonnon aiheuttama vai onko se esimerkiksi jonkun tekni-
sen vian, työvirheen tai roudan aiheuttama katkos. Tällä hetkellä maaseutuverkkoyhtiöit-
ten alueella ja kaupunkiverkkoyhtiöitten alueella on epäreilut, epätasa-arvoiset vakiokor-
vausten kriteerit, ja näitä pitäisi myös korjata. Näitä muutoksia on mahdollista tehdä, kun
5



Pöytäkirjan asiakohta PTK 74/2017 vp
selvitystä älyverkkomallista on tehty ja siinä syksyllä näillä näkymin päästään etenemään
myös siltä osin, että ihmiset pystyvät itse omalla kulutuksellaan vaikuttamaan myös tähän
hinnoitteluun enemmän. Tämä vaikutusmahdollisuus on tällä hetkellä todella pieni. Toi-
vottavasti näitä lakimuutoksia sitten hinnoittelun kohtuullistamiseksi voidaan tässä yhtey-
dessä tehdä ja näitä meidän toimenpidealoitteen esityksiä viedä eteenpäin.

22.10 Sirpa Paatero sd: Herra puhemies! Koetetaan nyt 2 minuuttiin. — Ihan ensin äskei-
seen: ajattelin, että muistini mukaan sähkönsiirtomaksuissa on ollut kattorajoitus tälläkin
hetkellä, eli varmaan kuulin väärin, että nyt se olisi eka kertaa tullut. 

Mutta kun tuossa otsikossa lukee, että tämä on maakaasumarkkinalaki ja erityisesti liit-
tyy tähän Balticconnectorin rakentamiseen, niin muutama sana, koska maakaasu on erit-
täin tärkeätä tällä hetkellä niin kotitalouksien kuin teollisuudenkin käytössä, ja kun itse
asun alueella, missä se putki tulee varsin läheltä, niin meillä sitä pohjautuu muun muassa
teollisuudelle suoraan. 

Tässä jo nyt on ollut mahdollista sekä pientuottajilla että biokaasulla olla mukana tuot-
tamassa siihen samaan verkkoon, elikkä se ei ole uusi, siihen tulee muutoksia, mutta yhä
edelleenkin toistan: tälläkin hetkellä biokaasua on voitu samalla tavalla sekoittaa kuin ben-
saa tai dieseliä, elikkä 0:sta 100:aan prosenttia sinne sekaan, ja samalla tavalla pientuotta-
jat, kuten pientuottajat sähköntuotannossa, ovat voineet myöskin kaasun puolella tuottaa
tätä sinne mukaan.

Meillä on tällä hetkellä siis tämä yksi kaasuputki, joka tulee Venäjältä, ja sen lisäksi
meillä on nyt jo muutama LNG-terminaali, elikkä Suomessa on jo markkinaehtoista. Sen
takia näkemykseni siitä on, että Suomessa markkinaehtoisuutta voitaisiin avata ilman, että
turvaudutaan pelkästään tuohon Baltian kaasuun, koska hassulta ehkä tuntuu puhua Balti-
an kaasusta ja sen markkinoiden avaamisesta, koska Baltiassa ei ole kaasua. [Eduskunnas-
ta: Juuri näin!] Baltiaan tuodaan kaasua, LNG:tä Klaipedaan, ja tällä hetkellä siis Baltiassa
oleva kaasu on 20—30 prosenttia kalliimpaa kuin Suomessa oleva kaasu. Jotenka kun jo-
tenkin ajatellaan, että avaamalla — niin, että suomalaiset vielä maksavat suuren osan siitä
Baltian infrasta, koska siellä ei ole toimivaa infraa kaasuverkoille — [Puhemies koputtaa]
täällä yhtäkkiä se hinta halpenisi, niin en ollenkaan ymmärrä tätä kokoomuksen ja keskus-
tan markkinalogiikkaa tältä osuudelta, anteeksi vain.

22.13 Kauko Juhantalo kesk: Arvoisa herra puhemies! Olen erään sähköyhtiön hallituk-
sen puheenjohtaja ja yhdyn hyvin mielelläni edustaja Jarvan puheenvuoroon. Yhdyn myös
edustaja Paateroon sikäli, että siirtohinnassa on määrätynlainen putki, jossa jokaisen täy-
tyy pysyä: siinä on ulko- ja sisälaita, ja sen sisällä pidättäydymme. Toki kustannukset eri
puolilla maata ovat kovin erilaisia.

Mutta ajattelin keskittyä lähinnä näihin kaasuasioihin, ja siinäkin yhdyn hyvin paljon
edustaja Paateron näkemyksiin. Ei meillä keskustalla, edustaja Paatero, ole mitään mark-
kinahinkua ostaa Baltiasta kaasua. Se on väärin ymmärretty. Meillä on suuri hinku tuottaa
kaasua itse tässä maassa.

Lähinnä edustajan Hoskosen tavoin tuumin, mihin kaasua nyt jo käytetään. Meillähän se
on hyvin nopeasti levinnyt moneen kaupunkiin: kaupunkien bussit ovat kaasulla toimivia.
Sen seurauksena, että tämä kaasuverkko saadaan nopeasti levitettyä ympäri maan, uskon
myös tuon autokannan lisääntyvän aikamoisella vauhdilla. Kaasussa on ollut aikaisemmin
vaikeutena se, että se on tullut vain yhdellä paineella ja henkilöautoilija, joka joutuisi tunti
6



Pöytäkirjan asiakohta PTK 74/2017 vp
tolkulla tankkaamaan kaasua, ei siihen viitsi ryhtyä. Nyt kun on paineistettu kaasu ja pai-
neistamaton kaasu, niin tällaisia julkisen liikenteen busseja on helppo yön yli pitää siinä pi-
demmän latauksen paikassa ja normaali tankkaus, niin kuin bensiinin ja naftan, käy näillä
paineistetun polttoaineen jakelupaikoilla.

Paikallisesti meillä Satakunnassa on hyvin mielenkiintoista tämän Tahkoluotoon tul-
leen LNG-laitoksen heijastuminen ajatuksiin maakunnassa. Yhtenä on esillä ollut muun
muassa Pori—Kankaanpää—Haapamäki-radan kaasukäyttöön siirtäminen. Sen sähköistä-
minen on aivan mahdotonta, sillä on sen verran pienet mahdollisuudet verrattuna massii-
viseen sähkönkäyttöön, mutta se rata on erittäin tärkeä tuumittaessa esimerkiksi juuri Sa-
takunnassa olevaa metalliteollisuusjärjestelmää, Outokumpua ja muita rikastamoja, jotka
jalostavat metallia. Sitä olisi mahdottoman hienoa tuoda juuri Haapamäen kautta Poriin ja
sekä Porin että Rauman satamia hyödyntää. Sen muuttamisesta kaasukäyttöiseksi on tehty
laskelmia, ja ne laskelmat ovat erittäin edullisia. Satakuntaliitto ja Satakunnan kansanedus-
tajat ovat olleet tässä aktiivisesti liikkeellä. Muitakin mahdollisuuksia varmasti keksitään
hyvin nopeasti sen jälkeen, kun kaasunkäyttömahdollisuus lisääntyy.

Tapasin erään kaasukonsultin, ja hän on ajanut kolme vuotta kaasupakettiautolla ja sa-
noi, että ainoastaan Tromssassa Norjassa käydessään hän joutui käyttämään bensiiniä —
niissä on noin 30 litran bensiinimoottori — ja että 700 kilometriä hän pääsee sillä kaasulla.
Mahdottoman pitkä matka, tietysti riippuen siitä, miten suuren tankin on sinne autoonsa
järjestänyt.

Me olemme tottuneet jo sähköön ja vaikeroimme tietysti sähkön kalleutta, mutta tämä
luo upean mahdollisuuden meille erilaisiin näkemyksiin. Meillä on muun muassa Honka-
joella — meillä on vain muutama tällainen — teuraseläinten, kuolleiden eläinten laitos. Se
meidän laitoksemme tuottaa paineistettua höyryä bio- ynnä muusta jätteestä, erittäin lähel-
täkin tulevasta, mädätyslaitoksessa. Sen kaasu pyörittää kaasuturbiinimoottoria, joka tuot-
taa sähköä ja sitten höyryä, jota tarvitaan suurella paineella mahdottomat määrät, kun näitä
teuraseläimiä käsitellään. Se on pelkkää säästöä. Pääsemme suomalaiseen tuotantoon, ja se
halventaa lopputyön kustannuksia.

22.18 Jari Myllykoski vas: Arvoisa puhemies! Olisi ollut lyhyestä virsi kaunis, jos olisin
aiemmin saanut vastauspuheenvuoron. Olisin halunnut vain tuoda erilaisen näkemyksen
siihen, että ei varmasti tällä kaasuhankkeella Savon seudun sähkökatkoksiin pystytä apua
tuomaan. Kaasuputken rakentaminen sinne sähkölinjan sijasta tuntuu aika utopistiselle
vaihtoehdolle, ja niin kuin tässä edustaja Juhantalokin totesi Paateron puheenvuoron päät-
teeksi, että meillä jo on määritelty se, missä putkessa siirtohintojen pitää pysyttäytyä.

Mutta edustaja Juhantalo otti erittäin tärkeän asian esille, sen, että meillä LNG:llä on
suuret mahdollisuudet, ja nimenomaan meillä Satakunnassa nyt Tahkoluodon terminaalin
vuoksi. Teollisuus siirtyy niin Porissa kuin Harjavallassakin pienin askelin ja jo tehtyjen
päätösten osalta käyttämään LNG:tä, jolloin tämä meidän ilmastotavoitteiden asettaminen-
kin metallurgisessa teollisuudessa ottaa melkoisen harppauksen siinä suhteessa, mitä se
tällä hetkellä on raskaan polttoöljyn kanssa.

Ponnekkaasti tuen edustaja Juhantalon näkemystä siitä, että meidän pitää pystyä kansal-
lisesti pohtimaan Pori—Haapamäki-rataa — me kutsumme sitä Satakunnassa Vihreä rata
-hankkeeksi — joka mahdollistaisi meidän syväsataman hyväksikäytön ja meidän maa-
kunnan, joka on vientiteollisuuden kannalta merkittävä, liikenneyhteyksien edelleen kehit-
tämisen, ja tämän itä—länsi-väylän avaaminen vapauttaisi päärataa merkittävästi.
7



Pöytäkirjan asiakohta PTK 74/2017 vp
Yleiskeskustelu päättyi.

Eduskunta hyväksyi hallituksen esitykseen HE 50/2017 vp sisältyvien 1.-5. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen lakialoittei-
siin LA 1, 3/2016 vp sisältyvien lakiehdotusten hylkäämisestä. Lakiehdotusten ensimmäi-
nen käsittely päättyi.
8


	8
	21.49
	21.51
	21.57
	21.59
	22.01
	22.10
	22.13
	22.18


