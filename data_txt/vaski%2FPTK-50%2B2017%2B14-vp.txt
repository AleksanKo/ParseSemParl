















































DEMA861.tmpSave.xml


Pöytäkirjan asiakohta PTK 50/2017 vp
Pöytäkirjan asiakohta 

PTK 50/2017 vp

Täysistunto

Tiistai 9.5.2017 klo 14.05—16.15

14. Lakialoite laiksi kokoontumislain 9 §:n muuttamisesta
Lakialoite LA 16/2017 vp Tom Packalén ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 14. asia. Puhemiesneuvosto ehdottaa, että asia lähetetään perustuslakiva-
liokuntaan.

Keskustelu

16.08 Tom Packalén ps (esittelypuheenvuoro): Arvoisa puhemies! Kokoontumislakia pi-
tää muuttaa maamme nopeasti muuttuneen turvallisuustilanteen vuoksi mahdollisimman
pikaisella aikataululla. Nykyinen kokoontumislaki ei anna yksiselitteistä valtuutusta polii-
sille puuttua kaupungin keskusta-alueelle ilmestyviin telttoihin ja telttaleireihin. Koska ny-
kyinen kokoontumislaki ei mahdollista näiden esimerkiksi Helsingin Rautatientorilla ole-
vien telttaleirien purkamista, on konkreettisena vaarana, että niitä alkaa ilmaantua lisää
myös muualle kaupunkiin. 

Poliisi joutuu toimimaan Suomen lakien mukaan. Poliisina on turhauttavaa nähdä poten-
tiaalisia turvallisuusuhkia näissä Helsingin keskustan leireissä. Mutta poliisi ei voi tehdä
asialle mitään, vaikka yleisen järjestyksen ja turvallisuuden turvaamisen takaamiseksi
nämä kyseiset leirit olisi pitänyt purkaa heti niiden ilmaannuttua Helsingin keskustaan. Nyt
niiden oltua kolme kuukautta yhtäjaksoisesti Helsingin keskustassa on jo ilmaantunut lu-
kuisia järjestyshäiriöitä ja myös väkivaltarikoksia. 

Arvoisa puhemies! En lähde tässä leimaamaan kumpaakaan telttaleiriä. Totean kuiten-
kin poliisitaustaisena kansanedustajana, että leirien pitkäaikainen läsnäolo Helsingin kes-
kustassa ruokkii eri ryhmittymien välistä polarisaatiota, jota en missään nimessä halua
edesauttaa vaan ennemminkin ennaltaehkäistä mahdollisia laajamittaisempia konflikteja
alueella. Nykylaki ei turvaa tällaista ennakoivaa riskienhallintaa poliisille, koska heillä ei
ole lainsäädännöllisiä valtuuksia purkaa näitä leirejä. 

Olen saanut poikkeuksellisen suuren määrän kansalaispalautetta, jossa turvallisuudes-
taan huolestuneet kansalaiset ihmettelevät, miksi näitä telttaleirejä ei saada purettua. Kuin-
ka kauan tämän tilanteen annetaan jatkua? Yleinen järjestys ja turvallisuus vaativat nopei-
ta toimenpiteitä. Siksi toivon, että lakialoitteeni yli puoluerajojen saa kannatusta ja nopeu-
tettua käsittelyä valiokunnassa, jotta lakialoitteeni saadaan tässä heikentyneessä turvalli-
suusympäristössä mahdollisimman pian voimaan. 

16.11 Laura Huhtasaari ps: Arvoisa puhemies! Tällä lakialoitteella ehdotetaan muutet-
tavaksi kokoontumislakia siten, että kaupungin yleisille alueille leiriytyminen voidaan yk-
 Tarkistettu
4.0



Pöytäkirjan asiakohta PTK 50/2017 vp
siselitteisesti ja selkeästi kieltää kokoontumislain nojalla. Poliisilla on oltava oikeus pur-
kaa uuden kokoontumislain turvin klo 22—6 ajalla yleisillä alueilla olevat väliaikaiset ra-
kennelmat, esimerkiksi teltat ja muut leirit ja leirityyppiset väliaikaiset rakennelmat. Voi-
massa olevan kokoontumislain 9 § mahdollistaa yleisen kokouksen tauottoman jatkumi-
sen kaupungin yleisillä paikoilla.

Tässä pitää todella nyt käyttää tarkkaa harkintaa. Minä ymmärrän tämän lakialoitteen
idean. Itseäni harmittaa ihan valtavasti, että meillä on ihmisiä, jotka ovat laittomassa tilas-
sa ja Suomessa ja osoittavat mieltään Suomen maaperällä Helsingin keskustassa meidän
viranomaispäätöksiämme vastaan. Minäkin haluaisin, että tämä leiri puretaan. Mutta kun
sanon, että meidän tulee käyttää tarkkaa harkintaa, en halua kaventaa suomalaisten oikeuk-
sia. Meillä on hyvin laajat kansalaisoikeudet, ja minun mielestäni se on saavutettu etu. Mi-
nusta humanitaarinen maahanmuutto ei voi johtaa siihen, että me rupeamme rajoittamaan
meidän kansalaistemme oikeuksia. Emmehän me tiedä, kuinka pitkälle meidän täytyy sit-
ten siinä lähteä. Jos meillä on rajat auki, kadut suljettu ja tuloksena poliisivaltio, niin tämä
on väärä tie lähteä korjaamaan näitä ongelmia. Jotta saamme sen maassa olevien laittoman
mielenosoitusleirin purettua, niin siihen pitäisi käyttää ratkaisuna ulkomaalaisvalvontaa ja
nykyiset kielteisen päätöksen saaneet tulisi ottaa säilöön ja sieltä säilöstä olisi vain yksi tie
ulos, omaan maahansa takaisin. Lisäksi meidän tulee nyt laittaa länsiraja kiinni, samalla ta-
valla kuin meillä on itäraja kiinni, ja turvallisista maista meidän ei tule ottaa vastaan turva-
paikkahakemuksia.

16.14 Eero Lehti kok: Arvoisa herra puhemies! Se, että tämäntapaista ilmiötä on alkanut
esiintyä säännönmukaisesti, herättää normaalissa suomalaisessa epäilyksen siitä, että jot-
kut asiat eivät koske ulkomaalaisia samalla lailla kuin ne koskevat suomalaisen oikeusta-
jun mukaan suomalaisia. Se herättää turvattomuutta. Tämä on esimerkki siitä, että nopeas-
ti muuttuvassa yhteiskunnassa lainsäätäjällä on täysi työ pysyä sillä lailla ajan tasalla, että
tällainen ilmiö ei pysty leviämään ympäri maata.

Keskustelu päättyi.

Asia lähetettiin perustuslakivaliokuntaan.
2


