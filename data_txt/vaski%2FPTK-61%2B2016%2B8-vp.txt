















































DEMA7FC.tmpSave.xml


Pöytäkirjan asiakohta PTK 61/2016 vp
Pöytäkirjan asiakohta 

PTK 61/2016 vp

Täysistunto

Tiistai 31.5.2016 klo 13.59—17.32

8. Hallituksen esitys eduskunnalle laiksi työntekijöiden lähettämisestä ja eräiksi siihen liit-
tyviksi laeiksi

Hallituksen esitys HE 39/2016 vp
Lakialoite LA 24/2016 vp
Valiokunnan mietintö TyVM 3/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on työelämä- ja tasa-arvovaliokunnan mietintö TyVM 3/2016 vp. Nyt
päätetään lakiehdotusten sisällöstä.

Keskustelu

16.54 Tarja Filatov sd (esittelypuheenvuoro): Arvoisa puhemies! Kyse on niin sanotusta
lähetettyjen työntekijöiden direktiivistä ja siitä, miten lähetettyjen työntekijöiden työehto-
ja ja niihin liittyviä etuuksia valvottaisiin mahdollisimman tehokkaasti silloin, kun palve-
luita tarjotaan maasta toiseen ja työntekijöitä lähetetään maasta toiseen. Tämän direktiivin
tarkoituksena on estää väärinkäytöksiä, jotka liittyvät siihen, että hyödynnetään tätä palve-
lujen tarjoamisen vapautta ja siihen liittyvää työntekijän lähettämistä toiseen maahan. Vää-
rinkäytöksien estämiseen pyritään sillä, että parannetaan työntekijöiden lähettämisen kä-
sitteeseen liittyvää täytäntöönpanoa ja valvontaa sekä otetaan itse asiassa koko unionin ta-
solla käyttöön yhdenmukaiset perusteet, jotka helpottavat lähettämisen yhteistä tulkintaa.
Tällä esityksellä ollaan uudistamassa työntekijöiden lähettämistä koskevaa kansallista
lainsäädäntöä oikeastaan kokonaan ja vanhaa lakia esitetään kumottavaksi. Voimassa ole-
vat säännökset siirretään keskeisiltä osin tähän uuteen lakiin, vaikkakin tämän uuden lain
soveltamisala on jonkin verran nykyistä laajempi ja sen alaan on lisätty muun muassa kes-
kushallintoviranomaisten hankintasopimusten perusteella tehtävä työ, joka aiemmin oli
vapautettu näistä toimista.

Kokonaisuudessaan tämä laki muuttaa lähetettyjä työntekijöitä koskevaa lainsäädäntöä
ja ennen muuta seuraamusjärjestelmää. Nykyisin lain rikkomisesta seuraa rikosoikeudelli-
nen seuraamus, mutta muun muassa esitutkintaviranomaisten rajallisten resurssien vuoksi
ja siksi, koska lain rikkomisesta epäilty usein oleskelee toisessa maassa, tätä ei käytännös-
sä ole juurikaan sovellettu tai sen soveltaminen on ollut vaikeaa, ja esimerkiksi jos poliisi
on tehnyt tutkintoja, niin ne ovat loppuneet siihen, kun tämä epäilty on poistunut Suomes-
ta. Sen vuoksi on hyvä, että nämä rikosvastuuta koskevat säännökset korvataan nyt uudella
tavalla hallinnollisilla laiminlyöntimaksuilla, jotka määrää valvontaviranomainen hallinto-
menettelyssä. Muutoksen ansiosta varmasti käy niin, että viranomaisten toiminta tehostuu,
kun päällekkäinen työ niin rikostoiminnassa kuin hallinnollisellakin puolella ja tässä seu-
 Tarkistettu
4.0



Pöytäkirjan asiakohta PTK 61/2016 vp
raamuksen määräämisessä poistuu. Valiokunta mietinnössään toteaa, että tämä muutos ja
esitykset ovat tarpeellisia ja tarkoituksenmukaisia, ja puoltaa niiden tekemistä.

Valiokunta kuitenkin kiinnitti erityistä huomiota siihen, että esimerkiksi kabotaasilii-
kenne on aivan oma toimialansa ja siihen tämä lähetettyjen työntekijöiden direktiivi, se ta-
pa, jolla se Suomessa ollaan nyt lainsäädäntöön tuomassa, tuo ison aukon. Kyse on esimer-
kiksi siitä, että aikarajat sopivat huonosti kabotaasiliikenteeseen ja sen vuoksi pahimmil-
laan johtavat siihen, että nämä ehdotetut uudet lainsäännökset, jotka siis ovat nyt lähes kai-
kille toimialoille samat, eivät tulisi ollenkaan sovelletuiksi maantiekuljetuksissa. Tähän
maantiekuljetukseen ja yhteen toiseenkin asiaan liittyy itse asiassa rinnakkaislakialoite,
jota on valiokunta myös käsitellyt ja todennut — jos nyt näin voi vapaasti sanoa — että sii-
nä on hyvä henki, mutta siitä huolimatta tätä lakialoitetta ja sen tuomia muutoksia ei ole hy-
väksytty. Sen sijaan valiokunta on edellyttänyt, että hallitus seuraa tarkkaan tätä nykyistä
säätelyä nimenomaan maantiekuljetusalalla sen vuoksi, että se kuuluu nimenomaan har-
maan talouden esiintymisen riskialoihin. Voisi sanoa, että oikeastaan lähetettyjen työnte-
kijöiden kohdalla sekä rakennusala että maantiekuljetukset ovat tällaisia spesiaalialoja,
joilla tarvittaisiin myös spesiaalitoimia, ja valiokunta katsoo, että tämä erityisluonne huo-
mioon ottaen saattaa erityissäätely olla tarpeen — itse asiassa tämä on tarkkaan se kirjoi-
tettu sanamuoto, joka mietinnössä lukee. Valiokunta pitää tärkeänä, että ehdotetun lain so-
veltamista maantiekuljetuksiin seurataan tarkasti ja että tarvittaessa hallitus ryhtyy toimen-
piteisiin direktiivin täytäntöönpanon tehostamiseksi myös täällä kabotaasipuolella.

Myös vastuu alihankinnasta on tämän direktiivin toimialaa, ja rakennusalalla säädetään
erityisistä toimenpiteistä lähetettyjen työntekijöiden oikeuksien turvaamiseksi. Rakennus-
alaa koskevalla direktiivin pakottavalla säätelyllä on tarkoitus puuttua työntekijöiden lä-
hettämiseen alihankintatilanteissa ja niihin tyypillisiin epäkohtiin, joita tällä toimialalla nä-
kyy. Direktiivi lähtee lähtökohtaisesti siitä, että edellytetään rakennusalalla tilaajan ja so-
pimuskumppanin välistä yhteisvastuuta lähetetyn työntekijän oikeuksista. Mutta direktiivi
mahdollistaa artikla 6:n kohdalla sen, että tämän yhteisvastuun sijasta voidaan säätää mui-
ta täytäntöönpanotoimia, kunhan ne ovat riittävän tehokkaita ja oikeansuhtaiset seuraa-
mukset ovat olemassa silloin, jos väärinkäytöksiä ja petoksia ilmenee. Hallitus on päättä-
nyt omassa esityksessään käyttää tätä artikla 6:n ikään kuin poikkeusmenettelyä ja katsoo,
että esimerkiksi rakennusalalla, kun meillä on käytössä rakennuttajan ja pääurakoitsijan
erityinen velvollisuus selvittää lähetetylle työntekijälle maksetun palkan määrä sekä se,
onko tämä palkka ehdotetun lain mukainen, nämä niiden toimien kanssa, joita meillä Suo-
messa on ollut pitkään ja jotka liittyvät muun muassa siihen, että rakennusalalla on jo nyt
olemassa tiukempia määräyksiä — kuten esimerkiksi veronumero, verottajalle tehtävä
kuukausi-ilmoitus, pakolliset henkilökortit, työntekijäluettelot ja muita — ikään kuin yh-
dessä täyttävät tuon artikla 6:n ehdot.

Tällä lähetettyjä työntekijöitä koskevalla direktiivillä ja siitä tehdyllä lailla ei muuteta
sinänsä vähimmäispalkan määräytymistä, vaan lakiin ehdotetaan otettavaksi voimassa ole-
van lain säännökset. Valiokunta keskusteli pitkään tästä vähimmäispalkan määräytymises-
tä, ja keskustelussa nousi esiin, että meillä itse asiassa on EU-tuomioistuimen päätöskin sii-
tä, mitä pitää ottaa huomioon silloin, kun vähimmäispalkkaa käytetään, ja totesi, että mei-
dän toimeenpanomme pitää olla EU-tuomioistuimen mukaisia, koska tosiasiallisesti me
olemme tilanteessa, jossa EU-tuomioistuin on linjannut tiettyjä asioita ja laajentanut sitä,
mitä vähimmäispalkkaan kuuluu, mutta sitten täytäntöönpanopuolella meillä ovat suoma-
laisessa oikeuskäytännössä kesken prosessit, jotka olisivat määritelleet sitä, mitä se vähim-
2



Pöytäkirjan asiakohta PTK 61/2016 vp
mäispalkka on. Valiokunta kiinnitti huomiota siihen, että nämä EU-tuomioistuimen pää-
tökset pitää ottaa huomioon.

Valiokunta teki myös useita pykälämuutoksia, jotka sisällöllisesti täsmentävät sitä ta-
voitetta, joka tällä direktiivillä on, ja muutamia pieniä stilistisiä muutoksia, jotta väärinym-
märryksiä voitaisiin välttää, enkä käy niitä nyt tässä läpi.

Toteaisin, että tähän mietintöön sisältyy vastalause, joka keskittyy oikeastaan kahteen
ongelmakohtaan: siihen, että kabotaasiliikenteessä olisi erityissäännökset, ja siihen, että
olisi käytetty mieluummin tätä direktiivin pääsääntöä eikä artikla 6:n poikkeussäännöstöä.

17.02 Merja Mäkisalo-Ropponen sd: Arvoisa puhemies! Tähän alkuun ja ihan ensim-
mäiseksi esitän hyväksyttäväksi vastalauseen mukaiset pykälämuutokset. Nyt lähden sit-
ten perustelemaan sosialidemokraattien, vihreiden, vasemmistoliiton ja kristillisten yhdes-
sä esittämää pykälävastalausetta.

Hallituksen esitys merkitsee monilta osin parannusta lähetettyjä työntekijöitä koske-
vaan sääntelyyn. Siinä on kuitenkin joitakin puutteita, jotka koskevat erityisesti kuljetus-
alaa sekä rakennusalalle direktiivissä asetettua erityissääntelyä. Näiltä osin hallituksen esi-
tys ei täytä direktiivin tarkoitusta turvata lähetettyjen työntekijöiden oikeudet.

Suomi on perinteisesti ollut edelläkävijä lähetettyjä työntekijöitä koskevassa sääntelys-
sä. Suomessa on käytetty täysimääräisesti EU-sääntelyn tarjoamat mahdollisuudet turvata
kansallisella sääntelyllä lähetettyjen työntekijöiden asema. Nyt hallituksen esitys kuiten-
kin paikoin pyrkii enemmänkin minimitasoon kuin hyödyntämään EU-sääntelyn Suomel-
le kansallisesti jättämää harkintavaltaa. Tältä osin lainsäätäjällä olisi mahdollisuus tehdä
enemmän lähetettyjen työntekijöiden oikeuksien ja myös suomalaisen työn kilpailukyvyn
turvaamiseksi. Viimeksi mainittu koskee erityisesti maantiekuljetusalaa.

Vastalauseessamme on neljä eri kohtaa, ja jos puheenjohtaja sallii, niin toisin mielelläni
kaikki nämä asiat kerralla tässä puheenvuorossani esille.

Ensinnäkin maantiekuljetusalaa koskevat muutostarpeet. Hallituksen esityksessä ehdo-
tettu sääntely soveltuu huonosti maantieliikennealalle ja jättää voimaan tullessaan säänte-
lyyn aukkoja, jotka vähentävät sen soveltamismahdollisuuksia maantiekuljetusalan työs-
sä. Lähetettyjä työntekijöitä koskevan direktiivin alaan kuuluu alihankintana ajettu niin sa-
nottu kabotaasiliikenne. Sääntelyn on muutenkin tarkoitus koskea myös kuljetusalaa, jos
kyseessä on työntekijän lähettäminen yritysryhmän sisäisenä siirtona tai vuokratyöntekijä-
nä ja lähettämisen kriteerit täyttyvät. Hallituksen esityksessä on lukuisia lähetetyn työnte-
kijän työskentelyn kestoon liittyviä aikarajoja, jotka soveltuvat huonosti maantiekuljetus-
alalle. Näiden rajoitusten takia tämän alan työt käytännössä jäävät suurelta osin ehdotetun
sääntelyn ulkopuolelle. Tätä ei voi pitää perusteltuna, eikä se vastaa useimmissa muissa
Euroopan maissa noudatettua käytäntöä. Tämän vuoksi vastalauseessamme esitämme li-
sättäväksi rajoituksia, joiden mukaan tiettyjä laissa säädettyjä aikarajoja ei sovelleta maan-
tiekuljetusalan työhön.

Toiseksi kiinnitämme vastalauseessa huomiota tilaajan vastuuseen lähetetyn työnteki-
jän vähimmäispalkasta rakennusalalla. Direktiivillä pyritään turvaamaan lähetetyn raken-
nusalan työntekijän oikeutta saada lain ja työehtosopimuksen edellyttämä vähimmäispalk-
kansa sekä asetetaan työntekomaassa toimivalle tilaajalle vastuu huolehtia, että lähetetty-
jen työntekijöiden oikeudet toteutuvat. Hallituksen esityksessä ehdotetaan, että rakennus-
alan töissä olisi tilaajan vastuun sijasta erityinen rakennuttajan tai pääurakoitsijan velvol-
lisuus selvittää lähetettyjen työntekijöiden maksamattomia palkkoja. Kyseessä olisi toi-
3



Pöytäkirjan asiakohta PTK 61/2016 vp
menpidevelvollisuus, ei aineellinen vastuu työntekijän saatavista. Näiltä osin hallituksen
esitys perustuu täytäntöönpanodirektiivin poikkeamismahdollisuuteen, jossa jäsenvaltiol-
le sallitaan suoran tilaajavastuun sijasta ottaa käyttöön muita keinoja. Kuitenkin tilaajan
vastuu voidaan korvata muilla kansallisen lainsäädännön toimenpiteillä vain, kun nämä
toimenpiteet mahdollistavat tilaajaan kohdistuvat tehokkaat ja oikeasuhtaiset seuraamuk-
set tilanteissa, joissa työntekijöillä on vaikeuksia pitää kiinni omista oikeuksistaan.

Hallituksen esitys sivuuttaa direktiivin mukaisen tilaajan aineellisen vastuun. Esityksen
mukaan tilaajan vastuu toteutuisi rakennuttajan ja pääurakoitsijan kautta. Tosin jätetään
auki, miten se toteutuisi, kun rakennuttajan ja pääurakoitsijan lakisääteinen velvollisuus
maksamatta jätettyjen vähimmäispalkkojen selvittämiseen kohdistuisi lähettävään yrityk-
seen eli tilaajaan. Tämän vuoksi vastalauseessa esitetään lisäystä, jonka mukaan rakennus-
alan työssä tilaajalla on rinnakkainen vastuu lähetetyn työntekijän vähimmäispalkasta. Ti-
laaja vapautuisi vastuusta, mikäli se osoittaisi varmistuneensa työntekijään sovellettavista
työehdoista sekä lähettävän yrityksen edellytyksistä suorittaa lain ja työehtosopimuksen
edellyttämä vähimmäispalkka.

Kolmas asia vastalauseessamme koskee laiminlyöntimaksun kohdentumista. Hallituk-
sen esityksessä lähetettyjä työntekijöitä koskevan lainsäädännön seuraamusjärjestelmää
esitetään muutettavaksi. Voimassa olevan lain mukaan työnantaja tai tämän edustaja voi-
daan tuomita kyseisen lain rikkomisesta sakkoon. Hallituksen esityksessä tämä esitetään
korvattavaksi hallinnollisella laiminlyöntimaksulla. Samalla kuitenkin myös seurausten
alaa kavennettaisiin. Esimerkiksi velvollisuus antaa selvitys tilaajalle työntekijöiden sosi-
aaliturvan määräytymisestä on jätetty laiminlyöntimaksun ulkopuolelle. Tällaisenaan eh-
dotettu lainsäädäntö aiheuttaisi oikeudellista epävarmuutta. Kun ehdotetulle seuraamusten
kaventamiselle ei ole perusteltua tarvetta, esitetään vastalauseessa, että yhdenmukaisuu-
den ja loogisuuden vuoksi on perusteltua, että laiminlyöntimaksuseuraamus liitetään selvi-
tyksenantovelvollisuuden laiminlyöntiin.

Viimeisenä eli neljäntenä asiana vastalauseessamme on laiminlyöntimaksun suuruus.
Lakiesityksessä ehdotetaan laiminlyöntimaksuksi 1 000—10 000 euroa. Ehdotettu seuraa-
musmaksu on huomattavan kevyt verrattuna monessa Euroopan maassa käyttöön otettui-
hin sanktioihin. Kun voimassa oleva tilaajavastuulaki sisältää osin varsin samankaltaisia
velvoitteita kuin ehdotettu lähetettyjä työntekijöitä koskeva laki, laiminlyöntimaksu on pe-
rusteltua asettaa vastaamaan tilaajavastuulain mukaista laiminlyöntimaksua, joka on
2 000—20 000 euroa. Tämänkin suuruisena se olisi Euroopan unionin tasolla vertaillen
varsin kevyt. — Kiitos. 

17.08 Katja Taimela sd: Arvoisa rouva puhemies! On syytä heti alkuun todeta, että tämä
hallituksen esitys on siis parannus nykytilaan, mutta se sisältää isoja ongelmia maantiekul-
jetusalalla. Kahdeksan vuotta työelämä- ja tasa-arvovaliokunnassa itse töitä tehneenä ih-
mettelen, että valiokunnassa ei löytynyt ymmärrystä alalle, joka on merkittävä työllistäjä,
merkittävä verojen kerääjä ja merkittävä verojen maksaja.

Tässä hallituksen esityksessä unohtui siis kokonaan lain soveltaminen maantiekuljetus-
alan työntekijöihin. Valmistelevassa työryhmässä kuljetusalan työmarkkinajärjestöjä ei
kuultu lainvalmisteluvaiheessa laisinkaan, ja rinnakkaislakialoite, joka valmisteltiin oppo-
sition toimesta, sai myös valiokuntatyössä minun mielestäni täystyrmäyksen. Ei voi kuin
ihmetellä tätä suhtautumista, kun miettii alan yhteiskunnallista merkitystä. Kuljetusalan 6
miljardin euron vuotuisesta liikevaihdosta palautuu yritysten ja työntekijöiden maksamina
4



Pöytäkirjan asiakohta PTK 61/2016 vp
veroina ja veroluonteisina maksuina 2,7 miljardia euroa valtiolle. Nyt herää semmoinen
kysymys, ovatko hallituspuolueiden edustajat valmiita tekemään suomalaisista ammatti-
taitoisista raskaan liikenteen kuljettajista ja yrittäjistä jopa työttömiä. Mielestäni meillä ei
ole varaa tähän. Me olemme tänäänkin puhuneet paljon työllisyysmäärärahoista, paljon
työttömistä. Me emme tarvitse niitä itse aiheutettuna enää yhtään lisää.

Arvoisa puhemies! Haluan myös muistuttaa, että hallituksella on tarkoitus muuttaa
myös kaupallista tavaraliikennelakia. Käytännössä hallitus on nykyisen kaltaisen esityk-
sen toteutuessa valmis kumoamaan kansalliset määräykset. Olemme saaneet useasti kuul-
la, että tämä esitys olisi toteutuessaan kuolinisku suomalaiselle kuljetuselinkeinolle. Herää
kysymys, missä ovat ne kaikki läpi päässeet eduskuntavaaliehdokkaat hallituksen riveistä,
jotka puolustivat vielä reilu vuosi sitten kotimaista rekkamiestä ja yrittäjää. Toivottavasti
he löytävät poliittisen omantuntonsa ennen kuin on liian myöhäistä.

Haluan kannattaa edustaja Mäkisalo-Ropposen tekemää vastalausetta.

17.11 Tarja Filatov sd: Arvoisa puhemies! Puhun nyt kansanedustajana enkä valiokun-
nan puheenjohtajana, elikkä muutama henkilökohtainen näkemys.

Mielestäni tässä on tapahtunut selkeästi linjanmuutos siinä, millaisia ratkaisuja hallituk-
set ovat valinneet lähetettyjen työntekijöiden työehtojen valvonnassa. Aikaisemmin mei-
dän ongelmamme on ollut se, että EU ei ole sallinut niitä valvontamuotoja, joita Suomi on
halunnut ottaa käyttöön, koska on katsottu, että ne ikään kuin estävät maahan tulemista, ja
on käytetty kaikki se liikkumavara, mitä ikinä EU:n palvelujen liikkuvuuden kautta ja lä-
hetettyjen työntekijöiden kautta on voitu. Mutta nyt on menty minimitietä pitkin elikkä ei
ole käytetty sitä direktiivin pääsääntöä, joka olisi tuonut tällaista yhteisvastuullisuutta, että
emoyhtiö, joka käyttää näitä lähetettyjä työntekijöitä, olisi itsekin jonkin verran vastuussa
siitä, että palkat maksetaan ja että ihmisiä kohdellaan niin kuin meidän lakimme ja työeh-
tosopimuksemme säätävät, vaan on siirrytty ikään kuin tähän kaatoluokkaan ja käytetään
sen tuomia mahdollisuuksia. Tästä huolimatta tämä lakiesitys pääsääntöisesti tuo selkeyttä
ja parannusta meidän nykytilanteeseemme, mutta olisin itse toivonut, että olisi käytetty
tuota ketjuvastuuta, kun se kerran on mahdollista.

Toinen ongelmakohta liittyy siihen, että meillä lainsäädäntöä työelämässä yleensä halu-
taan tehdä aina siten, että se kohtelee kaikkia samalla tavoin. Ja kuitenkin, jos mietimme lä-
hetettyjen työntekijöiden tilannetta, meillä on selkeästi toimialoja, joilla lähetettyjä työn-
tekijöitä on enemmän ja jolloin myös ne ongelmat ovat tavallaan toimialakohtaisia. Edel-
lisellä kaudella, kun eduskunnassa tehtiin tilaajavastuulainsäädäntöä, esitys oli sellainen,
että se olisi kohdellut kaikkia toimialoja samalla tavoin. Mutta silloin valiokunta hyvin yk-
simielisesti halusi löytää ratkaisun, joka ottaa huomioon esimerkiksi rakennusalan erityi-
set piirteet, koska siellä tehdään paljon rajojen yli tapahtuvaa työtä ja siellä tehdään paljon
myös ketjussa olevaa alihankintaa, jolloin riski siihen, että työehtoja poljetaan, on suurem-
pi kuin muilla toimialoilla, ja valiokunta tekikin silloin täsmennyksiä ja otti rakennusalan
huomioon. Nyt olisin toivonut, että samanlaisia täsmennyksiä (Puhemies koputtaa) olisi
tehty itse asiassa tänne... (Puhuja siirtyi puhujakorokkeelle)

...että samanlaisia muutoksia olisi tehty tänne kabotaasiliikenteen puolelle, koska siellä
todellakin nuo aikarajat ovat ongelma. Monet muut maat ottavat hyvin spesifejä toimia
käyttöön ja pyrkivät sitä kautta turvaamaan sen, että hinnalla ei kilpailla epäterveesti
dumppaamalla työehtoja tai palkkoja.
5



Pöytäkirjan asiakohta PTK 61/2016 vp
Ja ehkä kolmas ongelmakohta, joka mielestäni tähän liittyy, on se, miten vähimmäis-
palkka määritellään. Meillä oli aika mielenkiintoista keskustelua ja jopa, voisi sanoa, hie-
man harhaanjohtavia asiantuntijalausuntojakin, joissa tulkittiin vähimmäispalkkaa hyvin
kapeasti, vaikka siitä on selkeät EU-tuomioistuimen päätökset esimerkiksi Sähköliitto-
keissin kohdalla. Olisin toivonut, että nuo uudet määritelmät olisi tuotu tänne lakiin, mutta
onneksi ne näkyvät kuitenkin siellä mietinnön puolella tekstinä ja seurantavastuuna.

Mutta ylipäätään, emme voi ajatella siten, että kun puhutaan työehdoista, niin kyse on
vain siitä rahapalkasta, jota saadaan. Kyse on siitä kokonaisuudesta, miten työehdot mää-
räytyvät, ja erilaisista ikään kuin palkanosista, jotka ovat palkkaan verrattavia, kuten vaik-
kapa lomarahoista, päivärahoista tai joistakin muista vastaavista.

Ehkä viimeisenä haluaisin vielä todeta sen, että on hyvä, että tässä siirrytään hallintome-
nettelyyn siinä, miten näitä rangaistuksia säädetään, eikä enää olla rikoslain puolella, mut-
ta jos me katsomme näitä laiminlyöntimaksuja, mitä Suomessa on, niin ne ovat hyvin kau-
kana monen muun maan, vaikkapa Saksan, maksuista, puhutaan kymmenkertaisista mak-
suista. Ja ongelma onkin se, että usein Suomessa kannattaa tehdä rikos, koska vaikka siitä
jäisi kiinni, niin maksu on niin pieni, että hyöty, jonka on aikaisemmin saanut, jää suurem-
maksi. Sen vuoksi toivoisin, että pitkällä aikavälillä näitä maksuja mietittäisiin sillä taval-
la, että ne todellakin kattavat sen ja että riski ikään kuin hakea epäreilusti kilpailuetua pie-
nenisi tai että jos jää kiinni, niin siitä joutuu maksamaan niin paljon, että hyöty jää miinuk-
sen puolelle. Mutta näissä muutosesityksissä, mitä mietintöön teimme sosialidemokraat-
tien puolelta, lähdettiin siitä, että nämä korvaukset olisivat olleet tilaajavastuulain tasolla,
jotta olisi ollut synkroni sen suhteen, mitä (Puhemies koputtaa) tilaajavastuussa maksetaan
laiminlyöntimaksuina, niin että se olisi ollut sama täällä lähetettyjen työntekijöiden puolel-
la. Mutta ikävä kyllä niihinkään ei päästy, ja tarve olisi nostaa näitä tilaajavastuulainkin
mukaisia laiminlyöntimaksuja.

17.16 Juho Eerola ps: Arvoisa puhemies! Hallituksen esitys on valtaosin hyvä ja paran-
taa tilannetta, joka meillä näiden lähetettyjen työntekijöiden kanssa on. Valiokuntakäsitte-
lyn aikana itseäni kuitenkin arvelutti ihan tämä sama kysymys, minkä useat oppositiopuo-
lueiden edustajatkin ovat tuoneet esille, eli tämä kabotaasi-ilmiö ja se, että kuljetusalaa ei
riittävällä tavalla ehkä tässä huomioitaisi. Asian kanssa pitkään painiskeltuani tulin kuiten-
kin sitten siihen tulokseen, että tämä esitys ei aseta suomalaista kuljetusyrittäjää tai työn-
tekijää ulkomaalaista huonompaan asemaan. Jos kuitenkin olen väärässä, mitä en toivo,
olen valmis myöntämään virheeni ja perumaan päätökseni. Noin kolmen vuoden päästä tä-
hän aikaan ovat tulokset nähtävissä. Jos on käynyt niin, että tämä esitys oli kuolinisku, niin
kuin edustaja Taimela kuvasi, suomalaiselle maantieliikenteelle, täytyy se silloin perua. En
tiedä, olenko itse silloin enää kansanedustaja tai ovatko perussuomalaiset hallituksessa,
mutta jos olen ja näin on, niin toivon, että silloinen pääministeripuolue, päähallituspuolue,
on valmis tätä lakia muuttamaan.

17.17 Tarja Filatov sd: Arvoisa puhemies! Vielä varmuuden vuoksi, kun kuuntelin puo-
lihuolimattomasti, kannattiko edustaja Taimela edustaja Mäkisalo-Ropposen tekemiä py-
kälämuutosesityksiä: kannatan niitä.

Toteaisin tähän keskusteluun kuoliniskusta, että ongelmahan on se, miten me pystym-
me valvomaan niitä vääriä työehtoja. Jos meidän valvontavälineemme ovat heikommat,
niin siitä seuraa se epäterve kilpailutilanne, jossa ne yritykset, jotka ikään kuin laistavat vi-
6



Pöytäkirjan asiakohta PTK 61/2016 vp
rallisista vastuistansa, pääsevät kuin koira veräjästä. Sen vuoksi olisi tärkeää, että nämä
valvontaelementit ovat riittävät.

Yleiskeskustelu päättyi ja asian käsittely keskeytettiin.
7


