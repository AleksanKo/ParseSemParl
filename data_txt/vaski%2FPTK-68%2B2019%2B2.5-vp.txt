















































DEM3B04.tmp.xml


Pöytäkirjan asiakohta PTK 68/2019 vp

 Tarkistettu
4.1

Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

2.5. Suullinen kysymys mielenterveyskuntoutujien asumispalveluista (Kim Berg sd) 
Suullinen kysymys SKT 64/2019 vp

Suullinen kyselytunti

Puhemies Matti Vanhanen: Seuraava kysymys, edustaja Berg.

Keskustelu

16.53 Kim Berg sd: Arvoisa puhemies! Viime keväänä koko Suomi järkyttyi vanhusten
asumispalveluiden vakavista puutteista. Ongelma ei kuitenkaan rajoitu ainoastaan vanhus-
ten asumispalveluihin, vaan myös mielenterveyskuntoutujien palveluissa on ongelmia.
Viime vuosina isot terveysjätit ovat vallanneet markkinoita. Niillä on hallussaan jo noin 40
prosenttia yksiköistä ja yli puolet asiakaspaikoista. 

Tällä viikolla vietetään Mielenterveysviikkoa. Kun ihmisen mieli järkkyy, se on valtava
tragedia, ja joskus kotona on mahdoton selviytyä. 

Arvoisa puhemies! Mielenterveyskuntoutujien asumispalvelut ovat kriisissä. Näiden
apua tarvitsevien ihmisten asuminen on pahimmillaan säilömistä. Hallitus on sitoutunut
korjaamaan hankintalain epäkohdat, jotta laadulliset kriteerit otetaan paremmin huomioon
julkisissa tarjouskilpailuissa. Kysynkin vastaavalta ministeriltä: Miten voimme varmistaa,
että voittoa ei aseteta laadun edelle? Miten mielenterveyskuntoutujille [Puhemies koput-
taa] turvataan inhimillinen elämä? 

16.54 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Vastaan kaksiosaisesti: 

Ensinnäkin kysymyksen loppupuolelle sisältyvään konkreettiseen kysymykseen siitä,
miten hyvä elämä taataan: Siihen on pakko sanoa, että tällä hetkellä on olemassa vakavia
puutteita eikä näin aina käy. Se johtuu jo yksistään siitä, että mielenterveyskuntoutujilla pi-
täisi olla samanlainen mahdollisuus myöskin kotiin tuotaviin palveluihin, ja tältä osalta
tämä laitospainotteisuus, joka on nähtävissä asumispalveluissa, ei ole kaikkien maiden tie.
Meidän pitäisi pystyä käymään tästä myös keskustelua. 

Sitten kun puhutaan palveluasumisesta, on huomattava täälläkin, että markkina on kes-
kittynyttä ja voitot ovat paikoin sellaisia, että arjen elämästä ei löydy mitään vastaavaa.
Siksi on todettava, että myöskin täällä voitontavoittelun suitsiminen olisi paikallaan. [Paa-
vo Arhinmäki: Hyvä!] Tältä osin iso kysymys on eduskunnallekin se, voitaisiinko tästä
asiasta käydä enemmän keskustelua.

Kysymyksen käsittely päättyi.


	2.5
	16.53
	16.54


