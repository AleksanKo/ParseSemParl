















































DEMDBC.tmp.xml


Pöytäkirjan asiakohta PTK 76/2017 vp
Pöytäkirjan asiakohta 

PTK 76/2017 vp

Täysistunto

Maanantai 26.6.2017 klo 14.21—16.08

4. Hallituksen esitys eduskunnalle laiksi puolustusvoimista annetun lain 47 §:n muuttami-
sesta

Hallituksen esitys HE 30/2017 vp
Valiokunnan mietintö PuVM 3/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 4. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

14.39 Timo Heinonen kok: Arvoisa herra puhemies! Hyvät edustajakollegat! Käsittelys-
sä on puolustusvoimista annetun lain 47 §:n muuttaminen, joka siis koskee Puolustusvoi-
mien virkoja, niiden eroamissäännöksiä, jotka tällä saatetaan sitten lopulliseen muotoon
vastaamaan julkisten alojen eläkelaissa säädettyä eläkkeelle siirtymisen myöhentämistä.
Tämä on itse asiassa asia, josta kävimme salissa keskustelua jo aiemmin muutamaankin
kertaan. Sotilaseläkejärjestelmästähän säädetään julkisten alojen eläkelaissa, ja tämä on
nyt sitten osa tätä kokonaisuutta, jossa eläkeikiä korotettiin. Tässä kuitenkin omasta mie-
lestäni hieman jäi arvioimatta se, että tällainen kategorinen kaikille aloille tuleva eläke-
ikien korotus ei ole aina aivan ongelmaton. Muistan, että tässä salissa aiemmin keskuste-
lussa nousivat esille esimerkiksi palomiehet, poliisi, erilaiset tällaiset hyvin fyysiset ja ras-
kaat ammatit, ehkä mukaan voisi nostaa myös henkisesti raskaita ammatteja, mutta tässä ei
suoranaisesti ole kyse siitä, vaan tässä on nimenomaan kyse siitä, että meidän järjestel-
mämme on rakentunut sen varaan, että kun nykyisissä selonteoissa Suomen armeijan vah-
vuudeksi on määritelty tuo 280 000 henkeä, niin silloin tarvitaan 11 000 ammattisotilaaksi
koulutettua henkilöä, ja meidän Puolustusvoimien rauhanajan kokoonpanossa on noin
8 000 sotilastehtävää. Ja tästä gäpistä on kyse tässä ongelmassa, jota puolustusvaliokun-
nassakin useamman kerran on kuultu ja läpikäyty.

Liikekannallepanotilanteessa siis tarvitaan tämän jälkeen vähintään 3 000 jo reserviin
siirtynyttä ammattisotilasta, joilla on riittävä fyysinen ja psyykkinen toimintakyky näihin
tehtäviin. Jokainen vuosi, jolla alinta vanhuuseläkeikää nostetaan nykyisestä, vähentää
ammattisotilasreserviä 300 hengellä vuodessa. Valiokunnan saaman selvityksen mukaan
Puolustusvoimat pyrkii paikkaamaan ammattisotilasvajetta muun muassa tarkistamalla so-
danajan joukkojen tehtävien sijoitusvaatimuksia sekä sijoittamalla aiempaa laajemmin re-
serviläisiä sodanajan johtotehtäviin. Puolustusvaliokunta huomautti, että reserviläisten
osaamistaso on kuitenkin erilainen kuin ammattisotilaiden, ja tämän puheenvuoron nimen-
omaan halusin käyttää tästä tulokulmasta. Itse lähtökohtaisesti en ollut kannattamassa tä-
 Tarkistettu
4.1



Pöytäkirjan asiakohta PTK 76/2017 vp
mäntyyppistä muutosta, mutta kun se osa tätä työmarkkinajärjestöjen kokonaiseläkeuudis-
tusta oli, niin se on nyt eduskunnan käsittelyssä. Puolustusvoimat tässäkin tapauksessa et-
sivät ratkaisun, jolla eteenpäin päästään, mutta tämän vaikutukset myös taloudellisesti ovat
jonkinmoiset, ja niihin pitää myös eduskunnankin varautua.

14.42 Hannu Hoskonen kesk: Arvoisa herra puhemies! Tässä asiassa on kysymys pitkäs-
tä väännöstä siitä, että kun Suomen armeijan, Puolustusvoimien, virassa olevilla sotilailla
tulee eläkeikä vastaan — niin kuin tiedämme, hieman ennen kuin, sanotaan, monessa
muussa ammatissa toimivalla henkilöllä — ja kun tätä nykyistä eläkejärjestelmää, joka on
voimassa, tällä hallituksen esityksellä muutetaan, on aivan ensiarvoisen suuri merkitys sil-
lä, että meillä on eläkkeellä olevissa sotilaissa tämän maan toiminnan kannalta se reservi,
kuten edustaja Heinonen omassa puheenvuorossaan mainitsi. Juuri olimme käsittelemässä
puolustusselontekoa, jonka mukaan Suomen reserviä, sotilaiden sota-ajan vahvuutta, nos-
tetaan 50 000 sotilaalla 280 000 sotilaaseen, mikä tarkoittaa käytännössä sitä, että myös re-
serviä ja sen erilaisiin johtotehtäviin, kantahenkilökuntaan kuuluvia, jo eläköityneitä hen-
kilöitä on mukana johtamassa tilannetta, jos kriisiaika Suomessa joskus koittaa, mitä tie-
tenkään emme kukaan toivo. 

Mutta joka tapauksessa tämä lakiesitys on tätä yleistä linjaa siitä, että eläkeikiä pyritään
korottamaan ja tällä keinoin vaikuttamaan siihen, että eläkevarat riittävät tulevaisuudessa
riittävän hyvin kaikille. Tärkeää on huomata kuitenkin se, että Puolustusvoimien kannalta
tällä reservillä on erittäin suuri merkitys ja että eläkkeelle jäävät virkasotilaat, upseerit ja
muut päällystöön kuuluvat henkilöt ovat sitten reservin käytettävissä sen jälkeen, kun he
eläköityvät. Toivottavasti tämä lakiesitys, mikä nyt on saanut mietinnön muodon, on nyt
kuitenkin sellainen, että se varmistaa tämän reservin toiminnan ja ennen kaikkea Suomen
puolustuksen hoitamisen niin, että se on uskottavalla tasolla. 

14.44 Mika Kari sd: Arvoisa herra puhemies! Tällä lakiesityksellä, hallituksen esityksel-
lä, sotilaan alin eläkeikä nostetaan 55 vuodesta tuonne 57 vuoteen. Tässä keskustelussa oi-
keastaan oman puheenvuoroni syy löytyy tuosta edustaja Hoskosen puheenvuoron lopusta
eli reservin toimintakyvystä. 

Suomen puolustusvoimien puolustusjärjestelmä perustuu laajaan, koulutettuun reser-
viin ja kouluttajiin, joita meillä on tällä hetkellä tasavallassa Puolustusvoimilla 11 000.
Tämä eläkeikä vaikuttaa kylläkin sodanajan tehtäviin siltä osin, että me tarvitsemme noin
3 000 kouluttajaa jatkossa liikekannallepanotilanteessa, ja perinteisesti tämä joukko on
saatu jo aikaisemminkin reserviin siirtyneistä upseereista ja aliupseereista, jotka ovat suo-
rittaneet Puolustusvoimissa virkatehtäväänsä. Nyt tämä eläkeiän nosto vaikuttaa siihen,
että tämä osaava joukko on siellä Puolustusvoimien tehtävissä ja pois tästä reservikokoon-
panosta. Haluan vain kiinnittää huomion siihen, millä tavalla jatkossakin varmistettaisiin
se, että vastaavantyyppisissä tilanteissa, liikekannallepanotilanteissa — mihin edustaja
Hoskonen tuossa viittasi — meillä olisi kouluttajia ja osaavia upseereita, aliupseereita, re-
servin tehtävissä. On hyvä muistaa, että Puolustusvoimien sodanajan kokoonpanosta 98
prosenttia tulee meidän reservistä ja vain 2 prosenttia näistä virassa olevista 11 000 soti-
laasta. 

Keskustelu päättyi.
2



Pöytäkirjan asiakohta PTK 76/2017 vp
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 30/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
3


