















































DEMA0F3.tmp.xml


Pöytäkirjan asiakohta PTK 45/2018 vp
Pöytäkirjan asiakohta 

PTK 45/2018 vp

Täysistunto

Torstai 3.5.2018 klo 16.01—20.01

5. Eutanasia-aloite hyvän kuoleman puolesta
Kansalaisaloite KAA 2/2017 vp
Valiokunnan mietintö StVM 4/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 5. asia. Käsit-
telyn pohjana on sosiaali- ja terveysvaliokunnan mietintö StVM 4/2018 vp.

Valiokunnan puheenjohtaja, edustaja Kiuru esittelee mietinnön, ja sen jälkeen mennään
joksikin aikaa puhujalistalle ja debattiin vasta vähän myöhemmin.

Keskustelu

17.01 Krista Kiuru sd (esittelypuheenvuoro): Arvoisa puhemies! Hyvät edustajat! Käsil-
lä on vakava kysymys koskien niin ihmisarvoa, itsemääräämisoikeutta, hyvää hoitoa kuin
arvokasta kuolemaakin. Kansalaisaloite ehdottaa lainvalmistelutoimenpiteisiin ryhtymistä
eutanasialain säätämiseksi ja eutanasian laillistamiseksi Suomessa. Tässä aloitteessa esite-
tään kriteerejä, joiden toteutuessa eutanasia tulisi sallia tilanteissa, joissa parantumatto-
masti kuolemansairaan potilaan hoito ei riitä lieventämään hänen sietämättömiä kärsimyk-
siään ja oikeustoimikelpoinen aikuinen potilas esittää harkitun ja vapaaehtoisen pyynnön
eutanasiasta. Kansalaisaloitteessa korostetaan myös erittäin hyvin korkeatasoista palliatii-
vista hoitoa ja saattohoitoa sekä riittävää saatavuutta hoidolle koko Suomessa.

Arvoisa puhemies! Eutanasialla tarkoitetaan yleensä lääkärin myötävaikutuksella tapah-
tuvaa kuolemaan johtavaa parantumatonta sairautta sairastavan potilaan kuoleman joudut-
tamista hänen oman tahtonsa mukaisesti. Valiokunnassa on kuultu hyvin erilaisia näke-
myksiä siitä, mitä seurauksia eutanasian hyväksymisellä olisi. Yhteistä näkemyksille on
ollut, että potilaan tahto tulee ottaa hoidossa huomioon. On kuitenkin selvää, että eutanasia
on laajasti myös arvokysymys ja siksi kannat myös vaihtelevat hyvinkin paljon.

Kantojen vaihtelusta tässä vakavassa kysymyksessä kertovat myös erilaiset tutkimuk-
set, nimittäin joitakin esimerkkejä valiokunta on halunnut tuoda myös eduskunnan keskus-
teltavaksi. Ensinnäkin eri mielipidetutkimuksissa eutanasian kannatus on kansalaisten kes-
kuudessa laajaa. Lääkärikunnasta taas lähes puolet näyttäisi kannattavan eutanasian salli-
mista, mutta kuolevia potilaita hoitavien lääkärien keskuudessa kannatus on selkeästi eu-
tanasiassa vähäisempää. Valiokunta toteaakin, että kehitys näyttää olevan eutanasiaa hy-
väksyvään suuntaan mutta toisaalta saattohoitoon osallistuvien kohdalla kannatus on ollut
selvästi muita vähäisempää. Selvitykset ovat olleet kuitenkin suppeita, eikä niistä luotetta-
vasti voi vetää tarkkoja johtopäätöksiä. 

Valiokunta kävi läpi myös nykyisen lainsäädännön rikosoikeudellisia ongelmia. Suo-
messa avustaminen itsemurhan tekemisessä ei lähtökohtaisesti ole rangaistava teko. Rikos-
 Tarkistettu
4.1



Pöytäkirjan asiakohta PTK 45/2018 vp
lain soveltamisessa voi kuitenkin olla ongelmia rajan vetämisessä rangaistavan pyynnöstä
surmaamisen ja itsemurhassa avustamisen välillä. On myös todettava, että terveydenhuol-
lon henkilöstön ammattieettiset velvollisuudet ja hyväksyttävä lääkintäkäytäntö vaikutta-
vat tosiasiallisesti rajanvetoon. 

Arvoisa puhemies! Valiokunnassa on käyty laajasti läpi eutanasian ohella palliatiivisen
hoidon toteutumista. Saatujen selvitysten mukaan tämä hoito on Suomessa puutteellista.
Hoidon yhdenvertaisuutta ja laatua tukemaan on toki annettu aivan tuoreet, vuodelta 2017
olevat palliatiivisen hoidon ja saattohoidon suositukset, mutta tästä huolimatta valitetta-
vasti saadut selvitykset kertovat, että hoitajien ja lääkärien tiedoissa on puutteita erityisesti
kuolevan potilaan kohtaamisessa sekä kivun ja muiden oireiden hoidossa, mikä toki koros-
taa myös koulutuksen merkitystä hoidon laadun parantamisessa. Nämä ovat kuitenkin va-
kavia viestejä siitä, että ihmisellä olisi mahdollisuus myös kuolla arvokkaasti. Valiokunta
pitää tärkeänä, että palliatiivista hoitoa ja saattohoitoa toteutetaan koko maassa laaduk-
kaasti ja sitä koskevaa sääntelyä parannetaan hyvän hoidon toteuttamiseksi.

Arvoisa puhemies! Kansalaisaloitteen herättämää keskustelua tarvitaan. Tarvitaan huo-
lellista eettistä arviointia ja jatkoselvitystä muun muassa liittyen perusoikeuksiin, rikos-
lainsäädäntöön ja terveydenhuollon henkilöstön asemaan liittyviin kysymyksiin. Kysy-
mys siitä, tarvitaanko uutta sääntelyä tai muita toimenpiteitä parantumattomasti sairaan po-
tilaan hyvän hoidon ja itsemääräämisoikeuden toteuttamiseksi elämän loppuvaiheessa, jää
vielä tässä valiokunnan työssä auki. Sitä valiokunta perustelee sillä, että nämä saadut sel-
vitykset ovat vielä sen verran puutteellisia, että tarvitaan jatkoselvitystä, jotta tähän tär-
keään asiaan ja kansalaisaloitteen henkeen saadaan sellainen varmuus, jonka pohjalta voi-
daan edetä. Näin valiokunnan näkemyksen mukaan kuolevan ihmisen hoitoa ja eutanasiaa
koskevan lainsäädännön tarve tulee arvioida, kun nämä mainitut selvitykset on tehty.

Valiokunnan päätösehdotus tämän kansalaisaloitteen käsittelyssä on se, että valiokunta
teknisesti hylkää kansalaisaloitteen mutta huomauttaa, että sen tosiasiallisessa hengessä on
tehty yksimielinen lausuma, joka näkyy sieltä valiokunnan mietinnöstä. Lausumassa tue-
taan siis sitä, että perustetaan laajapohjainen asiantuntijaryhmä, jonka tehtävänä tulee olla
selvittää elämän loppuvaiheen hyvää hoitoa ja saattohoitoa sekä eutanasiaa koskevat sään-
telytarpeet. Tältä osin myös valiokunta yhtyy siihen, että selvitetään sekä eutanasiaa että
koko kuolevan ihmisen hoitoa koskevat sääntelytarpeet. Tämä esitys on yksimielinen, ja
tämä laajapohjainen asiantuntijaryhmä tulee tekemään sitten ehdotukset lainsäädäntömuu-
toksiksi, kun aika on.

Puhemies Paula Risikko: Nyt mennään ensiksi puhujalistaan joksikin aikaa.

17.09 Mika Niikko ps: Arvoisa puhemies! Eduskunnan ja politiikan toiminnasta voidaan
olla montaa eri mieltä. Mielestäni olemme kuitenkin edistyneet jossain, kun valiokunta te-
kee yksimielisen mietinnön näinkin vaikeasta ja kipeästä aiheesta kuin eutanasia.

Sosiaali- ja terveyslautakunta siis ehdottaa kansalaisaloitteen hylkäämistä. Lisäksi eh-
dotetaan lausumaa asiantuntijatyöryhmän asettamisesta. Kiitän valiokuntaa ja valiokun-
nan puheenjohtaja Kiurua siitä, että olette kuunnelleet laajasti asiantuntijoita. Uskon, että
tässä on päädytty kaikkien kannalta oikeaan ratkaisuun. Tämä kansalaisaloite on tehnyt hy-
vän työn siinä, että se on nostanut saattohoidon tilan julkiseen keskusteluun.

Arvoisa puhemies! Haluaisin vielä muistuttaa siitä, mihin eutanasia on johtanut joissain
maissa. Hollannissa itsemurhakuolleisuus on noussut noin 35 prosenttia siitä lähtien, kun
2



Pöytäkirjan asiakohta PTK 45/2018 vp
eutanasia sallittiin. Näin voi käydä, kun yhteiskunta hyväksyy tahallisen surmaamisen.
Belgiaa koskevassa tutkimuksessa todettiin, että puolet eutanasioista tehdään raportoimat-
ta. Tästä 87 prosenttia tapahtuu ilman lain edellyttämää potilaan kirjallista pyyntöä.

Ihmisen surmaaminen vastoin hänen tahtoaan on pahin mahdollinen rikos itsemäärää-
misoikeutta vastaan. Askelta tähän suuntaan ei Suomessa kannata ottaa. Tosiasiassa jo nyt
vanhuksia kohdellaan osittain kuin kuluerää. Tulisiko oikeudesta kuolla velvollisuus kuol-
la? Näin ei saa käydä yhdellekään vanhukselle tai sairaalle Suomessa. Kenenkään ei pidä
joutua pelkäämään, että omaiset ehkä toivovat hänen ottavan myrkkyruiskun. Esimerkiksi
Oregonissa 55 prosenttia avustetuista itsemurhista tekevät ihmiset, jotka pelkäävät olevan-
sa taakaksi läheisilleen. Tämä on osavaltion virallinen tilasto.

Arvoisa puhemies! Valiokunnan esitys kunnioittaa perusoikeuksia. Ketään ei saa tap-
paa tahallisesti. Esitys kunnioittaa myös lääkäreiden 2 400 vuotta vanhaa perinnettä elä-
män kunnioittamisesta. Suomen Lääkäriliitto, Euroopan lääkäreiden pysyvä komitea,
Maailman lääkäriliitto ja Maailman terveysjärjestö vastustavat eutanasiaa.

Mielestäni meillä on syytä arvostaa sitä, että lääkäri ei missään tilanteessa halua riistää
elämää. Lääkäriliiton kyselyn mukaan 83 prosenttia saattohoitolääkäreistä ei kannattanut
eutanasian sallimista. En usko heidän olevan piittaamattomia kuitenkaan potilaan kivusta.
Uskon lääkäreiden näkevän kuitenkin pintaa syvemmälle.

Kipu ja kuolema eivät ole koskaan helppoja tai kevyitä asioita. Niihin ei kuitenkaan kan-
nata etsiä liian yksioikoisia vastauksia, sillä sellaiset vastaukset voivat johtaa vielä suurem-
piin vaikeuksiin. Lääketieteen suomat ratkaisut ovat kuitenkin parempia kuin koskaan en-
nen. Hengenahdistusta, syöpäkipua ja muita kipuja voidaan nykyään hoitaa erittäin hyvin,
mutta tämä osaaminen ei ole kaikkien potilaiden ulottuvilla. Meidän on tehtävä kaikkem-
me, että se olisi. Tarvitaan sekä lisää koulutusta että lisää resursseja. Viime aikoina erilai-
sia toimia onkin tehty.

Toivon, että asiantuntijaryhmän asettaminen voisi tuoda lisää kehitystä. Ryhmän tärkeä
tehtävä onkin hyvän hoidon ja rahoituksen riittävyyden arvioiminen.

Lopuksi haluan sanoa, että toivottavasti Suomi ei ole koskaan siinä tilassa kuin Hollanti.
Sairaiden ja vanhojen ihmisten elämällä ei ole enää samaa arvoa. Useampi ministeri on
jopa ehdottanut kuolinapua kaikille sitä haluaville vanhuksille. On keskusteltu 70 vuoden
tai 75 vuoden ikärajoista. Suomi ei tarvitse Hollannin tietä. Jokaisen ihmiselämän on Suo-
messa oltava yhtä arvokas.

Arvoisa puhemies! Vielä on sanottava eräs asia. Edustaja Heinosen lausumaehdotus eu-
tanasialain säätämiseksi vastoin valiokunnan jokaisen puolueen yksimielistä esitystä häm-
mästyttää. Tiedän, edustaja Heinonen, että olette ahkera ottamaan kantaa asiaan kuin
asiaan. Nyt näyttää kuitenkin siltä, että olette valmis riskeeraamaan terveydenhuollon luo-
tettavuuden, ihmisten hyvinvoinnin ja jopa jonkun hengen saadaksenne hetken julkisuutta.
Tappamisen laillistaminen ei ole niin kevyt asia, että sitä tällä tavalla tulee edistää.

Valiokunta on valinnut linjansa kuultuaan asiantuntijoita, ja se on aivan oikea linja. Tap-
pamisen laillistamiseen hyvin rajatuissakin tapauksissa liittyy niin paljon ongelmia, ettei
siitä tiestä tiedä kukaan. Meidän kuuluu antaa saattohoidon asiantuntijoille ja työntekijöil-
le rauha keskittyä saattohoidon parantamiseen. Se on ensisijaista, se on oikein, se on ihmis-
arvoista.

Puhemies Paula Risikko: Edustaja Räsänen. — Ja on hyvä, että pysytään asiallisessa kie-
lenkäytössä.
3



Pöytäkirjan asiakohta PTK 45/2018 vp
17.15 Päivi Räsänen kd: Arvoisa puhemies! Kiitän valiokuntaa perusteellisesta kansa-
laisaloitteen käsittelystä, joka on päätynyt esitykseen tämän aloitteen hylkäämisestä ja eh-
dotukseen asiantuntijatyöryhmän perustamisesta. Pidän tätä oikeana ja rakentavana linja-
na.

Ilmoitan myös jo tässä vaiheessa, että en kannata tuota pöydille jaettua edustaja Heino-
sen nimissä kulkevaa lausumaehdotusta, jossa edellytettäisiin, että valtioneuvosto ryhtyisi
lainvalmistelutoimenpiteisiin eutanasialain säätämiseksi ja eutanasian laillistamiseksi.

Mutta on hyvä, että tuo valiokunnan mietintö on yksimielinen, ja uskon, että todellakin
ihan vakaasta harkinnasta ja asiantuntijoiden kuulemisen pohjalta siihen on päädytty.

Tuossa mietinnössä nostetaan esiin se, minkä puheenjohtajakin täällä nosti esiin, että
saattohoidon taso ei kaikkialla ole sitä, mitä sen tulisi olla, ja valitettavasti se taso vaihte-
lee. Tästä ei kuitenkaan tule tehdä sitä johtopäätöstä, että eutanasia olisi oikea ratkaisu näi-
hin elämän loppuvaiheen ongelmiin. Olisi aika merkillistä, jos meillä säädettäisiin euta-
nasialaki ja samalla oltaisiin ilman saattohoitolakia, ilman lainsäädäntöä, joka oikeuttaa
hyvään saattohoitoon. Viime vuoden alussa tehtiin kysely kuolevia potilaita hoitaville lää-
käreille, ja näistä asiantuntijoista yli 70 prosenttia toivoi saattohoitolakia, ja toivon, että
tämä viesti otetaan siellä asiantuntijaryhmässä vakavasti.

Saattohoidossa kipu ei ole, yllättävää kyllä, se keskeisin ongelma, ja itse asiassa keinot
sen hallintaan ovat olemassa, kunhan niitä vain käytetään ja osataan käyttää. Suomessa on
vain pieni joukko erityisen vaikeahoitoisista oireista kärsiviä kuolevia potilaita, ja he voi-
vat saada niin sanottua palliatiivista sedaatiota, joka ei tarkoita eutanasiaa. Tässä palliatii-
visessa sedaatiossa tajunnan tasoa lasketaan lääkkeellisesti oireiden hallinnan edellyttä-
mässä määrin joko jaksottaisesti tai sitten yhtäjaksoisesti ihan siellä elämän viime vaiheis-
sa. Suomessa noin sata henkilöä vuodessa saa palliatiivista sedaatiota. Sillä voidaan hoitaa
tätä niin sanottua sietämätöntä kärsimystä, ja se keino on olemassa. Sedaatiosta voidaan
herättää, ja tutkimusten mukaan se ei lyhennä edes sitä ihmisen odotettavissa olevaa elä-
mänaikaa.

Saattohoidon lähtökohtana on hyvä fyysisten oireiden hoitaminen, kokonaisvaltainen
ihmisen tarpeiden huomioon ottaminen, ja vaikka kaikkia oireita ei olisi pystytty poista-
maan, monet pelot ovat hälvenneet ja kuoleman jouduttamisen toiveesta on luovuttu, kun
ihmisläheisessä saattohoidossa on koettu viimeisten päivienkin olevan elämisen arvoisia.

Eutanasialaki merkitsisi sitä, että yhteiskunnalle annettaisiin oikeus kajota yksilön hen-
keen, ja tämä olisi kyllä radikaali muutos terveydenhuollon etiikkaan. Sen perusteita sil-
loin horjutettaisiin. Täytyy muistaa, että myöskään kansainvälisissä sopimuksissa ei ole
eutanasiaan oikeuttavia poikkeuksia, esimerkiksi YK:n ja Euroopan ihmisoikeussopimuk-
sissa. Lakiesitys eutanasian sallimiseksi merkitsisi sitä, että lääkärit ammattikuntana vel-
voitettaisiin lopettamaan valikoidusti potilaiden elämää ja kantamaan tästä vastuun. [Väli-
huutoja vasemmalta]

Eutanasiassa ei käytetä niitä lääkkeitä, joita saattohoidossa käytetään — tämä on aika
yleinen väärinkäsitys — eikä puolestaan saattohoidossa käytetä niitä aineita, joita esimer-
kiksi Hollannissa eutanasiassa käytetään. Sen sijaan samoja aineita käytetään esimerkiksi
Yhdysvalloissa teloitustoimenpiteissä. Aivan samoja aineita.

Arvoisa puhemies! Vielä tähän kansalaisaloitteeseen palaan: siinä rajattaisiin lääkärei-
den omantunnonvapautta vielä enemmän kuin vaikkapa Hollannissa, koska kansalaisaloit-
teessa edellytettäisiin, että lääkärillä olisi velvollisuus ohjata sitten potilas toiselle lääkäril-
le, jos itse ei hyväksy eutanasiaa.
4



Pöytäkirjan asiakohta PTK 45/2018 vp
Lääkärinetiikan perusarvoja ovat elämän ja ihmisyyden kunnioittaminen, terveyden
edistäminen, potilaan vahingoittamisen välttäminen, ja velvollisuudesta lievittää kärsi-
mystä ei voi johtaa velvollisuutta tai oikeutta surmata potilas, lopettaa potilaan elämä.
Maailman lääkäriliitto ja myös Suomen Lääkäriliitto näkevät, että eutanasia on eettisesti
kestämätön teko eikä sitä tule lailla velvoittaa kenenkään tehtäväksi eikä myöskään sallia
sitä.

Me näemme, että Alankomaissa on toteutunut tuo niin sanottu kalteva pinta eutanasian
levitessä yhä uusiin ja haavoittuvampiin ihmisryhmiin, esimerkiksi lapsiin, dementoitunei-
siin, mielenterveysongelmaisiin ja niin edelleen. Tästähän ovat esimerkiksi vammaisjär-
jestöt Suomessa olleet huolestuneita. Argumentointi yksilön itsemääräämisoikeudella ei
ole kestävää, kun edellytetään, että arviointi ja päätös eutanasiasta on kuitenkin viime kä-
dessä lääkäreillä. Ei ole mitään yksiselitteistä ja kiinteää määritelmää sietämättömälle kär-
simykselle, jota käytetään eutanasian perusteena, ja tämän käsitteen venyttämisellä euta-
nasian soveltaminen on helposti laajennettavissa, kuten Alankomaissa on tapahtunut.

Arvoisa puhemies! Toivon, että tuo asetettava työryhmä keskittyy siihen, että todellakin
saamme Suomessa aikaan saattohoitolain eutanasialain sijaan, jolla kaikille taattaisiin yh-
denvertainen, hyvä palliatiivinen hoito ja saattohoito. Kun kansalaisaloitteessa on nostettu
nämä kaksi asiaa esiin, toisaalta tuo eutanasialainsäädäntö, ja sitten siellä myös vaadi-
taan... [Puhemies: Muistutan, että 7 minuuttia!] — Arvoisa puhemies, lopetan tähän. —
Kun siellä myös vaaditaan tätä hyvää saattohoitoa, niin toivon, että keskityttäisiin tähän,
mistä olemme kaikki hyvin yksimielisiä, että saattohoitoa tulee kehittää. [Vastauspuheen-
vuoropyyntöjä]

Puhemies Paula Risikko: Mennään nyt kuitenkin tätä meidän puhujalistaa jonkin aikaa.
Saamani tiedon mukaan ministeri osallistuu kohtapuoliin, ja silloin meillä on hyvä sitten
käydä sitä debattia, viimeistään silloin. Mutta nyt vielä jonkin aikaa tätä puhelistaa.

17.24 Mia Laiho kok: Arvoisa puhemies! Käsittelyssämme on eutanasiakansalaisaloite.
Uskon, että me kaikki jaamme saman tahtotilan ja toiveen, että kaikki voisivat saada hyvän
ja arvokkaan kuoleman, kun sen aika on — se ei kuitenkaan tarkoita sitä, että se tulisi eu-
tanasian kautta.

Koska tiedän, että ihmisillä on erilaista tietoa ja erilaisia käsityksiä siitä, mitä eutanasial-
la tarkoitetaan, niin avaan tässä hieman sitä eutanasia-käsitettä: eutanasialla tarkoitetaan
lääkärin tarkoituksellisesti suorittamaa potilaan surmaamista lääkkeitä antamalla tämän
toistuvasta vapaaehtoisesta oikeustoimikelpoisesta pyynnöstä.

Miksi eutanasiakeskustelu on noussut ajankohtaiseksi juuri nyt? Nykyisessä yhteiskun-
nassamme kuolema ei ole enää samalla tavalla läsnä kuin se on aikaisemmin ollut, kun ai-
kaisemmin suurin osa kuolemista tapahtui kotona. Nykyään ei kuolla enää perhepiirissä
vaan kuollaan laitoksissa, 70 prosenttia kuolemista tapahtuu nykyisin laitoksissa. Kuole-
minen on yhä enemmän siirretty laitosten vastuulle — poissa silmistä, poissa mielistä, näin
kärjistäen sanottuna. Ihminen on yhä enemmän lainsäädännön ja poliittisen ohjauksen pii-
rissä. Maissa, joissa ihmiset kuolevat perheensä ympäröiminä, kuolema koetaan luonnol-
lisena osana elämänkaarta, ja niissä maissa ei edes käydä eutanasiakeskusteluita, sille ei ole
tarvetta.

Kuoleman ajankohtaan on myös nykyään mahdollista vaikuttaa lääketieteen avulla, esi-
merkiksi hoidon lopettamisen tai hoidon aloittamatta jättämisen kautta. Lääketieteellisiä
5



Pöytäkirjan asiakohta PTK 45/2018 vp
ratkaisuja, joilla on vaikutusta potilaan elinajan ennusteeseen, tehdään joka päivä ympäri
Suomen sosiaali- ja terveydenhuollossa. Kyse on tällöin nimenomaan siitä, mikä on kulle-
kin potilaalle paras mahdollinen hoito. Läheskään aina se ei ole tehokkain hoito, vaan se on
hoitoa, jossa on huomioitava potilaan kokonaistilanne, sairauden luonne, ennuste ja poti-
laan tahtotila. Ratkaisut niissäkään eivät ole yksiselitteisiä ja helppoja. Mahdollisimman
pitkälle punaisena lankana on aina potilaan oma toive, jos hän itse kykenee päättämään ti-
lastaan. Jos hän ei ole siinä kunnossa, niin silloin keskustelua käydään omaisten ja läheis-
ten kanssa. Lähtökohtana silloinkin on aina se hoito, mikä on lääketieteellisestä ja eettises-
tä näkökulmasta perusteltu hoitolinja.

Kärsimyksen kokemus on aina subjektiivinen kokemus. Sitä voidaan yrittää mitata eri-
laisilla mittareilla, mutta loppujen lopuksi kyse on kuitenkin subjektiivisesta, jokaisen
omasta kokemuksesta. Potilaan kärsimyksen lievittämiseen meillä on olemassa paljon hy-
viä keinoja, kuten täällä edustaja Räsäsenkin puheenvuorossa tuli esille. Hyvä palliatiivi-
nen ja saattohoito on sitä, missä huomioidaan ihminen kokonaisuutena. Se ei ole pelkkää
lääkkeen antamista, saattohoito on enemmän kuin pelkkää lääkkeiden ja kivun hoitoa.

Yhteiskunnan etiikka on elämää säilyttävää. Euroopan ihmisoikeussopimuksen 2 artik-
lassa sanotaan, että jokaisen ihmisen elämää on suojattava laissa, keneltäkään ei saa riistää
hänen elämäänsä tahallisesti. Euroopan neuvosto on tuominnut eutanasian. Suomen perus-
tuslain 7 § määrittelee, että jokaisella on oikeus elämään, henkilökohtaiseen vapauteen ja
koskemattomuuteen, ja 22 § puolestaan, että julkisella vallalla on turvattava perusoikeuk-
sien ja ihmisoikeuksien toteutuminen. Maailman lääkäriliitto, Euroopan lääkärien pysyvä
komitea ja Suomen Lääkäriliitto tuomitsevat eutanasian epäeettisenä. Eutanasia on vastoin
lääkärin etiikkaa ja keskeisiä arvoja, kuten elämän kunnioittamista, ihmisyyttä, eettisyyttä,
ammattitaitoa.

Tuon tässä esille vielä muutamia näkökohtia eutanasiasta, jotta voi miettiä myöskin sen
moniulotteisuutta.

Ensinnäkin eutanasian vaikutukset yhteiskuntaan: Tulisiko hyvän kuoleman normiksi
avustettu kuolema? Kuinka kauan saa tehdä kuolemaa? Onko kuoleva potilas vähempiar-
voinen kuin aktiivista hoitoa tarvitseva? Pitäisikö asiaa jouduttaa eutanasialla? [Sari Es-
sayah: Hyviä kysymyksiä!]

Sitten eutanasian vaikutukset luottamuksen syntymiseen lääkäriin: Voiko lääkäriin luot-
taa, jos hän on niin sanottu kuoleman ammattilainen? Potilaan tulee aina voida luottaa lää-
käriin, ja yhteiskunnan tulee aina voida luottaa lääkäriin. Lääkärin tarveharkintaan perus-
tuva valta voisi muuttua joksikin muuksi. Eutanasiassa on väärinkäyttömahdollisuudet,
esimerkiksi perintö- ja taloudelliset syyt, jotka voivat ajaa ihmisiä sen taustalle. Lääkäri ei
voi olla tuomari. Jos tehdään virhearviointi, virhe on korvaamaton. Kuka määrittelee, ke-
nen virhe oli ja kuka on vastuussa?

Eutanasian vaikutukset potilaaseen: Miten on psykiatrisen potilaan ollessa kyseessä,
entä muistisairaan vanhuksen? Muun muassa Hollannissa psykiatrinen sairaus ja dementia
eivät ole este eutanasialle, ja tapauksista onkin menossa useita oikeusjuttuja.

Valtioneuvoston asetus vaativan palliatiivisen ja saattohoidon keskittämisestä tuli voi-
maan tämän vuoden alusta, ja siinä määritellään erikoissairaanhoidon työnjakoa. Se ei kui-
tenkaan vielä riitä. Tarvitaan koko Suomen kattava saattohoito-osaaminen, jolloin ihmisel-
lä on mahdollisuus kuolla arvokkaasti ja ilman kärsimystä.

Arvoisa puhemies! Päätös saattohoidon hoitolinjasta pitää uskaltaa tehdä, kun on sen ai-
ka. Kärsimystä on lievitettävä käytettävissä olevin keinoin ja vietävä hoitoa esimerkiksi
6



Pöytäkirjan asiakohta PTK 45/2018 vp
palvelutaloihin ja hoivayksiköihin. Avunsaanti pitää varmistaa jokaisena päivänä kellon
ympäri. Tarvitaan moniammatillista yhteistyötä ja sujuvia hoitopolkuja hoitoyksiköiden
välillä. Tarvitaan henkilöstön kouluttamista, lääketieteellistä osaamista, vuorovaikutustai-
toja. Siinä on nykyisillä kunnilla ja tulevilla sote-alueilla vielä paljon tehtävää. Laadukas
saattohoito tulee saada kaikkien suomalaisten ulottuville siinä vaiheessa, kun kullakin on
sen aika.

17.31 Stefan Wallin r: Ärade talman, arvoisa puhemies! Kansalaisaloite hyvän kuole-
man puolesta keräsi syksyllä 2016 runsaan viiden viikon aikana tarvittavat 50 000 nimeä ja
sen jälkeen vielä 13 000 lisää, ennen kuin nimien kerääminen päätettiin. Nyt aloite on lä-
pikäynyt valiokuntakäsittelyn, on syntynyt mietintö ja olisi vähitellen varsinaisten johto-
päätöksien aika.

Liian usein keskustelu eutanasiasta kompastuu siihen, että ei pystytä pitämään erillään
sitä, mitä eutanasialla oikeasti tarkoitetaan ja halutaan, ja sitä, mitä sillä ei tarkoiteta ja ei
haluta. Eutanasian asettaminen vastakkain saattohoidon kanssa on eräs esimerkki virheel-
lisestä tavasta lähestyä asiaa. Kysymyshän on sekä—että-asetelmasta, ei joko—tai-. Tar-
vitsemme siis lakiin perustuvaa, entistäkin parempaa saattohoitoa niille, jotka elämänsä
loppuvaiheessa haluavat parempaa saattohoitoa, ja tarvitsemme oikeuden eutanasiaan niil-
le, joille saattohoito ei ole se vaihtoehto vaan eutanasia on se vaihtoehto. [Päivi Räsänen:
Keitä ne ovat?] Näin toteutuisi aito mahdollisuus valita. [Välihuutoja vasemmalta] Jos
joku asia on henkilökohtainen ja yksilönvapauden piiriin kuuluva, niin se on totta kai tapa
kuolla.

Tämän tärkeän kansalaisaloitteen taustalla on kasvanut tarve käydä laajaa yhteiskunnal-
lista keskustelua aiheesta, joka pitkään on ollut lähestulkoon tabu ja juuri mainitulla taval-
la vaikea keskustelun kohde. Tosiasia on kuitenkin se, että kysymys herättää paljon ajatuk-
sia niiden ihmisten joukossa, jotka eri syistä johtuen ovat joutuneet läheisiin tekemisiin
elämän loppumiseen liittyvien arkojen kysymysten kanssa.

Suomessa ei tällä hetkellä ole mahdollista, siis laillista, että henkilö voisi omasta vakaas-
ta pyynnöstään saada aktiivista kuolinapua, mikäli hän kärsii parantumattomasta ja väistä-
mättä kuolemaan johtavasta sairaudesta tai kun henkilön sairaus joka tapauksessa aiheut-
taa jatkuvaa ja sietämätöntä kärsimystä henkilön koko loppuelämän ajan. Tällä tarkoite-
taan tarkkaan määriteltyjä tilanteita, joissa lääketieteellisten hoitojen avulla on tehty kaik-
ki mahdollinen ja joissa omaa kuolinhetkeään odottavalla potilaalla ei ole elämästä jäljellä
muuta kuin epäinhimillistä fyysistä kärsimystä, masennusta tai paniikkia, vaikkapa lähes-
tyvän tukehtumiskuoleman edessä.

Talman! Det finns inte i Finland i dag möjlighet att en person som lider av en obotlig sjuk-
dom som oundvikligen leder till döden, eller i alla fall kommer att ha kontinuerliga out-
härdliga smärtor livet ut, på egen begäran skulle få aktiv dödshjälp. Det handlar om nog-
grant avgränsade situationer där den medicinska vårdens alla möjligheter är uttömda och
det för patienten inte återstår annat än omänskliga fysiska plågor, depression eller panik i
väntan på det stundande oundvikliga dödsögonblicket. 

Ur patientens synvinkel är eutanasi i slutändan en fråga om människans rätt att bestäm-
ma över sitt eget liv när allt hopp är ute. Det kan inte finnas någon etisk norm som kan från-
ta den döende människan denna rätt. Det finns ingen utomstående som kan ha rätt att tvinga
patienten att finnas kvar om denne själv anser sig vara förtjänt av ett annorlunda mänskligt
7



Pöytäkirjan asiakohta PTK 45/2018 vp
slut. Avgörande vad gäller eutanasin är alltså att den bygger på människans fria och be-
stämt uttalade egna vilja att dö under klart reglerade, övervakade omständigheter där det
oönskade alternativet är att med smärtstillande eller livsuppehållande palliativ vård över-
leva några dagar till. Eutanasin är alltså ett alternativ för den som vill ha det just precis så. 

Kansalaisaloitteessa listataan kaksitoista tiukkaa kriteeriä, joiden pitäisi kaikkien täyttyä,
ennen kuin eutanasiaan voidaan ryhtyä. Näiden joukossa on muun muassa se, ettei lääkäriä
tai muuta hoitohenkilökuntaa saisi velvoittaa eutanasian toteuttamiseen ja että kukaan muu
— siis kukaan muu — ei voi eikä saa tehdä eutanasiapäätöstä kenenkään muun puolesta.
Nämä ovat tärkeitä kriteereitä.

Potilaan näkökulmasta eutanasia on loppujen lopuksi kysymys ihmisen oikeudesta ja
tahdosta päättää elämästään ja kuolemastaan, kun kaikki toivo on menetetty. Ei voi olla
olemassa sellaista eettistä normia, joka poistaisi kuolevalta henkilöltä tämän oikeuden. Yh-
delläkään ulkopuolisella ei ole oikeutta pakottaa potilasta kärsimään, jos potilas itse omas-
ta mielestään ansaitsee toisenlaisen, inhimillisen lopun. Samalla tavalla yksikään ulkopuo-
linen ei tietenkään voi eikä saa päättää eutanasiasta vastoin potilaan omaa tahtoa.

Arvoisa puhemies! Näistä vaikeista asioista puhuttaessa on syytä mainita asioita niiden
oikeilla nimillä, jotta nykytilanne tulisi täysin selväksi. Osa parantumattomasti sairaista ih-
misistä valitsee tänään toivottoman tilanteensa ratkaisuksi itsemurhan, ja se tapahtuu mo-
nesti tavalla ja olosuhteissa, jotka jäävät traumaattisiksi omaisille, pelastus- ja hoitohenki-
lökunnalle tai niille täysin ulkopuolisille, joista tahtomattaan tulee osallisia tai todistajia.
Onko yhteiskunnan ikään kuin hiljainen hyväksyntä tällaiselle vaihtoehdolle moraalisesti
tai eettisesti hyväksyttävää?

Arvoisa puhemies! Tämän kansalaisaloitteen saama nopea ja laaja kannatus kertoo siitä,
että mielipiteet eutanasiaa kohtaan ovat muuttuneet Suomessa. Useissa mielipidemittauk-
sissa selviää, että selkeä enemmistö Suomen kansasta mutta myös kasvava osuus lääkäri-
kunnasta hyväksyy eutanasian. Kansanvallan näkökulmasta on oleellista, että kansalais-
mielipiteessä tapahtunut voimakas muutos pannaan merkille. Kehitys herättää kysymyk-
sen siitä, millä tavalla yhteiskuntamme lainsäädännön tulisi vastata siihen, jos parantumat-
tomasti sairas ihminen kokee, että elämää ylläpitävä hoito on jopa nöyryyttävää verrattuna
vaihtoehtoon, jossa ihminen omasta pyynnöstään saa kuolla kontrolloiduissa olosuhteissa.

Jokaisella meistä, puhemies, on omakohtaisia kokemuksia läheisen ihmisen elämän vii-
meisistä vaiheista, ja on siis tapauksia, joissa kuolemaa tekevä epätoivoinen potilas ottaa
kohtalonsa omiin käsiinsä, koska kansalaisaloitteen tarkoittamaa hyvää, armollista vaihto-
ehtoa ei ole tarjolla.

Toivon nyt, että tämä aloite saadaan maaliin asti ja se ei tapahdu niin, että avattaisiin
portti hallitsemattomalle kehitykselle, tai niin, että eutanasialain tarkoitusta voitaisiin het-
keäkään epäillä. Se tapahtuu asiallisen, erittäin perusteellisen valmistelun ja jatkuvan, laa-
jan kansalaiskeskustelun kautta. Lain pitää olla sen sivistyneiden tekijöidensä näköinen ja
sellainen, että se saavuttaa päämääränsä. Meille ei tule Hollannin mallia, ei Belgian mallia,
vaan Suomen malli.

Puhemies! Pöydällä olevaan lausumaehdotukseen palataan hetken kuluttua, mutta kan-
natan sitä lämpimästi. [Simon Elon vastauspuheenvuoropyyntö]

Puhemies Paula Risikko: Jatketaan vieläkin tätä puhujalistaa. Edustaja Juvonen. Jonkin
aikaa vielä, ja sitten otetaan debatti.
8



Pöytäkirjan asiakohta PTK 45/2018 vp
17.39 Arja Juvonen ps: Arvoisa rouva puhemies! Arvoisat hyvät edustajat, käsittelem-
me täällä tänään kansalaisaloitetta, jossa esitetään eutanasian sallimista tilanteissa, joissa
parantumattomasti kuolemansairaan potilaan hoito ei riitä lieventämään hänen sietämättö-
miä kärsimyksiään ja oikeustoimikelpoinen aikuinen potilas esittää harkitun ja vapaaehtoi-
sen pyynnön eutanasiasta. Lämmin kiitos tämän kansalaisaloitteen tekijöille. Aloite on
merkittävä, ja se on myös tärkeä. Siinä on yli 63 000 kansalaisen allekirjoitus. On hienoa,
että tämä aloite on täällä salissa keskustelussa avoimesti. Olen sosiaali- ja terveysvaliokun-
nan jäsen, ja täytyy sanoa, että tuskastuttavan pitkä oli tämän aloitteen käsittely, mutta on-
neksi olemme nyt saaneet tämän mietinnön valmiiksi.

Arvoisa puhemies! En ole kirjoittanut mitään puhetta, kun ajattelin, että puhun siten,
miltä minusta tuntuu. Mielestäni, jos meillä olisi saattohoitoasiat kunnossa, ehkä meidän ei
tarvitsisi puhua eutanasiasta, tai sitten päinvastoin. Minä näen, että eutanasia ja saattohoito
ovat kaksi eri asiaa, mutta niitä yhdistää kipu, niitä yhdistää kuoleminen ja se, että kaikki
voitava on tehty ja mitään ei ole enää tehtävissä. Niissä hetkissä, siinä tilanteessa, on ole-
massa sietämätöntä kärsimystä joillakin ihmisillä, ja niissä tilanteissa minä näen ja koen,
että sillä ihmisellä, jota ei pystytä lääketieteellisin keinoin auttamaan, on oikeus ilmaista
tahtonsa siitä, että kärsimykset loppuvat. Minä kannatan eutanasiaa.

Minä kannatan myös hyvää saattohoitoa. Olen tehnyt lakialoitteen liittyen siihen, että
Suomeen säädetään saattohoitolaki. Olen tehnyt viime kaudesta lähtien, 2011—2015, noin
20 erilaista toimenpidettä liittyen saattohoidon kehittämiseen. Siellä on ollut kirjallisia ky-
symyksiä, siellä on ollut toimenpidealoitteita, siellä on ollut talousarvioaloitteita, ja nyt on
tämä lakialoite. Olen toivonut, että kun pidetään ääntä, niin ääni kantaa ja asiat lähtevät ete-
nemään. Kiitän hallitusta siitä, että tälle vuodelle on kohdennettu miljoona euroa siihen,
että kehitetään Suomessa saattohoitoa. Olen itsekin ollut saattohoidon parissa töissä, 24
vuotta vanhustenhoidossa. Siinä on nähnyt ja kokenut kaikenlaista, on nähnyt hyviä onnis-
tumisia, on nähnyt erittäin huonoja epäonnistumisia, ja ne ovat jääneet ikuisesti mieleen.

Arvoisa puhemies! Kun ei varmaan ole antaa mitään tähänkään kysymykseen, miten
minä haluaisin kuolla, jos on sairaus, johon ei ole lääkettä — ja on olemassa tiloja, ettei ole
oikeaa kivunlievitystä, on olemassa sellaisia syöpäsairauksia, se kuului myös asiantuntija-
lausunnoissa, ei ole — niin kyllä ihmisen itsensä — ajatelkaa omalle kohdalle, ja näin minä
ainakin ajattelen niissä tilanteissa, kun henkilö itse sanoo, että minä haluan, että minulla ei
ole kärsimyksiä — ääntä pitää kuulla. Ja hoitajana itse koen, että hoitajan tehtävä on lievit-
tää perushoidossa hyvin pitkälle, tehdä kaikkensa, että ihmisellä olisi hyvä olla. [Päivi Rä-
sänen: Se on eri asia kuin eutanasia!] — Lievittäminen kuuluu saattohoitoon. Me puhum-
me kahdesta eri asiasta. — Lievittäminen on sitä, että saattohoidossa annetaan mahdolli-
simman hyvä perushoito, huomioidaan myös läheiset ja omaiset. Siihen kuuluu jopa se
hengellinen tuki, joskin joku voi siitäkin sanoa, että ei mitään hengellistä tukea, koska se
skaala on äärettömän laaja, ja niissä ainakin hoitajana itse olen ollut valtavan usein läsnä.
Niissä tilanteissa osaaminen, josta täällä on jo puhuttu, koulutus ja se, että me voimme yh-
denvertaisesti viedä saattohoidon sanomaa ympäri Suomen ihan etelästä pohjoiseen, on ää-
rettömän tärkeää.

Sosiaali- ja terveysministeriö on aikoinaan julkaissut Hyvä saattohoito Suomessa -oh-
jeistukset. Silloin jokaiseen kaupunkiin, kuntaan tai sairaanhoitopiiriin kuului laatia saat-
tohoito-ohjeistukset. Ne puuttuivat hyvin monesta paikasta, muun muassa Espoosta, omas-
ta kotikaupungistani, ja nostimme asian siellä esille, ja oli hienoa, että asiaa vietiin eteen-
päin ja asia eteni. Mutta eivät suositukset eivätkä ohjeistuksetkaan välttämättä aina riitä,
9



Pöytäkirjan asiakohta PTK 45/2018 vp
mutta jos meillä olisi laki, joka määrittelisi, että jokaisella suomalaisella on oikeus, subjek-
tiivinen oikeus, saada hyvää saattohoitoa, minusta se olisi hieno asia. Sen takia myös täällä
meidän valiokunnan mietinnön lopussa on lausuma, ja lausumassa esitetään, että ”edus-
kunta edellyttää, että valtioneuvosto asettaa laajapohjaisen asiantuntijatyöryhmän selvittä-
mään elämän loppuvaiheen hyvää hoitoa, itsemääräämisoikeutta sekä saattohoitoa ja euta-
nasiaa koskevia sääntelytarpeita ja tarvittaessa antaa selvitystyön pohjalta eduskunnalle
ehdotukset lainsäädännön muutoksiksi”.

Kyllähän me kaikki tiedämme, kun me olemme poliitikkoja täällä, että tämä lausuma on
muotoiltu sillä tavalla, että tämä ei ole mikään velvoittava. Kyllä minun sydäntäni raapaisi,
kun minä olisin halunnut oikein tiukan lausuman tähän, mutta me teemme tämän yksimie-
lisesti, ja tämä on erittäin hyvä alku. Me tiedämme kaikki, että jos lainsäädäntöä lähdetään
tekemään, se vaatii asiantuntijatyöryhmän, eli siinä mielessä lausuma on hyvä. Ei mitään
tehdä automaattisesti vaan asiat tehdään vankan selvitystyön pohjalta. Mutta koska minä
ymmärrän sen, että tämä lausuma ei välttämättä johda mihinkään, niin minäkin olen val-
mis kannattamaan vieläkin tiukempaa lausumaa. Eli jos sellainen täältä tulee, niin minä
edellytän, minä toivon, että Suomeen säädetään saattohoitolaki, eli se on edellytys sille.
Kyllä minä myös toivon, että meillä olisi mahdollisuus eutanasiaan.

Arvoisa puhemies! Kansalaiset ovat hyviä, he tuovat meille päättäjille eduskuntaan erit-
täin vaikeita kansalaisaloitteita. Niissä mietitään eettisiä asioita ja joudutaan pohtimaan hy-
vinkin paljon: tämäkin asia, että onko olemassa oikeaa tai väärää, onko teidän mielipiteen-
ne väärä tai onko minun mielipiteeni väärä. Minun mielestäni ei, kun silloin ajatellaan, että
ajattelepa omalle kohdalle, ajattelepa oman läheisen kohdalle. Ja ne lukuisat, tuhannet, al-
lekirjoittajat ovat kenties nähneet omassa elämässään tai pohtivat juuri näin, että ajattele
minun kohdalleni ja miten minä toivoisin itseäni hoidettavan. En haluaisi puhua tappami-
sesta enkä haluaisi käyttää niin julmia sanoja, vaikka ymmärrän, että jokainen käyttää tääl-
lä omat lauserakenteensa. Minä näen, että ihmisellä on oikeus päättää omasta elämästään,
ja minä näen, että siinä vaiheessa, kun tilanne on toivoton, siihen tulisi antaa apu. Se on in-
himillisyyttä, se on sydämellisyyttä, ja se on lähimmäisenrakkautta myös.

17.46 Susanna Huovinen sd: Arvoisa rouva puhemies! Me olemme tänään hyvin tärkeän
ja vakavan aiheen äärellä, ja myös minä haluan kiittää tämän kansalaisaloitteen tekijöitä.
Jokaisella meistä on oikeus hyvään ja arvokkaaseen kuolemaan.

Kuten tässä keskustelussa jo tähän mennessä on hyvin käynyt ilmi, Suomessa on viime
vuosikymmeninä ja aivan viime vuosinakin tehty paljon työtä sen puolesta, että osaisimme
ammattihenkilöiden osalta mutta myös muuten, laajemmin yhteiskunnassa, kohdata kuo-
levan ihmisen ja antaa hänelle mahdollisimman hyvää hoitoa. Täällä myös valiokunnan
puheenjohtaja jo esittelypuheenvuorossaan totesi, että on tehty uusia linjauksia ja suosituk-
sia. Nämä eivät tietenkään vielä riitä, vaan tarvitaan paljon koulutusta, neuvontaa siihen,
jotta nämä suositukset sitten muuttuvat oikeaksi työksi, kunnioittavaksi toiminnaksi tuolla
arkielämässä, ja on hyvä, että tämän kansalaisaloitteen myötä tästä vakavasta, osin vai-
keastakin aiheesta on käyty hyvin laajaa ja avointa kansalaiskeskustelua.

Vaikka työtä kehittämisen puolesta ja suositusten eteenpäinviemisen osalta on tehty, on
tärkeää huomata se tosiasia, joka tuossa valiokunnan mietinnössäkin nostetaan esille, että
meillä on edelleen vakaviakin puutteita saattohoidossa, sen korkeatasoisessa toteutumises-
sa eri puolilla maata. Tämän lisäksi on tärkeää ja hyvä tunnustaa, että kaikkea kipua, kaik-
kea kärsimystä ei hyvästä hoidostakaan huolimatta voida poistaa. Näin ollen on aivan ym-
10



Pöytäkirjan asiakohta PTK 45/2018 vp
märrettävää, että monet kansalaiset, todennäköisesti lukuisat tämänkin kansalaisaloitteen
allekirjoittajista, ovat huolissaan niin läheistensä hoidosta kuin omasta tulevaisuudestaan,
siitä, että voisi lähteä ilman suuria kipuja ja kärsimyksiä. Näin ollen myös meillä täällä
eduskunnassa on vastuu käydä tästä aiheesta asiallista ja perusteellista keskustelua.

Pidin kyllä, arvoisa puhemies, hiukan hämmentävänä sitä, että tässä keskustelussa aiem-
min on jo käytetty sellaisia termejä kuin ”tappaminen” ja myös todettu, että eutanasian sal-
liminen olisi sen sallimista, että yhteiskunnalle annettaisiin mahdollisuus surmata omia
kansalaisiaan. Pidän näitä sanavalintoja valitettavina ottaen huomioon, että pohjana, tä-
män keskustelun pohjana, on valiokunnan hyvin asiallinen ja yksimielinen mietintö. Ha-
luan lisäksi kysyä, että jos näitä termejä sitten välttämättä tässä salissa haluaa käyttää tä-
män vakavan asian äärellä, niin minne unohtuu silloin ihmisen oma itsemääräämisoikeus.

Täällä viitattiin myöskin nähdäkseni osin puutteellisesti Euroopan ihmisoikeustuomio-
istuimeen ja sen kantoihin, kun nimenomaan valiokunnan mietinnössäkin todetaan, että
Euroopan ihmisoikeustuomioistuimen ratkaisuissa on katsottu, ettei ihmisoikeussopimuk-
sen 2 artikla eli oikeus elämään estä jäsenvaltioita säätämästä eutanasiasta. On hyvä tuoda
molemmat näkökulmat esille eikä vain puolikasta totuutta.

Arvoisa puhemies! Haluan myös alleviivata asiaa, joka täällä jo edustaja Wallinin pu-
heenvuorossa taisi nousta esille, joka myös löytyy tästä valiokunnan mietinnöstä, ja se on
se, että eri mielipidetiedusteluissa eutanasian kannatus kansalaisten keskuudessa on laa-
jaa, ja tämäkin velvoittaa nähdäkseni meitä käymään tätä keskustelua rakentavalla tavalla
tämän salin edessä.

Arvoisa puhemies! On tietenkin aivan selvää, että tämä kysymys ei ole ollenkaan kevyt
asia, ei ollenkaan kevyt asia, ja se käy mielestäni myös ilmi tästä valiokunnan mietinnöstä.
Näin vakavan asian äärellä vaaditaan erittäin huolellista eettistä arviointia. Täällä aiemmis-
sa puheenvuoroissa on jo käyty läpi niitä mahdollisia ongelmakysymyksiä, joita euta-
nasiaan liittyy, ja nämä kaikki asiat ovat nähdäkseni juuri niitä, joita tuossa mahdollisessa
selvitystyössä sitten tulisi käydä läpi. Mutta minusta on kyllä aivan mahdoton ajatus, että
me täällä eduskunnassa Suomen kansan edustajina voisimme todeta kärsivälle, eutanasiaa
toivovalle ihmiselle, että emme me voi tätä sinulle sallia, kun tähän asiaan liittyy niin pal-
jon ongelmallisia kohtia, mahdollisuus väärinkäytöksiin ja monenlaisiin muihinkin ongel-
miin. Minä pidän sitä omalla kohdallani mahdottomana sanoa ihmiselle, joka toivoo ar-
mollista loppua. Tämä olisi ihmisen oman vakaan toiveen väheksymistä ja itsemääräämis-
oikeuden väärää tulkintaa.

Näin ollen, arvoisa puhemies, pöydillemme on jaettu edustaja Timo Heinosen lausuma-
ehdotus, joka nähdäkseni vie tätä asiaa rivakammin eteenpäin kuin tuo valiokunnan mie-
tinnön ponsiehdotus, ja tulen siis kannattamaan edustaja Heinosen tekemää pöydille jaet-
tua esitystä.

17.52 Silvia Modig vas: Arvoisa rouva puhemies! Myös minä haluan kiittää kansalais-
aloitteen tekijöitä arvokkaasta aloitteesta. Tämä aihe on erittäin vakava ja tärkeä, ja kes-
kustelu näin herkästä aiheesta ei ole helppoa. Minä yritän omalta osaltani valita sanani har-
kiten ja kunnioituksella. 

Jokaiselle kuuluu arvokas ja armollinen kuolema. Tällä hetkellä se ei toteudu. Jotta se
toteutuisi, tulisi varmistaa, että laadukasta saattohoitoa on kaikkien saatavilla kaikkialla
Suomessa silloin, kun sitä tarvitaan, sekä sallia eutanasia. Näen, että eutanasiaa ja saatto-
hoitoa ei pidä asettaa vastakkain. Eutanasia on se viimeinen valinta, joka jokaiselle meille
11



Pöytäkirjan asiakohta PTK 45/2018 vp
kuuluu. Se on häntä varten, joka on kuolemassa parantumattomaan sairauteen ja jolle lop-
puaika olisi väistämättä kärsimystä. 

Säätämällä laadukkaan eutanasialain voimme varmistaa, että valinta on aina ihmisen
oma vapaa valinta eikä ketään vastoin tahtoaan sen valinnan eteen laiteta. Mutta yhtä tär-
keää on se, että laadukasta ja parasta mahdollista saattohoitoa on saatavilla koko maassa
kaikille sitä tarvitseville. Me tarvitsemme saattohoitolain, ja onkin käsittämätöntä, että
meillä sellaista ei ole, mutta nyt tuntuu salissa vallitsevan yhteisymmärrys sen säätämisen
tärkeydestä.

Tässä kansalaisaloitteessa esitetään mielestäni hyvät ja erittäin tiukat kriteerit euta-
nasian saamiselle. Tärkein kriteeri on tietysti potilaan oma tahto ja toistuva pyyntö. Lisäk-
si potilaan on oltava täysi-ikäinen ja täysivaltainen tekemään se päätös, ettei hän esimer-
kiksi kärsi mielenterveysongelmista, jotka voisivat heikentää arviointikykyä. Hänellä tu-
lee olla parantumaton sairaus, jonka takia kuolema on lähellä ja hän kärsii sietämättömistä
kivuista, joihin ei ole lääketieteellistä apua. Tällaisessa kohtaa toivon, että ihminen saa va-
lita turvallisen eutanasian.

Tämä kansalaisaloite antaa hyvän pohjan valmistella uutta lainsäädäntöä. Laadukkaalla
ja hyvällä lailla voimme myös vastata niihin huoliin, joita täällä on esitetty, niin että sitä ei
voida käyttää vastoin tarkoitustaan ja voidaan varmistaa, että se on henkilön oma, vakaasti
harkittu päätös ja että se tapahtuu valvotusti ja silloin, kun on sen hetki.

Mutta myös lääkäreille ja kaikille hoitohenkilökuntaan kuuluville tulee taata riittävää
koulutusta ja tukea kohdata kuoleva ihminen. Lääketieteellinen koulutus ei automaattisesti
ole tae siitä, että parhaalla mahdollisella tavalla osaa kohdata ihmisen ja tämän läheiset sinä
herkkänä hetkenä, mikä kuolema on. Me tarvitsemme saattohoitolain mutta myös euta-
nasialain. Suurinta elämän kunnioittamista on mielestäni olla pakottamatta ketään turhaan
kärsimykseen. On olemassa kärsimystä, johon meillä ei valitettavasti ole lääketieteellistä
apua. En näe arvoa siinä, että potilas jaksaa kärsiä mahdollisimman pitkään.

17.55 Hanna Sarkkinen vas: Arvoisa puhemies! Kuolema on ihmiselämän ehkä vaikein
asia, ja vaikea asia se on myös yhteiskunnalle. Samalla kuolema on kuitenkin luonnollinen
osa elämää, meidän kaikkien kohtalomme. Yhteiskunnan tulee taata ihmisille mahdolli-
suudet armolliseen ja arvokkaaseen kuolemaan. Suomalainen terveydenhuoltojärjestelmä
ei kuitenkaan nykyisellään ole riittävästi varautunut kuolevan potilaan ja hänen läheisten-
sä tarpeisiin.

Suomessa on tarve sekä paremman saattohoidon järjestämiselle että eutanasialaille. Tar-
vitaan nykyistä parempi, kaikkia kuolevia palveleva saattohoitojärjestelmä, jotta voidaan
varmistaa mahdollisimman hyvä ja arvokas loppuvaiheen hoito ja kivunlievitys kaikille
kuoleville. Lääkäreillä ja hoitohenkilökunnalla tulee olla paremmat valmiudet kohdata
kuoleva ja auttaa kuolevaa. Saattohoito ei kuitenkaan ratkaise niitä tilanteita, joihin euta-
nasiaa tarvitaan siinä vaiheessa, kun saattohoidon mahdollisuudet on käytetty loppuun ja
ihminen itse haluaa päättää kärsimyksensä. Sitä varten tarvitaan eutanasialaki kansalais-
aloitteen esittämällä tavalla: tiukoilla kriteereillä ja huolellisen lainvalmistelun perusteella.

Eutanasiassa on kyse kuolemansairaan potilaan omasta pyynnöstä päästä vapaaksi sie-
tämättömistä tuskista. Eutanasia on ihmisen oman vapaan tahdon toteutumista tilanteessa,
jossa elämältä ei ole enää odotettavissa muuta kuin kipua ja epätoivoa. Minusta lainsäätä-
jän ei tule estää tätä ihmisen tahdon toteutumista. Mielestäni on epäeettistä evätä kärsivän
ihmisen vakaa tahto sillä perusteella, että asia on vaikea. Eutanasia toteutuu aina vain po-
12



Pöytäkirjan asiakohta PTK 45/2018 vp
tilaan omasta pyynnöstä, eikä kukaan voi sitä pyytää kenenkään toisen ihmisen puolesta.
Eutanasia saadaan, eikä siihen kukaan joudu vastoin omaa tahtoaan, jos lainsäädäntö on
hyvä. Kyse on pohjimmiltaan ihmisen itsemääräämisoikeudesta ja ihmisen tahdon kun-
nioittamisesta.

Valiokunnan mietintö on monipuolinen ja melko hyvä. En kuitenkaan näe, että eduskun-
ta voi kiertää vastuutaan ja sysätä kansalaisaloitteen esittämää eutanasialaista päättämistä
asiantuntijaryhmän valmistelun taakse. Eduskunnan tulee ottaa kantaa eutanasialain säätä-
miseen kansalaisaloitteen pohjalta nyt, joten kannatan pöydälle jaettua esitystä, joka toden-
näköisesti kohta tullaan tänne esittämään.

Arvoisa puhemies! Haluan myös esittää kiitokseni aloitteen tekijöille. Tämä tärkeä asia
on vihdoin saatu eduskunnan käsittelyyn ja saliin. Aloitteella on myös kansan enemmistön
tuki. Toivottavasti aloite saa nyt myös eduskunnan tuen.

17.58 Timo Heinonen kok: Arvoisa rouva puhemies! Hyvät edustajakollegat ja hyvät
kansalaisaloitteen tekijät, entiset edustajat Lax ja Seppänen! Kiitos myös entisille edusta-
jille Soininvaaralle, Taipaleelle ja Viinaselle, jotka ovat olleet tätä kansalaisaloitetta teke-
mässä. Toivon, että myös minun omaatuntoani tässä salissa kunnioitetaan, ja sen takia olen
halunnut tämän puheenvuoron käyttää, että olen pitkään ajatellut, että me tarvitsemme tä-
mäntyyppisen lainsäädännön Suomeen, mitä kokeneet entiset edustajat ovat kansalaisaloit-
teessa esittäneet. Tämä kansalaisaloite keräsi ison määrän allekirjoituksia hyvän kuoleman
puolesta. He toteavat kansalaisaloitteessaan, että eutanasialaki tarvitaan lisäämään nimen-
omaan elämän loppuajan vaihtoehto niille kanssaihmisillemme, jotka eivät saa sietämättö-
miin kärsimyksiinsä riittävää lievitystä hyvästäkään palliatiivisesta hoidosta.

En itse näe tätä millään tavalla vastakkainasetteluna saattohoidon tai eutanasian välillä.
Itse kannatan kumpaakin. Itse haluan, että tähän maahan tehdään hyvä laki saattohoidosta,
mutta minun mielestäni, niin kuin aloitteen tekijät toteavat, ihmisille on hyvä ja oikeus olla
myös tämä vaihtoehto. He toteavat, että lain säätämisen ohella on tärkeää huolehtia siitä,
että kunnat ja/tai sairaanhoitopiirit ja jatkossa maakunnat velvoitetaan järjestämään tätä
saattohoitoakin ja että niitä on saatavilla kattavasti koko Suomessa.

Tässä kansalaisaloitteessa käydään varsin yksityiskohtaisesti läpi nämä erilaiset vai-
heet, joita eutanasian toteuttamiseksi vaaditaan:

Jos muu hoito ei riitä lieventämään kuolevan ihmisen kärsimyksiä, he esittävät euta-
nasian sallimista Suomessa usean kriteerin täyttyessä. Tässä ovat muun muassa sietämät-
tömät fyysiset ja psyykkiset oireet, kivut ja kärsimys, joita ei voida hyvänkään saatto- tai
palliatiivisen hoidon avulla ja lääketieteen keinoin olennaisesti lievittää, tai potilas sairas-
taa parantumatonta kuolemaan johtavaa tautia ja kuolema toteutuu lähitulevaisuudessa il-
man eutanasiaakin. Potilaan tilan on oltava lääketieteellisesti arvioiden toivoton, ilman toi-
voa paranemisesta.

Potilas on myös oikeustoimikelpoinen, täysi-ikäinen ja kognitiivisesti kompetentti.
Lääkäri on informoinut potilasta tämän tilanteesta, ennusteesta ja käytettävissä olevista

hoitovaihtoehdoista.
Potilas on itse esittänyt vapaaehtoisen, harkitun ja toistuvan pyynnön armomurhasta,

eikä päätös ole syntynyt ulkopuolisen painostuksen seurauksena.
Lääkäri on keskustellut useamman kerran potilaan kanssa tämän eutanasiapyynnöstä ja

on vakuuttunut, että potilaan pyyntö on luonteeltaan pysyvä.
13



Pöytäkirjan asiakohta PTK 45/2018 vp
Lääkäri ja potilas ovat kummatkin yhtä mieltä siitä, ettei muita mielekkäitä vaihtoehtoja
potilaan tilanteeseen enää ole.

Lääkäri on vakuuttunut, ettei potilas kärsi arvostelukykyään heikentävästä psykiatrises-
ta sairaudesta. Kliininen depressio tulee aina hoitaa ennen eutanasiapäätöksen tekemistä.

Lääkäri on konsultoinut ainakin yhtä puolueetonta lääkäriä, jonka täytyy myös tavata ja
arvioida potilaan tila henkilökohtaisesti.

Lääkäri suorittaa eutanasian asianmukaisesti, on itse paikalla potilaan kuolemaan saak-
ka ja on jälleen ilmoitusvelvollinen eutanasian toteuttamisesta sitä varten perustettavalle
valvontaelimelle, jolle hänen on toimitettava tarkat tiedot eutanasiapäätökseen johtaneista
syistä, eutanasian toteuttamisesta sekä muista tapahtumatiedoista laissa tarkemmin määri-
tetyllä tavalla.

Lääkäreille tai hoitohenkilökunnalle ei tule asettaa velvoitetta osallistua eutanasian to-
teuttamiseen. Jos lääkäri haluaa kieltäytyä eutanasian toteuttamisesta, hänen tulee ohjata
potilas jollekin sellaiselle lääkärille, joka on valmis sen toteuttamaan kriteerien täyttyessä. 

Kukaan ei saa eikä voi tehdä eutanasiapäätöstä kenenkään muun puolesta.
He toteavat perusteluissa:
”Niiden ihmisten lukumäärä, joiden voidaan olettaa vuosittain tulevan tässä aloitteessa

ehdotettujen kriteereiden mukaisesti eutanasialain piiriin, koostuu enintään muutamasta
sadasta yksilöstä. Heistä jokainen on muutoinkin piakkoin menehtymässä tautiinsa, jota
lääketieteen parhaimmallakaan asiantuntemuksella ei voida parantaa. Kun muuta vaihto-
ehtoa ei ole, eutanasian toteuttamisella heillä on mahdollisuus saada hyvä kuolema sitä no-
peuttamalla.

Kun on käytetty loppuun lääketieteelliset kivunlievittämisen keinot ja kärsivät kanssa-
ihmisemme haluavat omasta vapaasta tahdostaan ja oman vakaan päätöksen mukaan kuo-
linapua, eutanasia merkitsee heille sananmukaisesti hyvää kuolemaa.”

Näin kirjoittavat kansalaisaloitteen tekijät, ja tämän ovat allekirjoittaneet lukuisat suo-
malaiset. Myös kansanedustajista ennen viime vaaleja vaalikoneessa enemmistö kertoi
olevansa täysin tai jokseenkin samaa mieltä eutanasian sallimisesta Suomessa. [Stefan
Wallin: 119!]

Arvoisa puhemies! Haluan vielä alleviivata, että tämä kohta tekemäni esitys ei tarkoita
sitä, että emme jatkaisi työtä saattohoidon kehittämiseksi ja parantamiseksi. [Susanna
Huovinen: Ei tietenkään!] Sitä pitää tehdä, ja sitä pitää jatkaa, eli nämä eivät ole millään ta-
valla toistensa vastaisia esityksiä, eivät vaihtoehtoja. Eutanasia ei ole vaihtoehto hyvälle
saattohoidolle, tai eutanasiaa ei pidä sallia sen takia, että emme haluaisi maahan hyvää
saattohoitoa. Minä haluan Suomeen hyvän saattohoidon. Oma isoäitini oli pitkään sellai-
sessa tilassa, että usein mietti, oliko se kuolema ja loppuelämä enää arvokasta.

Itse toivon, että me kunnioitamme toistemme omaatuntoa, ja sen takia teen seuraavan
lausumaehdotuksen:

”Eduskunta edellyttää, että valtioneuvosto ryhtyy lainvalmistelutoimenpiteisiin euta-
nasialain säätämiseksi ja eutanasian laillistamiseksi Suomessa sekä että valtioneuvosto
asettaa laajapohjaisen asiantuntijatyöryhmän selvittämään elämän loppuvaiheen hyvää
hoitoa, itsemääräämisoikeutta ja saattohoitoa.” [Vastauspuheenvuoropyyntöjä]

Toinen varapuhemies Tuula Haatainen: Näyttää siltä, että toivotaan debattia, joten
avaan debattikeskustelun. Ne edustajat, jotka haluavat käyttää debatissa puheenvuoron,
painavat V-painiketta ja nousevat seisomaan.
14



Pöytäkirjan asiakohta PTK 45/2018 vp
18.06 Martti Talja kesk (vastauspuheenvuoro): Arvoisa rouva puhemies! Arvostan sitä,
että kansalaisaloite sai sosiaali- ja terveysvaliokunnassa arvokkaan käsittelyn, ja arvostan
sitä, että päädyimme yksimieliseen kantaan siitä, vaikka arvioivia puheenvuoroja käytim-
me jo valiokunnassa, kuten on käytetty myös tässä tilassa. — Elämän loppuvaiheen koke-
muksista meillä kenelläkään ei ole henkilökohtaista tietoa.

Se, mitä olemme nyt päättämässä, että kansalaisaloite nimenomaan tähtäisi siihen, että
me voimme auttaa kanssaihmistämme kuolemaan hänen valitsemallaan hetkellä, minusta
ei ole valiokunnan yksimielisen kannan mukainen, vaan meidän tulee lähteä arvioimaan si-
tä. Myös tässä lausumaehdotuksessa lähdetään siitä, että ensisijaisesti meidän pitää säätää
laki eutanasiasta ja arvioida siinä yhteydessä saattohoitoa ja sen rakennetta. Meiltä puuttuu
nimenomaan saattohoito yhtenäisin perustein. Meillä ei ole koulutusohjelmia primäärikou-
lutuksessa. Meillä ei ole täydennyskoulutusohjelmia saattohoidon yhtenäiseen toteuttami-
seen, meillä ei ole resursseja siihen. Kansalaisaloitteessakin lähdettiin siitä näkökulmasta,
että ensin pitää järjestää [Puhemies: Aika!] saattohoito, sen jälkeen eutanasia.

18.08 Jaana Laitinen-Pesola kok (vastauspuheenvuoro): Arvoisa puhemies! Valiokunta
kuuli laajasti asiantuntijoita sekä puolesta että vastaan. Mielestäni johtopäätös, että asiassa
tarvitaan lisää huolellista eettistä pohdintaa ja arviointia, on erittäin hyvä. Uskon, että asi-
antuntijaryhmä pystyy selvittämään sääntelytarpeet sekä eutanasiaan että saattohoitoon
liittyen. Selvää on, että saattohoidon vaihteleva taso ja resurssit sekä hoitavan henkilöstön
koulutus ovat sellaisia haasteita, joihin pitää pystyä vastaamaan mahdollisimman nopeas-
ti, jotta arvokas kuolema voidaan taata joka puolella maatamme.

18.09 Anneli Kiljunen sd (vastauspuheenvuoro): Arvoisa rouva puhemies! Eutanasia on
hyvin henkilökohtainen asia, kuten olemme täällä tänään kuulleet. Itsekin kannatan euta-
nasiaa, mutta olen myös tämän meidän valiokuntamme lausuman takana ehdottomasti.

Me kuulimme valiokunnassa laajasti eri asiantuntijoita, jotka kaikki olivat erittäin päte-
viä, hyviä, ja kuulemiset olivat laadukkaita. Yhteistä näkemystä eutanasiasta ei kuitenkaan
saatu. Laadukas saattohoito sai kaikilta vahvan tuen. Tästä syystä olen erittäin iloinen siitä,
että me saimme yhteisen lausuman, joka selvästi viitoittaa tätä meidän sekä eutanasiaan
että saattohoitoon liittyvää valmisteluamme eteenpäin. Itse suhtaudun erittäin vakavasti tä-
hän lausumaan enkä pidä tätä vähäpätöisenä, vaan haluan eduskunnalta selkeän viestin sii-
hen, että tämä selvitystyö tehdään laadukkaasti ja hyvin ja sitten sen seurauksena arvioi-
daan, tarvitsemmeko me eutanasiaa ja miten saattohoitoa parannetaan Suomessa.

18.10 Ritva Elomaa ps (vastauspuheenvuoro): Arvoisa puhemies! Kuolema koskettaa
meitä kaikkia. Eutanasia-kansalaisaloite on tuonut vakavan ja kipeän aiheen keskusteluun,
ja on erittäin hyvä asia, että tästä keskustellaan.

Sosiaali- ja terveysvaliokunta on käsitellyt asiaa monipuolisesti. Mietintö on laadittu
laajan asiantuntijakuulemisen perusteella. Kannatan tätä mietintöä, joka on tehty yksimie-
lisesti. Kivunlievityksen ja saattohoidon pitää olla niin täydellistä kuin ylipäätään nykyme-
todeilla on mahdollista. Olen itse ollut hoitoalalla röntgenhoitajana ja vanhustenhoitajana
ja nähnyt ja kokenut sen kautta paljon ihmisten kipua ja myös kuolemaa. Tällä hetkellä en
olisi valmis kannattamaan eutanasiaa. Mutta koska nyt mietinnössä sanotaan näin ja toivot-
taan, että tulee työryhmä, asiantuntijaryhmä, joka tätä monipuolisesti käsittelee, sen jäl-
keen olen valmis miettimään asiaa uudestaan. — Kiitos.
15



Pöytäkirjan asiakohta PTK 45/2018 vp
18.11 Reijo Hongisto sin (vastauspuheenvuoro): Arvoisa rouva puhemies! Puhutaan erit-
täin vakavasta ja tunteita nostattavasta asiasta. Tässä keskustelun aikana on käytetty hyviä
ja mielestäni perusteltuja puheenvuoroja puolesta ja vastaan. Minä en ryhdy arvioimaan
taikka arvostelemaan edustajakollegojeni mielipiteitä, sillä minun käsitykseni mukaan jo-
kainen on oman mielipiteensä kanssa oikeassa. Näin ollen katson, että myös minulla on oi-
keus omaan mielipiteeseeni.

Arvoisa puhemies! Ajattelen niin, että elämä on Jumalan lahja. Sitä, minkä Jumala on
ihmiselle lahjaksi antanut, ei ole ihmisellä oikeus pois ottaa. Näin ollen, arvoisa puhemies,
minä vastustan eutanasiaa kaikissa muodoissa. — Kiitoksia. [Päivi Räsänen: Hyvä!]

18.12 Outi Alanko-Kahiluoto vihr  (vastauspuheenvuoro):  Arvoisa rouva puhemies!
Olen kiitollinen kansalaisaloitteen valmistelijoille ja tekijöille, koska pidän hyvin tärkeänä
sitä, että me käymme eduskunnassa eettistä keskustelua nimenomaan eutanasiakysymyk-
sestä.

Ajattelen niin, että eutanasiakysymystä ei ole mahdollista torjua ja että sen pakoilu on
pelkuruutta. Lääketieteen ja hoitoteknologian kehittyminen tulee pitämään huolen siitä,
että me emme voi väistää eettistä kysymystä eutanasiasta tulevaisuudessakaan. Mielestäni
on tarpeellista selvittää ehdot eutanasiasta säätämiselle lailla ja myös saattohoitoa on kehi-
tettävä. Saattohoito ja eutanasia ovat kuitenkin erillisiä kysymyksiä, koska laadukkain-
kaan saattohoito ei aina riitä.

Kannatan ihmisen oikeutta päättää omasta kuolemastaan silloin, kun se on mahdollista
— aina näin ei ole. Kuulun itse niihin, jotka ovat joutuneet katsomaan vierestä läheisensä
kuukausia jatkuvaa kärsimystä väistämättömän kuoleman edessä, toivottomassa tilantees-
sa. [Puhemies koputtaa] Eutanasiassa on kyse inhimillisyydestä ja itsemääräämisoikeudes-
ta, ja pidän hyvin tärkeänä sitä, [Puhemies: Aika!] että tässä kansalaisaloitteessa [Puhe-
mies: Aika!] on lueteltu yksitoista kriteeriä, joiden tulisi täyttyä yhtä aikaa. — Kiitos.

18.13 Aino-Kaisa Pekonen vas (vastauspuheenvuoro): Arvoisa puhemies! Pidän oikeas-
taan aika surullisena sitä, että meillä ei ole Suomessa tällä hetkellä riittäviä resursseja ja
osaamista hyvään saattohoitoon, ilman että siitä on laissa säädetty. Olen sitä mieltä, että
hyvää saattohoitoa tulee kehittää ja siitä on myös hyvä säätää lailla, mutta saattohoito, hyvä
saattohoito, ja eutanasia, hyvä kuolema, eivät sulje kuitenkaan toisiaan pois.

Tässä käsittelyssä olevan kansalaisaloitteen mukaan eutanasia voitaisiin aina panna toi-
meen vain potilaan omasta tahdosta eikä siitä voisi päättää kukaan muu kuin ihminen itse,
ja eutanasian saamiselle ehdotetaan kansalaisaloitteessa erittäin tiukat ehdot. Tärkein kri-
teeri on potilaan oman pyynnön ohella se, että potilas sairastaa parantumatonta tautia, jo-
hon hän on pian kuolemassa.

Me kuulimme valiokunnassa asiantuntijoita erittäin laajasti, ja yksimielisesti edellytäm-
me lisäselvityksiä, mutta lopulta eduskunta on kuitenkin se, joka päättää. Eutanasia on lail-
la päätettävä asia, ja me emme sitä vastuuta pääse pakoon.

18.14 Veronica Rehn-Kivi r (vastauspuheenvuoro): Arvoisa puhemies, värderade tal-
man! Elämän loppuvaiheen kärsimyksiä tulee asiallisen hoidon keinoin aina voida helpot-
taa. Yhdeksi mahdollisuudeksi aloitteen tekijät ehdottavat eutanasian sallimista tietyin tiu-
koin ehdoin.
16



Pöytäkirjan asiakohta PTK 45/2018 vp
Potilaan sietämättömät kärsimykset ovat yksi kriteereistä. Sietämättömän kärsimyksen
määrittely on kuitenkin hyvin vaikeaa ja usein hyvin yksilökohtainen tunne. Eutanasiasta
päättäminen kuuluukin hoitavalle lääkärille. Asiantuntijalausuntojen perusteella Lääkäri-
liitto ja suuri osa lääkäreistä eivät kannata eutanasiaa tästä syystä. Sen sijaan lääkärit ja hoi-
tohenkilökunta toivovat ja tarvitsevat lisää saattohoito-osaamista. Sitä toivon minäkin.

Värderade talman! Jag har varit med och skrivit betänkandet i social- och hälsovårds-
utskottet, och jag stöder varmt både betänkandet och uttalandet.

18.15 Sari Tanus kd (vastauspuheenvuoro): Arvoisa rouva puhemies! Laadukas saatto-
hoito, jossa hoidetaan potilaan kivut ja muut oireet, pelko ja yksinäisyys ja niin edelleen,
kuuluu saattaa kaikille sitä tarvitseville kaikkialla Suomessa. Sen sijaan eutanasia, toisen
ihmisen tarkoituksellinen surmaaminen, ei kuulu ihmistä arvostavaan ja ihmiselämää kun-
nioittavaan yhteiskuntaan. Meillä on tänä päivänä Suomessa mahdollisuudet hoitaa oireet,
lievittää niitä riittävästi, ja meillä on mahdollisuus myös sedaatioon, eli toivoisin, että oli-
simme rehellisiä: meillä on tänä päivänä kaikki mahdollisuudet hoitaa potilaan kärsimyk-
set ja oireet.

Sitten: Meillä on kokemus myös Euroopasta. On aivan turha ajatella, että eutanasia py-
syy tiukoissa kriteereissä. Hollannissa ja Belgiassa se on laajentunut lapsiin, nuoriin, de-
mentikkoihin, kehitysvammaisiin, jopa ilman diagnoosia. Eutanasia tulee [Puhemies ko-
puttaa] omalla dynamiikallaan; on aivan turha ajatella, [Puhemies: Aika!] että se pysyisi
tiukoissa raameissa.

Toinen varapuhemies Tuula Haatainen: Ja sitten annan puheenvuoron ministerille. Mi-
nisteri Saarikko, 5 minuuttia.

18.17 Perhe- ja peruspalveluministeri Annika Saarikko: Arvoisa puhemies! Haluai-
sin käyttää puheenvuoron tässä keskustelussa lausuakseni lämpimät kiitokset eduskunnan
sosiaali- ja terveysvaliokunnalle, puheenjohtajalle ja valiokunnan jäsenille, siitä ansiok-
kaasta ja poikkeuksellisen vaativasta työstä, mitä olette tämän mietinnön eteen tehneet.

Minusta keskustelua hyvästä kuolemasta tai myöskään käsityksestämme, mitä kuolema
on, ei yhteiskunnan pitäisi pelätä. Oman käsitykseni mukaan olemme Suomessa vaienneet
liikaakin siitä, että elämä päättyy kaikkien meidän kohdalla, eikä ole yhdentekevää, miten
se päättyy ja millaisissa olosuhteissa tai millaisten kokemusten, toiveiden ja ennen kaikkea
pelkojen äärellä se tapahtuu.

Henkilökohtainen kantani on se, että en suhtaudu eutanasiaan myönteisesti. Vaikka tun-
nistan aiemmista puheenvuoroista, että osa täällä pitää ongelmallisena, että tähän keskus-
teluun kytketään niin voimakkaasti saattohoidon ja kivunlievityksen merkitys, itse kuiten-
kin pidän sitä sittenkin ensisijaisena vaihtoehtonamme. Mutta ehkä olisi parempi, että me
ainakaan emme asettaisi keskustelussa näitä toisilleen vastakkaisiksi, enkä ole koskaan
ymmärtänyt kenenkään eutanasiaa kannattavankaan väittävän, ettei saattohoidolla olisi
merkitystä. On oleellista, ettei tässäkään eikä täälläkään tapahtuisi ohi puhumista. Minun
kansanedustajataustallani tämä on vaikein keskustelu, mihin olen saanut osallistua. Siksi
tämä kai edellyttää kaikilta meiltä poikkeuksellista vastuullisuutta.

Minä kiitän tästä mietinnöstä ennen kaikkea siksi, että te olette tasapainoilleet valiokun-
nan jäsenten erilaisten arvomaailmojen ja kantojen äärellä siten, että olette muodostaneet
17



Pöytäkirjan asiakohta PTK 45/2018 vp
yhtenäisen kannan, ja otan hyvin vakavasti sen lausuman, jonka olette tähän mietintöön
kirjoittaneet. Olen viimeksi tänään käynyt ministeriön virkajohdon kanssa läpi sitä, mikä
olisi tapa, jolla tuota kirjaustanne tultaisiin toteuttamaan mahdollisimman pian todeksi. Pi-
dän tärkeänä, että ministeriön virkajohto osallistuu tähän, siksi että kysymyksessä ei ole
minusta niinkään puoluepoliittinen tai hallitus—oppositio-asetelmaan sidottu keskustelun-
aihe, vaan tämä teema tulee jatkumaan myös seuraavalla vaalikaudella tavalla tai toisella.

Joka tapauksessa ministeriössä on tarkoitus työstää ulkopuolisten asiantuntijoiden ja
virkahenkilöstön voimin konkretiaksi se saattohoitoon ja kivunlievitykseen liittyvä suosi-
tustyö, joka viime vuoden loppupuolella julkaistiin. Se vastuuttaa ennen kaikkea yliopis-
tollisia sairaanhoitopiirejä ikään kuin keihäänkärkenä katsomaan koko terveydenhuoltojär-
jestelmämme läpi niin, että saattohoito sen kaikilla tasoilla voisi olla mahdollista, että hyvä
kivun hoito ja arvokas kuolema olisi mahdollista parhaimmillaan kotihoidossakin, mutta
myös perusterveydenhuollossa, erityyppisissä laitosmaisemmissa asumismuodoissa —
siis riippumatta ajasta ja paikasta. Ja tuon suosituksen konkretisointi tapahtuu hallituksen
tuella siltä osin, että me osoitimme määrärahan terveydenhuollon henkilöstön koulutuk-
seen ja näiden suositusten konkretisointiin käytännön terveydenhuollon arjessa.

Muistan jonkun todenneen, arvoisa puhemies, että Suomessa, jossa on niukkenevat re-
surssit — ja tämä on ajatuksenakin aika puistattava — ei pitäisi satsata sellaiseen väestö-
ryhmään, joka poistuu keskuudestamme joka tapauksessa. Sellaista ihmiskuvaa en voi ym-
märtää. Minusta vastuullinen terveydenhuolto katsoo ihmisen elämän syntymästä kuole-
maan arvokkaalla ja hyvällä tavalla. Jotakin tällaista minusta tekin, arvoisa sosiaali- ja ter-
veysvaliokunta, olette mietinnössänne tunnistaneet.

Tämän mietintönne velvoittamana ministeriö tulee käynnistämään työn, joka vastaa lau-
sumanne sisältöihin, siis pitämään yllä kansalaiskeskustelua eutanasian ja hyvän kuole-
man teemoista, vahvistamaan asiantuntemusta siitä, mitä kaikkea tämä oikeastaan tarkoit-
taa, tämä hyvin vaativa käsite ”eutanasia”, jota ehkä helpostikin heitellään eri aiheiden ää-
rellä. Mutta ennen kaikkea, oman arvovalintani mukaisesti, tuon työn painotus on saatto-
hoidon ja palliatiivisen hoidon vahvistamisessa koko terveydenhuoltojärjestelmän kaikilla
tasoilla. [Vastauspuheenvuoropyyntöjä]

Toinen varapuhemies Tuula Haatainen: Jatketaan debattia.

18.22 Sari Sarkomaa kok (vastauspuheenvuoro): Arvoisa puhemies! Haluan osaltani
kiittää aloitteen tekijöitä siitä, että tämä tärkeä asia on noussut keskusteluun. Hyvään elä-
mään kuuluu myös oikeus hyvään kuolemaan, ja ihmisiä on arvostettava elämän alusta lop-
puun asti. Kiitän myös valiokuntaa siitä, että saimme pitkän ja perusteellisen, hyvän asian-
tuntijakuulemisen jälkeen yhteisen mietinnön. Nyt kuulimme siitä, että jos ja kun eduskun-
ta tämän lausuman täällä hyväksyy, mitä toivon, ja vetoan, että tähän enemmistön saam-
me, niin ministeriö aloittaa tuon työn. Kyllä totean sen, että säädökset tarvitaan siihen, että
saattohoito saadaan eteenpäin. Se on kipeä tarve, ja mikä huoli ihmisillä on siitä, kun sitä ei
yhdenvertaisesti ole saatavilla. Ihmisten huoli on käsinkosketeltavaa.

Mutta tuo osaaminen. Yksi keskeinen asia, joka asiantuntijakuulemisessa tuli esiin, on
se, että saattohoito-osaamista tarvitaan. Hoitohenkilöstö ja lääkärikunta tarvitsevat koulu-
tusta, ja pidän erittäin hyvänä sitä, että nyt on määrärahat [Puhemies koputtaa] myönnetty
siihen, että niin ammattikorkeakoulussa [Puhemies: Aika!] hoitohenkilökunnalle kuin lää-
18



Pöytäkirjan asiakohta PTK 45/2018 vp
ketieteellisissä tiedekunnissa alkaa kunnollinen saattohoidon koulutus. [Puhemies: Aika
on minuutti!] Se olisi tervetullutta ja hieno asia.

Toinen varapuhemies Tuula Haatainen: Pyydän, että pysytään tässä aikataulussa: mi-
nuutti kullekin debattipuheenvuorolle.

18.23 Krista Kiuru sd (vastauspuheenvuoro): Arvoisa puhemies! Ensinnäkin haluan
koko valiokunnan puolesta kiittää siitä työstä, jonka olemme yhdessä tehneet tämän erit-
täin herkän ja vakavan asian äärellä. Uskon, että kansalaisaloitteen tekijät ovat tehneet
Suomelle kyllä ison arvokeskustelua virittävän palveluksen siinä, että tällaisistakin asiois-
ta Suomessa on keskusteltava, ja tällä vakavuudella olemme myöskin lähteneet tätä työtä
valiokunnassa sitten tekemään.

Pidän kuitenkin merkittävänä — siitä huolimatta, että olemme tämänkin kysymyksen
äärellä eri mieltä, puolesta ja vastaan, ehkä joku harkitsee vielä, kumpaa mieltä olisi, niin
kuin arvokysymyksissä yleensäkin — että se yhteinen tahto on kuitenkin ollut se, että pää-
tä ei panna pensaaseen eikä vaikeassa kysymyksessä vakkaa mihinkään piiloon vaan nämä
asiat selvitetään. Siltä osin ajattelen, [Puhemies koputtaa] että tässä on tarkoitus selvittää
sekä saattohoitoa että eutanasian tarpeellisuutta, [Puhemies: Aika!] ja se on tärkeä viesti.

18.24 Mikko Savola kesk (vastauspuheenvuoro): Arvoisa rouva puhemies! Ministeri
Saarikko piti kyllä äärimmäisen perustellun, punnitun ja hienon puheenvuoron tästä vai-
keasta asiasta, kuolemasta, saattohoidosta, eutanasiasta, mitä tämä kansalaisaloitekin kä-
sittelee.

Kenenkään ei pidä joutua missään tapauksessa kärsimään niinä viimeisinä elinvuosi-
naan tai -hetkinään. Senkin vuoksi tämä kansalaisaloite on tehty, ja on hyvä, että sosiaali-
ja terveysvaliokunta on tähän näin voimakkaasti pureutunut ja saanut tästä hyvän mietin-
nön aikaiseksi. Kannatan kyllä itse tätä selvitystä, mitä nyt tässä sosiaali- ja terveysvalio-
kunnan lausumaehdotuksessa edellytetään, että tämä käytäisiin vielä perinpohjaisesti läpi
asettelematta asioita vastakkain ja tuotaisiin tänne selkeä esitys sitten siitä, kuinka asian
suhteen voitaisiin edetä.

18.26 Silvia Modig vas (vastauspuheenvuoro): Arvoisa rouva puhemies! Täällä muuta-
mista puheenvuoroista on tullut semmoinen olo, että on esitetty, että me, jotka kannatam-
me eutanasiaa, olisimme ottamassa nyt päätösvallan siinä, milloin joku kuolee, kun itse
näen, että me haluamme sallia sen vapaan valinnan hänelle, joka on parantumattomasti sai-
ras ja jolla kuolema on lähellä, kärsimys kohtuutonta ja jolle apua ei ole olemassa.

Pidin arvokkaana sitä, että ministeri painotti, että saattohoitoa ja eutanasiaa ei pidä aset-
taa vastakkain. Mutta on hyvä, että tässä keskustelussa on noussut esiin se, että on äärim-
mäisen tärkeää, että me kehitämme saattohoitoa siten, että joka puolella Suomea on saata-
vissa laadukasta saattohoitoa silloin, kun sen aika on.

Pyrin yleensä tässä salissa katsomaan kysymyksiä ohi oman pienen subjektiivisen koke-
mukseni, mutta tässä kysymyksessä se on mahdotonta, kun on nähnyt vierestä, miten lä-
himmäinen kärsii, mitään ei ole tehtävissä ja joka hetki toivot, että hän pääsisi kärsimyk-
sistänsä. Myös itselleni haluaisin taata sen valinnan, jos se hetki tulee.

Arvostan sitä, että te, ministeri, haluatte osallistua keskusteluun, vaikka tämän kysy-
myksen henkilöinä eri tavalla näemme.
19



Pöytäkirjan asiakohta PTK 45/2018 vp
18.27 Päivi Räsänen kd (vastauspuheenvuoro): Arvoisa rouva puhemies! Vaikka olen
tästä kansalaisaloitteen eutanasiaosiosta eri mieltä kuin aloitteen tekijät ja pidän sitä lääke-
tieteen etiikan ihmisarvon ja ihmisen elämän kunnioittamisen lähtökohdan vastaisena, niin
pidän kuitenkin arvokkaana tätä aloitetta, jos se tekee palveluksen sille, että meillä ryhdy-
tään entistä pontevammin saattohoitoa kehittämään, ja toivon, että se todella siihen johtai-
si. Kuulisinkin mielelläni ministeriltä, että kun tätä asiantuntijatyöryhmää ollaan nyt aset-
tamassa, niin minkälaisella aikataululla tätä asetetaan, miten olette kokoonpanoa ajatellut
ja minkälaiset aikatauluraamit tälle asiantuntijatyöryhmälle annetaan.

18.28 Stefan Wallin r (vastauspuheenvuoro): Arvoisa puhemies! Vaikka tämä onkin hy-
vinkin vaikea ja moniulotteinen asia, tai ehkä juuri siitä syystä, niin olemme pystyneet tääl-
lä mielestäni käymään hyvän keskustelun tästä aiheesta. Täytyy vain hyväksyä se, että
meillä on osittain täysin eri lähtökohdat tähän itse aihepiiriin. Joillakin ne ovat vakaumus
tiettyyn suuntaan, joillakin taas on hyvinkin vahva usko yksilön vapauteen ja oikeuteen
tehdä omia johtopäätöksiä omasta elämästään, mutta yhtä kaikki keskustelu on ollut mie-
lestäni aika hyvä.

Eräs tärkeä asia, joka kannattaa toistaa, on tämä vastakkainasettelu, joka aina esiintyy
tässä keskustelussa, että se on joko saattohoito tai eutanasia. Näinhän se ei ole, vaan ne tu-
kevat toinen toisiaan, ne täydentävät toinen toisiaan, ovat niitä ihmisiä varten, jotka halua-
vat juuri sitä tiettyä vaihtoehtoa. Tämä on tullut hyvinkin selkeästi tässä esille, ja uskon, et-
tei kukaan enää tämän keskustelun jälkeen jaksa ja halua ylläpitää tätä vastakkainasettelua.

Kannattaa myös lukea asiantuntijalausuntoja. Muun muassa Juha Hänninen, siis Terho-
kodin pitkäaikainen ylilääkäri, [Puhemies koputtaa] toteaa, että me emme nyt halua tänne
Hollannin tai Belgian lakia vaan Suomen mallin, joka ottaa huomioon [Puhemies: Aika!]
kansalliset erityispiirteet [Puhemies koputtaa] niin kulttuurissa kuin terveydenhuoltojär-
jestelmässäkin.

18.29 Susanna Huovinen sd (vastauspuheenvuoro):  Arvoisa rouva puhemies! Yritin
tuossa aiemmassa omassa puheenvuorossani arvostaa tätä valiokunnan tekemää työtä, kos-
ka ymmärrän, että ei ole helppoa hakea yksimielisyyttä silloin, kun näkemykset voivat olla
kovinkin kaukana toisistaan, ja sillä tavalla haluan antaa sille sen arvon, että on löydetty
valiokunnassa yhteinen näkemys. Mutta tämä ei tietenkään voi tarkoittaa sitä, että me kaik-
ki täällä olisimme sidottuja tässä kysymyksessä tähän löydettyyn yhteiseen näkemykseen,
varsinkin kun meillä on tästä asiasta perustellusti erilaisia näkemyksiä. Tämän haluan al-
leviivata tässä lyhyessä puheenvuorossani.

Sitten, puhemies, totean vielä sen, että kun tässä edustaja Heinosen lausumaehdotukses-
sa lainvalmistelutoimenpiteistä puhutaan, niin tämähän tarkoittaa mielestäni myös huolel-
lista eettistä punnintaa. Emme siis ota mallia mistään muusta maasta, vaan tekisimme omaa
Suomen mallia.

Toinen varapuhemies Tuula Haatainen: Ja nyt ministeri Saarikko, 2 minuuttia.

18.30 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Unohdin puheenvuorossani viitata siihen, että jo pelkästään saattohoidon ää-
rellä useammat eduskuntaryhmät ovat tehneet tämänkin vaalikauden aikana aloitteita ja la-
kialoitteita siitä, että saattohoitoon pitäisi kohdistaa oma, jopa erillinen laki tai ainakin lain-
20



Pöytäkirjan asiakohta PTK 45/2018 vp
säädännön pykäliä. Minä suhtaudun siihen ajatukseen hyvin avarakatseisesti. Terveyden-
huoltolakihan esimerkiksi on muutoksessa joka tapauksessa sosiaali- ja terveydenhuollon
uudistuksen myötä, ja siten tämä asia on mahdollista harkita siinä yhteydessä. Samalla tie-
tysti ehkä totean, että tämä laatusuositustyö ja siitä seuraava konkreettinen toimeenpano
kyllä ehkä osoittavat, että ensisijaisesti me tarvitsemme, lakipykälänkin nojalla ehkä, ym-
märrystä ja koulutusta ja resursseja meidän terveydenhuollon eri tasoilla, niin että se on-
nistuu. Mutta minulle sopii, että tuon työn osana myös pohditaan läpi tämä ajattelu saatto-
hoidon lakipykälien tuomista reunaehdoista.

Tämä työryhmä, johon edustaja Räsänen viittasi kysymyksellään: Tietysti odotan nyt
rauhassa, että eduskunta käy tämän kokonaisuuden läpi ja mihin ratkaisuun se päätyykään.
Oma henkilökohtainen toiveeni olisi vahva yhteinen tahto eduskunnalta tässä kysymykses-
sä. Tuon työryhmän ensisijainen tavoite, kun sitä ministeriössä valmisteltiin tietämättä va-
liokunnan lopputulemasta, keskittyi saattohoidon ja palliatiivisen hoidon kehitystyöhön
sen suositustyön pohjalta, mutta nyt jos eduskunta hyväksyy tämän lausuman, on minusta
syytä katsoa sitä kokoonpanoa siltä osin laajemmin, että myös valiokunnan hyvin vahvasti
tasapainoileva lausuma myös tämän eutanasiakeskustelun jatkamisesta ja se, mitä se oi-
keasti tarkoittaisi, tulee siinä tavalla tai toisella huomioiduksi.

Olen hyvin avoin myös asiantuntijanimiehdotuksille ja muille reunaehdoille, koska pi-
dän, että tuo työ ei ole vain hallituksen työtä vaan eduskunnan lausumaan vastaamista. Ja
minulle sopii, että se työ käynnistyy mahdollisimman pian, jahka eduskunta on kantansa
muodostanut.

18.33 Sari Raassina kok (vastauspuheenvuoro): Arvoisa puhemies! Haluan kiittää minis-
teriä erittäin viisaista puheenvuoroista ja myös valiokuntaa siitä arvokkaasta keskustelus-
ta, mitä siellä kävimme.

Minusta valiokunnan lausuma on erittäin hyvin perusteltavissa myös kansalaisaloitteen
tavoitteiden näkökulmasta, vaikka en olekaan niiden kanssa samaa mieltä. Täällä on mo-
nessa puheenvuorossa vedottu kansalaisaloitteen tiukkoihin kriteereihin, mutta sen edellyt-
tämä malli ei ole helposti toteutettavissa nykyisessä terveydenhuoltojärjestelmässä. Otan
yhden esimerkin: Edellytetään vastuulääkäriä, jolla on pitkäaikainen tuntemus sekä poti-
laasta että hänen sairaudestaan. Näin ei toteudu Suomessa kuin ihan ani harvoissa tapauk-
sissa. Hollannissa perhelääkärimalli taas sitten mahdollistaa ihan eri tavalla sen potilaan
elämänkaaren ja hänen vapaan tahtonsakin arvioimisen.

Joka tapauksessa me tarvitsemme hyvän saattohoitojärjestelmän, hyvän palliatiivisen
hoidon organisaation ja ennen muuta, kuten ministeri totesi, me tarvitsemme korkealaa-
tuista koulutusta koko hoitohenkilökunnalle mutta myöskin lääkäreille.

18.34 Hannu Hoskonen kesk (vastauspuheenvuoro): Arvoisa rouva puhemies! On käyty
hyvää keskustelua eutanasia-asian ympärillä ja kansalaisaloitteen pohjalta. Oma kantani
tähän asiaan on selvä: elämän kunnioittaminen. Elämä on lahja Jumalalta, ja ihmisen ei
pidä mennä sille alueelle peukaloimaan. Se ei kuulu mielestäni ihmisen tehtäviin.

Tässä mietinnössä on muutamia mielenkiintoisia kohtia. On todellakin hyvä, että tätä
asiaa tutkitaan nyt ihan eduskunnan antaman toimeksiannon perusteella, ja mielenkiintois-
ta oli sekin, että valtioneuvosto antoi tämän vuoden alussa asetuksen, jonka mukaan yli-
opistosairaalat omalla alueellaan kehittävät tätä palliatiivista hoitoa ja saattohoitoa, ja sit-
ten sosiaali- ja terveysministeriö antoi ohjeita viime vuonna 2017. Tämä asiahan, saatto-
21



Pöytäkirjan asiakohta PTK 45/2018 vp
hoidon ja palliatiivisen hoidon kehittäminen Suomessa, on tavallaan vielä alkutekijöis-
sään, niin että tähän meidän pitää kiinnittää paljon paljon enemmän huomiota. Mutta kai-
ken takana pitää kuitenkin olla se, että ihmiselämää kunnioitetaan, ja mielestäni ihmisen
asia ei ole olla se tuomari. Se kuuluu paljon korkeammille tahoille.

18.35 Kristiina Salonen sd (vastauspuheenvuoro): Arvoisa puhemies! Tämä kansalais-
aloite taas osoittaa, kuinka merkittäviä kansalaisaloitteet ovat. Ne tuovat eduskunnan kes-
kusteluun sellaisia asioita, joissa me päättäjät emme ole niin rohkeita kuin kansalaiset ovat.
On helppo sanoa, ettei eutanasia ole mahdollista, on helppo itse asiassa sulkea silmänsä sil-
tä, missä arjessa ihmiset sitä eutanasiaa kaipaavat. Mutta itse olen ajatellut niin, että emme
saa katsoa asiaa järjestelmän kautta vaan ihmisten kautta. Arvostan erityisesti niitä, jotka
näkevät työssään kuolevia ja tekevät esimerkiksi jo maan parasta saattohoitoa. Saattohoi-
tolääkäri Juha Hänninen totesi omassa lausunnossaan, että eutanasialaki on tärkeä niitä ti-
lanteita varten, missä hyvälläkään saattohoidolla ei voida poistaa kuolemaa edeltäviä kär-
simyksiä. Siitä tässä on kyse.

18.36 Peter Östman kd (vastauspuheenvuoro): Arvoisa rouva puhemies! Lääkäriliitto-
han vastustaa eutanasian laillistamista, ja he perustelevat sen sillä, että eutanasia ei ole kos-
kaan pelkästään yksilön yksityisasia vaan yhteiskunnan arvovalinta. Tässä on monessa pu-
heenvuorossa viitattu tähän itsemääräämisoikeuteen, ja pohdiskelen sitä, missä kulkee ra-
ja. Miksi me säädämme erilaisia lakeja, miksei kaikissa asioissa voisi sitten olla itsemää-
räämisoikeus tai vain tietyissä asioissa, kun me olemme sitä mieltä, että tämä on hyvä jut-
tu?

Tässä on myöskin käytetty argumentteja, että elämä on Jumalan lahja. Hienoa kuulla,
että useat edustajat uskaltavat tunnustaa väriä. Tähänkin liittyy tämä itsemääräämisoikeus.
Me emme pysty ihmisinä päättämään, milloin me synnymme tähän maailmaan, me emme
pysty päättämään sitä. Siksi minä uskon, että se ei ole myöskään oikein, [Puhemies koput-
taa] että me päätämme, milloin me siirrymme tästä ajasta.

18.37 Mia Laiho kok (vastauspuheenvuoro): Arvoisa puhemies! Täällä on puhuttu, ettei
saa asettaa vastakkain eutanasiaa ja saattohoitoa, ja olen aivan samaa mieltä. Täällä var-
maan me sen tiedostammekin, mutta minä olen sitä mieltä, että nämä menevät todella se-
kaisin ihmisten käsityksissä. Jos ihminen haluaa eutanasiaa sen takia, että hän ei saa laadu-
kasta ja hyvää saattohoitoa, niin silloin nämä käsitteet menevät sekaisin. Meidän pitää kes-
kittyä puhumaan oikeilla nimillä.

Arvostan lämpimästi sosiaali- ja terveysvaliokunnan tekemää yksimielistä päätöstä ja
sitä tehtyä työtä ja myöskin tämän lausuman sisällyttämistä tähän kokonaisuuteen. Saatto-
hoito vaatii osaamista, osaamisen lisäämistä kautta Suomen. Meillä paljon ihmisiä asuu
hoivakodeissa, ja sinne meidän pitää saada sitä osaamista lisättyä. Kaikille kuuluu arvokas
kuolema, ja siinä saattohoito on laadun parannusta.

18.38 Hanna Sarkkinen vas (vastauspuheenvuoro): Arvoisa puhemies! Asia on vaikea ja
herkkä ja koskettaa syvästi perusarvojamme. Keskustelu täällä on ollut onneksi laadukas-
ta, ja kiitän kaikkia keskusteluun osallistujia.

En itse usko, että eutanasian sallimisella tiukkojen kriteerien ja hyvän valmistelun ra-
joissa olisi muita seurauksia kuin se, että kuolemansairas, parantumattomissa tuskissa elä-
22



Pöytäkirjan asiakohta PTK 45/2018 vp
vä ihminen voisi saada arvokkaan kuoleman, jos niin toivoo. Eutanasia pysyy niissä kritee-
reissä, jotka sille säädetään. Se on säätäjästä kiinni.

Arvoisa puhemies! Saattohoito on tärkeä asia, ja sitä on välttämättä kehitettävä. Kuiten-
kin kansalaisaloite koski eutanasiaa, joten eutanasiaan on mielestäni eduskunnan nyt otet-
tava kantaa. Valiokunnan lausuma on hyvä, ja yhteinen näkemys vaikeasta asiasta on saa-
tu, mutta pelkään, että se tarkoittaa, että asia voi hautautua työryhmään ja että on sitten hal-
lituksesta kiinni, tuodaanko eutanasialakia ikinä eduskunnan päätettäväksi. Näen siis itse
tarpeelliseksi, että tässä yhteydessä äänestämme tästä aloitteen tarkoittamasta eutanasia-
lain valmistelusta.

18.39 Johanna Ojala-Niemelä sd (vastauspuheenvuoro): Arvoisa rouva puhemies! Ha-
luan myös kiittää aloitteen tekijöitä, että ovat tuoneet meille käsiteltäväksi tämän vaikean
kysymyksen hyvästä kuolemasta ja laittaneet meidät pohtimaan sitä.

Edustaja Juvonen peräänkuulutti täällä sitä, että jokainen ajattelisi omalle tai läheisen
kohdalle vaikean, parantumattoman sairauden, jossa kivut ovat sietämättömät, ja puolusti
tällä eutanasiaa. Minulla on tästä omakohtaista kokemusta. Lähipiirissä äiti kuoli 43-vuo-
tiaana syöpään ja isä sydämen vajaatoimintaan. Kummankaan lähtö ei ollut helppo. Tästä
huolimatta en ole muodostunut eutanasian kannattajaksi, ehkä juuri sen vuoksi, että tiedän,
kuinka vaikeasta ja monimuotoisesta asiasta on kysymys. Toisena päivänä elämänlanka
voi olla vahva, kun toisena päivänä toivoo kuolemaa.

Saattohoitoa ja eutanasiaa ei tule asettaa vastakkain. Tarvitaan hyvää saattohoitoa ja ki-
vunlievitystä, mutta eutanasian kannalta olen varovaisemmalla linjalla. Puollan valiokun-
nan mietintöä siitä, [Puhemies koputtaa] että saattohoidon ja eutanasian lainsäädäntötar-
peet selvitetään.

18.41 Timo Heinonen kok (vastauspuheenvuoro): Arvoisa rouva puhemies! Kyllä itse-
kin arvostan valiokunnan tekemää työtä, totta kai, mutta toisaalta en ihan ymmärrä sitä,
miksi tällaisessa asiassa täytyy edes hakea yksituumaisuutta, mitä tällaiseen asiaan ei ai-
dosti ole mahdollista löytää. En usko, että tämä työryhmä tulee tekemään sellaista esitystä,
jota kaikki täällä lopulta kannattaisivat, ja vähän itse koen, että tämä on selvityksen taakse
menemistä ja välttämättömässä asiassa pään pensaaseen laittamista.

Niin kuin tässä edellä tuotiin esille, Terhokodin entinen johtaja Juha Hänninen toi hyvin
esille, että emme me ole ottamassa mallia, eikä pidä ottaa mallia, Hollannista tai Belgiasta,
vaan meidän pitää tehdä oma, hyvä suomalainen malli tähän asiaan.

Ja vielä itse alleviivaan sitä, että saattohoitoa pitää ehdottomasti kehittää. Edelleen tässä
keskustelussa hieman hämmennetään ehkä tätä tilannetta sillä, että jollain tavalla ne olisi-
vat [Puhemies koputtaa] toistensa vastinpareja. Toivon, että tälle lausumaehdotukselle löy-
tyy [Puhemies: Aika!] huomenna äänestyksessä eduskunnan enemmistön tuki.

18.42 Martti Talja kesk (vastauspuheenvuoro): Arvoisa rouva puhemies! Haluan kiittää
ministeri Saarikkoa lupauksesta viedä sosiaali- ja terveysvaliokunnan mietintö ripeästi
eteenpäin.

Edustaja Östmanin kommenttiin siitä, että eutanasian salliminen antaa myös jonkinlai-
sen leiman yhteiskunnalta: Se on meidän arvokysymyksemme, sallimmeko sen menettely-
tavoissa, joilla elämä lopetetaan tai päättyy. Kansalainen itse päättää omasta elämästään.
Se on perusteltua, mutta meillä läheisillä monta kertaa menevät sekaisin termit ”palliatii-
23



Pöytäkirjan asiakohta PTK 45/2018 vp
vinen hoito”, ”saattohoito”, ”ei elvytetä” -päätökset. Palliatiivisen hoidon kokemuksia
meillä itse kullakin on läheisten kautta. Me näemme, miten potilaat mahdollisesti kärsivät,
mutta tämä kuvastaa sitä, että meillä ei ole riittävän laadukkaita saattohoidon, palliatiivi-
sen hoidon menetelmiä käytettävissä. Meidän tulee jatkossa panostaa nimenomaan tähän
saattohoidon kehittämiseen, ja tämänhän eutanasia-aloitteen tekijätkin [Puhemies: Aika!]
lähtökohtaisesti hyväksyivät.

Toinen varapuhemies Tuula Haatainen: Edustaja Kymäläinen. Ja tämän puheenvuoron
jälkeen mennään puhujalistaan. 

18.43 Suna Kymäläinen sd (vastauspuheenvuoro): Arvoisa rouva puhemies! Itse kanna-
tan eutanasiaa ja kannatan kyllä lämpimästi myöskin saattohoidon kehittämistä. Usein ne
ihmiset, jotka ovat joutuneet todistamaan läheisensä kivuliaan ja vaikean kuoleman, miet-
tivät, onko se oikein, ja usein varmaan sen pohjalta myöskin niin saattohoidon kehittämis-
tä kuin eutanasiaa lähdetään kannattamaan. Tältä kevyeltä ajatuspohjalta voisi tehdä pää-
telmän, että Suomessa monin paikoin, monin puolin on saattohoidossa kehittämisen varaa,
sillä eutanasian kannatus on Suomessa kasvanut viime vuosina.

Valiokunta on tehnyt hienon työn, ja kannatan tuota lausumaa, mutta kannatan myöskin
täällä esiin tuotua vahvempaa muotoilua ja nimenomaan niin, että Suomelle tehdään omat
kriteerit ja oma Suomen malli, sillä saattohoito on usein myöskin elämän pitkittämistä. Se
ei ole enää laadukasta elämää siinä vaiheessa, kun on pistetty uneen, tai siinä vaiheessa,
kun ollaan kivun kanssa tekemisissä ja lääkityksessä.

Toinen varapuhemies Tuula Haatainen: Annan vielä yhden puheenvuoron edustaja Nii-
kolle, ja sitten mennään varmasti puhujalistaan.

18.44 Mika Niikko ps (vastauspuheenvuoro): Kiitos, arvoisa puhemies! Edustaja Hosko-
nen mainitsi täällä, että elämä on Jumalan lahja, ja siitä voidaan olla yhtä mieltä.

Itse asiassa syy, miksi pyysin puheenvuoroa, oli se, että ensimmäiseksi käyttämäni pu-
heenvuoro oli yhdeltä osalta hiukan tahditon. Nimittäin, edustaja Heinonen, kun olette nyt
paikalla tässä, niin pyydän julkisesti anteeksi, että menin hiukan tahdittomasti henkilökoh-
taisuuksiin arvioidessani sitä vastalauseen motivaatiota.

Tunnen sinut hyvin monen vuoden takaa, seitsemän vuoden takaa. Tiedän, että olet erit-
täin ahkera edustaja, ja arvostan sinun työtäsi ja sinun rehellisyyttäsi. Yleensä, mitä sinä
teet ja sanot, niin se sana pitää. Sinä olet niitä harvoja edustajia, joihin voin luottaa tässä ta-
lossa, kun asioista keskustellaan ja päätetään, sinun sanomasi sana pitää. Joten näillä pe-
rusteilla täytyy tunnustaa se, että joskus kiirehtivän jalka astuu harhaan, ja minulla astui
harhaan, kun menin liian kovasti tuomitsemaan sinun lausumaehdotustasi, joten pyydän
anteeksi.

Toinen varapuhemies Tuula Haatainen: Kun edustaja Heinosen nimi mainittiin, niin an-
nan Heinoselle puheenvuoron. 

18.46 Timo Heinonen kok (vastauspuheenvuoro): Kiitos, arvoisa puhemies! Kiitos edus-
taja Niikolle kauniista sanoista. Anteeksianto ja toisten kunnioittaminen on tärkeää, ja ar-
vostan sitä, että näin teit. Olit sen myös hienosti tehnyt jo sähköpostilla ja myös puhelimee-
24



Pöytäkirjan asiakohta PTK 45/2018 vp
ni viestin lähettämällä. Tällaiset asiat ovat vaikeita, ja joskus tunteet saattavat kuohahtaa,
mutta anteeksi on annettu ja työ yhdessä eteenpäin jatkuu.

Toinen varapuhemies Tuula Haatainen: No niin, ja nyt mennään puhujalistaan.

18.46 Sari Tanus kd: Arvoisa rouva puhemies! Laadukas saattohoito on saatava kaikkien
sitä tarvitsevien ulottuville kaikkialla Suomessa. Se tarkoittaa, että kuolevan potilaan yk-
silökohtaiset tarpeet kohdataan, kivut ja muut oireet lievitetään, pelot, arvottomuuden ja
taakkana olemisen tunne saadaan väistymään ja myös iäisyyskysymykset kohdataan yh-
dessä. Hyvä saattohoito kohtaa myös kuolevan potilaan omaiset ja läheiset tarpeineen. Hy-
vässä saattohoidossa arvostetaan ja kunnioitetaan potilasta ja osataan olla myös hiljaa läs-
nä. Siinä potilas voi täysin luottaa lääkäriinsä ja hoitajiinsa. Hyvään saattohoitoon ei voi
kuulua potilaan surmaaminen.

Eutanasiakansalaisaloitteen taustalla on monia, jotka ovat valitettavasti joutuneet näke-
mään omaistensa ja läheistensä suunnatonta kärsimystä. Vuosia sitten kivun ja muiden oi-
reiden lievityksen mahdollisuudet ovat olleet huomattavasti nykyistä heikommat. Nykyi-
sin on iso tehokas keinovalikoima oireiden lievitykseen ja tarvittaessa on käytettävissä
myös sedaatio, jonka avulla pystytään lievittämään hankalimmatkin oireet. Olkaamme re-
hellisiä: tänä päivänä kivun ja oireiden lievitysmahdollisuudet ovat aivan toista luokkaa
kuin vuosia sitten.

Laiminlyöntejä ja epäkohtia on toki esiintynyt. Paikkakunnasta riippuen saattohoidon ja
tehokkaan oireiden lievityksen saatavuus on voinut vaihdella, mutta epäkohtia ei tule hoi-
taa laillistamalla potilaan surmaaminen.

On tärkeää huomata, että kun puhumme eutanasiasta, niin puhumme nimenomaan poti-
laan suunnitelmallisesta, tarkoituksellisesta surmaamisesta. Se on aktiivinen surmaami-
seen tähtäävä toimenpide. Aika ajoin edelleen kuuluu puhuttavan passiivisesta eutanasias-
ta, mutta sellaista ilmaisua ei tulisi lainkaan käyttää. Eutanasia on vain ja ainoastaan aktii-
vista. On aivan eri asia, kun puhutaan turhien hoitojen lopettamisesta tai potilaan toiveiden
mukaan ei lainkaan aloiteta joitakin hoitoja. Nämä potilaan ja usein myös potilaan omais-
ten kanssa käytävien keskustelujen myötä tehtävät hoitolinjaukset kuuluvat normaaliin,
hyvään hoitokäytäntöön. Tällaisesta on kyse myös silloin, kun tehdään niin sanottu elvyt-
tämättäjättämispäätös, toisin sanoen päätös, että jos hengitys tai sydämen syke pysähtyy,
niin potilas saa rauhassa kuolla eikä elvytystä aloiteta. Tässä vaiheessa onkin syytä maini-
ta, että monet kansalaisaloitteen kannattajista kannattivat itse asiassa hyvää saattohoitoa ja
turhista hoidoista pidättäytymistä eivätkä potilaan aktiivista surmaamista.

Eutanasiasta, toisen ihmisen tarkoituksellisesta surmaamisesta, meillä on kokemusta
muutamasta maasta. Euroopassa Hollanti ja Belgia ovat tässä suhteessa synkkyyden ilmen-
tymiä. Jos jollakin on ollut ajatus, että eutanasian laillistamisen jälkeen sitä käytettäisiin
vain tiukoin kriteerein, vain hyvin harvoin, niin on todellakin väärässä. Eutanasian laillis-
taneissa maissa eutanasian käyttö on moninkertaistunut. Sitä käytetään myös nuoriin ja
lapsiin, kehitysvammaisiin, psyykkisesti sairaisiin ja dementikkoihin. Myös aivan tavan-
omaisissa ikääntymiseen liittyvissä vaivoissa on käytetty eutanasiaa. Lisäksi on todettu,
että neljäsosa, ehkä jopa paljon useampi osa eutanasioista jää kokonaan ilmoittamatta. Hol-
lannissa on myös käsittelyssä aloite, minkä mukaan eutanasian pitäisi olla mahdollinen il-
man sen kummempaa diagnoosia tai vaivaa, vain jos kokee eläneensä jo riittävästi. Slippe-
ry slope eli kalteva pinta ei siis ole vain uhka, vaan se on Euroopan kokemuksesta todelli-
25



Pöytäkirjan asiakohta PTK 45/2018 vp
suutta. Kun eutanasialle on avattu ovi, se tulee yhteiskuntaan omalla dynamiikallaan. Sen
käyttö laajenee. Samanaikaisesti, surmaamisen laillistamisen myötä, itsemurhaluvut ovat
näissä maissa selvästi lisääntyneet.

Eutanasialle ei saa vähimmässäkään määrin raottaa ovea. Se ei kuulu ihmistä arvosta-
vaan ja ihmiselämää kunnioittavaan yhteiskuntaan. Sen sijaan laadukas saattohoito tulee
saattaa kaikkien sitä tarvitsevien ulottuville kaikkialla Suomessa, ja minä haluaisinkin kut-
sua teitä esimerkiksi Tampereelle Pirkanmaan saattohoitokotiin, mikä on paitsi Suomen
myös Pohjoismaiden ensimmäinen saattohoitokoti, jossa sloganina on: ”Kun ei ole enää
mitään tehtävissä, on vielä paljon tekemistä.” Kun kuolevan ihmisen lähellä ollaan ja koh-
dataan tarpeet, niin siellä ei ole esiintynyt eutanasiatoiveita, ja itse näenkin lääkärinä, että
jos eutanasiatoivetta esitetään, niin silloin ei ole tarjottu riittävästi hoitoa ja lievitystä, ei
olla kohdattu potilasta riittävästi, ei olla riittävästi lähellä ja läsnä.

Sitten kysyisin myös, kuinka näette, että minä lääkärinä olen antanut valan: ”En tule an-
tamaan kenellekään kuolettavaa myrkkyä, vaikka minulta sellaista pyydettäisiin, enkä neu-
voa sellaisen valmistamiseen.” Hippokrateen vala. Lääkäreiden linjaus pidättyä elämän
riistämisestä on mahdollistanut terveydenhuollon kehityksen ja suojellut myös toisinajat-
telijoita historian eri aikakausina. Minä olen antanut valan hoitaa ja helliä. Olen antanut va-
lan, etten surmaa enkä ketään auta surmaamaan. Miten ajattelette, että lääkärit ja tervey-
denhoitohenkilökunta voisivat toimia sen jälkeen, kun työtehtävien osana olisi toisen ih-
misen surmaaminen? Sitä paitsi siihen ei ole tarvetta, kun meillä toteutetaan hyvä, laadu-
kas saattohoito.

18.54 Aino-Kaisa Pekonen vas: Arvoisa rouva puhemies! Kyselytutkimusten mukaan
suomalaisten suuri enemmistö on valmis hyväksymään eutanasian eli hyvän kuoleman.
[Sari Tanus: Se ei valitettavasti pidä paikkaansa!] Sairaanhoitajaliiton mukaan sairaanhoi-
tajien suuri enemmistö on valmis hyväksymään eutanasian eli hyvän kuoleman. Lääkäri-
liiton mukaan puolet lääkäreistä on valmis hyväksymään eutanasian eli hyvän kuoleman.
Kansalaisaloitteen mukaan eutanasia voitaisiin aina panna toimeen vain potilaan omasta
tahdosta eikä sitä voisi viime kädessä päättää kukaan muu. Eutanasia saadaan, siihen ei
jouduta.

Meillä on keskuudessamme ihmisiä, jotka jyrkästi ja epäasiallisesti käyttävät euta-
nasiasta sellaisia väkivaltaisia nimityksiä kuin tappo tai murha. Se on raakaa ja vastuutonta
pelottelua. Siinä maalitauluna ovat ikääntyneet tai vaikeasti sairaat ihmiset. Eutanasiaan ei
liity minkäänlaista väkivaltaa, vaan se on kärsivien ja lähiaikoina muutoinkin kuolevien ih-
misten pääsemistä pois kipujen vankilasta heidän omasta tahdostaan. Se on ihmisen oman
vapaan tahdon toteuttamista tilanteessa, jossa elämältä ei ole enää odotettavissa mitään
muuta kuin kipua ja epätoivoa.

Eutanasian saamiselle ehdotetaan kansalaisaloitteessa tiukkoja ehtoja. Tärkein kriteeri
on potilaan oman pyynnön ohella se, että potilas sairastaa parantumatonta tautia, johon hän
on pian kuolemassa, ja että hän kärsii sietämättömistä kivuista, joita ei lääketieteellisin kei-
noin pystytä torjumaan. Lisäksi vaaditaan, että potilas on täysi-ikäinen ja siis täysivaltai-
nen ja että hän ei kärsi arviointikykyä heikentävästä psykiatrisesta sairaudesta. Tämän pe-
rusteella yksikään vanhus ei voi saada iän tai elämäntahdon heikkenemisen perusteella eu-
tanasiaa eikä sitä voi myöskään saada yksikään Alzheimer-potilas, joka elää jo toisessa to-
dellisuudessa eikä enää kykene ilmaisemaan omaa tahtoaan. Myös alaikäiset lapset rajau-
tuvat pois, ja heidän kuolinapunsa tarvittaessa on palliatiivinen sedaatio.
26



Pöytäkirjan asiakohta PTK 45/2018 vp
Arvoisa puhemies! Sedaatiolla kärsivä ihminen nukutetaan ikuiseen uneen. Sen loppu-
tulos on aina sama kuin eutanasiallakin, ihmisen kuolema. Se toteutetaan kuitenkin sellai-
sella luonnonmenetelmällä, että potilas nukutetaan eikä hänelle enää sen jälkeen anneta
ruokaa tai juomaa ja hän nukkuu pois. Palliatiivista sedaatiota käytetään Suomessa niin vä-
hän, että todellisuudessa se ei ole ollut eutanasian vaihtoehto, niin kuin eutanasian useat
vastustajat antavat ymmärtää. Lääkärilehden mukaan sedaation käyttö on vähäistä. Käsite
on epäselvä, ja toteutustavat ovat hyvin vaihtelevia, mikä sekin puhuu eutanasian käyt-
töönoton puolesta. Eutanasiaa voidaan pitää sedaatiota arvokkaampana ja armorikkaampa-
na kuolemana. Eutanasian vastustajat levittävät pelottelun ohella väärää tietoa siitä, että
kaikki kivut osataan nykyaikana torjua. Se ei ole totta, mutta vaikka se olisikin totta, sitä
turvattomuudentunnetta, joka liittyy esimerkiksi ALS-potilasta uhkaavaan tukehtumiskuo-
lemaan tai henkilön tehokkaiden kipulääkkeiden eli opiaattien allergiaan, ei lääkkeillä kye-
tä torjumaan. Syöpätaudeissakin kivut voivat olla kivuntorjunnan ulottumattomissa, vali-
tettavasti.

Edustaja Tanus viittasi edellisessä puheenvuorossa Hippokrateen valaan, jossa lääkäri
vannoi, ettei tule antamaan kenellekään kuolettavaa myrkkyä, vaikka häneltä sellaista pyy-
dettäisiin. Sedaatiossa potilaalle annetaan lääkettä, joka on tulkittava ainakin joidenkin
lääkkeiden käytön osalta eutanasiaksi, [Sari Tanus: No ei todellakaan!] ja Hippokrateen
vala rikkoutuu siltä osin. Raskauden keskeyttäminen on Suomessa sallittua, ja se rikkoo
Hippokrateen valan. Kun Hippokrateen valassa vannotaan, ettei tule leikkaamaan veitsellä
edes rakkokivistä kärsiviä, kirurgit kai rikkovat kyseisen valan. Lääkärit eivät nykyään
enää vannokaan Hippokrateen valaa sellaisenaan. Myös eutanasia pitäisi vapauttaa tämän
tuhansia vuosia vanhan valan kahleesta. Ajatus siitä, että kuolevan ihmisen on kärsittävä,
on kohtuuton ja itsekäs. Jos se on potilaan oma tahto, hänen pitää saada kärsiä vapaasti. Se,
että joku haluaa kärsiä, ei kuitenkaan saa estää muilta kivuntorjuntaa, ja siitä nimenomaan
on kysymys eutanasiassa, hyvässä kuolemassa.

18.59 Sari Raassina kok: Arvoisa puhemies! Kuolema ja kuoleminen on väistämätöntä
meille jokaiselle. Tietoisuus elämän päättymisestä, lähestyvästä kuolemasta, aiheuttaa jo-
kaiselle ainakin jonkinasteisen henkisen kriisin. Olen usein kuullut ihmisten toivovan kuo-
leman tulevan yllättäen tai unessa siten, ettei tarvitsisi tietoisesti kohdata ajatusta tulevasta
omasta kuolemasta. 

Lääketieteen kehittyminen on lisännyt elinaikaa, parantanut hyvinvointia ja mahdollis-
tanut monen ihmisen elämän myös niissä tilanteissa, joissa vammat, synnynnäiset tai elä-
män aikana syntyneet, olisivat päättäneet elämän paljon varhemmin. Monet vakavat sai-
raudet voidaan tänä päivänä parantaa, tai niiden kanssa on mahdollista elää täyttä elämää
ilman toivoa lopullisesta paranemisesta. Työhuoneessani, silloin kun vielä tein syöpälää-
kärin työtä, oli taulu, jossa luki mietelause: ”Lääkäri voi muuttaa kuoleman nimeä, muttei
kuolemaa itsessään.” Teknologian ja tieteen kehitys ei siis tuo ikuista elämää, ja kuolema
pysyy osana meidän jokaisen elämäntarinaa. 

Suhtautuminen kuolemaan heijastelee myös jokaisen historiallisen ajan arvoja ja arkea.
Aikaisemmin, ei edes niin kovin kauan sitten, kuolema ja kuoleminen oli läsnä ihmisen ar-
kipäivässä. Nykyisin kuolema on siirretty laitoksiin, sairaaloihin, pois näkyvistä. Tässä
ajassa korostuu tarve hallita, kontrolloida ja aikatauluttaa. Tehokkuus, tuottavuus, määrä-
tietoisuus ja tavoitehakuisuus ovat päivän sanoja. Kuolema ja sen odotus sopii kovin huo-
nosti elämänrytmiin nykypäivänä.
27



Pöytäkirjan asiakohta PTK 45/2018 vp
Ihminen, joka on vanha, hauras tai kuoleva, ei ole kovin trendikäs, ja meitä pelottaa ti-
lanne, jossa tarvitsemme toisten apua. Ihminen ei halua olla taakka. Elokuvissa olemme
nähneet mallia sankaritarinoiden mukaisesti ihmisistä, jotka ovat ottaneet ratkaisun omiin
käsiinsä. Eutanasiasta on luotu tietynlainen ideaalimalli, jossa ihminen niin sanotun va-
paan tahtonsa mukaisesti säästää itsensä ja läheisensä kärsimykseltä, jota luonnollisen kuo-
leman odottaminen merkitsisi. 

Vapaan tahdon ja yksilön oikeuksien korostaminen on eutanasian puolustajien keskei-
sin argumentti. Minä en vieläkään tiedä, miten toisen ihmisen vapaa tahto aidosti määritel-
lään. Harva meistä kulkee tätä elämänsä matkaa ilman perhettä, ystäviä tai yhteisöä, jotka
vaikuttavat ihmisen mielipiteisiin. Suurin osa läheisistä tukee sairastunutta ihmistä rakkau-
della ja välittävällä huolenpidolla. Olen kuitenkin aikaisemmassa työssäni valitettavan
usein kohdannut tilanteita, joissa tuota tukea kuoleva potilas ei saa. Sairaan läheisen koh-
taamista pidetään raskaana ja potilasta pidetään taloudellisena taakkana. Onneksi olen saa-
nut todistaa myös paljon aitoa myötäelämistä, mutta olen joutunut kohtaamaan suoranaista
pahuutta ja julmuutta, että läheiset painostavat potilasta luopumaan hoidoista tai pyytävät
lääkäriä kiirehtimään potilaan kuolemaa taloudellisista syistä. Millä perusteella ja millä
koulutuksella lääkäri voi määrittää sen, kenen vapaa tahto täyttää riittävällä varmuudella
mahdollisen lainsäädännön ehdot?

Käytävässä keskustelussa hämmentää myös se, että kiihkeimmin valinnanvapautta eu-
tanasiassa puolustavista monet ovat niitä, jotka kiihkeimmin vastustavat ihmisen oikeutta
valinnanvapauteen terveydenhuollon palveluissa. Olen tehnyt vuosia työtä kuolevien poti-
laiden kanssa ja tiedän, että jokainen kuolema, niin kuin elämäkin, on erilainen. Keinot ja
osaaminen hyvään kuolemaan ovat olemassa mutta eivät ole kaikkien tavoitettavissa tänä
päivänä. Kipu, hengenahdistus ja muut fyysiset oireet ovat hoidettavissa. Henkinen ja hen-
gellinen ahdistus ovat toki vaikeampia.

Edustaja Pekosen puheenvuorossaan edustama tietämättömyys muun muassa sedaation
käytöstä kuvaa hyvin, kuinka paljon vääriä käsityksiä myös alan koulutusta saaneitten ih-
misten osalta arkipäivän saattohoidon keinoista on. En tässä kohdassa lähde kuitenkaan pi-
tämään oppituntia hyvästä saattohoidosta. Silloin kun saattohoitopalvelut on riittävällä ta-
valla järjestetty eikä kenenkään tarvitse enää pelätä, ettei hän saa riittävää apua sitä tarvi-
tessaan, voimme miettiä myös muita lainsäädännön keinoja.

Valiokunta on tehnyt mittavan työn kansalaisaloitteen käsittelyssä. Asia on saanut ar-
vokkaan käsittelyn. Valiokunnan kanta mahdollistaa paitsi tärkeän yhteiskunnallisen arvo-
keskustelun jatkumisen myös tiedon lisäämisen niin kansalaisten kuin päättäjienkin kes-
kuudessa ja ennen muuta, niin sydämestäni toivon, arvokkaan ja kokonaisvaltaisen saatto-
hoidon toteutumisen koko Suomessa.

19.05 Timo Harakka sd: Arvoisa puhemies! Ymmärrän eutanasiakansalaisaloitteen teki-
jöiden ansiokkaan tarkoituksen: he tahtovat lisätä ihmisen itsemääräämisoikeutta ja oikeut-
ta välttää kipua. Mutta aloite ei lisää vain yksilön oikeutta arvokkaaseen kuolemaan, vaan
samalla se antaa viranomaisille paitsi oikeuden myös velvollisuuden määritellä ihmisen
elinkelpoisuus. Suurin osa lääkäreistä ei halua ottaa vastuuta ihmisen elämän katkaisemi-
sesta. Monille se sotii Hippokrateen valaa vastaan. Elämän päättäminen on niin monitahoi-
nen eettinen kysymys, että sitä ei voi ratkaista tietyn ammattikunnan asiantuntemuksen pe-
rusteella. Se kaventaisi eettisen pohdinnan teknokraattiseksi ratkaisuksi, ikään kuin elä-
män katkaisemiseen olisi edes ajateltavissa oikea ja väärä vastaus.
28



Pöytäkirjan asiakohta PTK 45/2018 vp
On siis ymmärrettävä, että eutanasian salliminen ei ole lääketieteellinen tai edes tieteel-
linen kysymys. Se, miten sallivaa lakia sovelletaan, on aina poliittinen kysymys, se heijas-
taa yhteiskuntaa ja siinä vallitsevia arvoja. Vaikka lääkärin vastuulla on kliininen arvio po-
tilaan aidosta tahdosta, viime kädessä ratkaisuvalta jää tuomioistuimille ja valvontaviran-
omaisille, ja niiden toimintaa ohjaa kulloinenkin yhteiskunnallinen ymmärrys, episteemi
eli piilevien tiedonmuotojen syvärakenne, josta käsin määrittyvät terve ja sairas, normaali
ja epänormaali, sallittu ja kielletty, hyväksyttävä ja tuomittava, elämä ja kuolema.

Michel Foucault on hulluutta ja seksuaalisuutta käsittelevissä tutkimuksissaan osoitta-
nut, miten eri aikakaudet ja yhteiskuntamuodot ovat luoneet hylkäämisen ja ulossulkemi-
sen mekanismeja; alistamisen tavat muuttuvat ajassa. Mennään vain yksi sukupolvi taak-
sepäin, niin homoseksuaalisuus oli rikos. Se poistui rikoslaista minun elinaikanani. Sa-
maan aikaan 70-luvun alussa vasta kumottiin steriloimislaki, jolla yhteiskunta määritteli
epäsosiaalisiksi katsomiensa ihmisten oikeutta lapsiin ja perheisiin. Paitsi psyykkisistä oi-
reista ja kehityshäiriöistä kärsivät ihmiset kuka tahansa yhteisön normeista poikkeava saat-
toi joutua rajujen pakkotoimien kohteeksi. Steriloimislaki säädettiin vuonna 1935 aikana,
jolloin rodunjalostus eli eugeniikka oli eurooppalaisittain johtava aate, myös Suomessa.
Kansallisen edun ja rotupuhtauden nimissä oli oikein alistaa vähemmistöjä, niitä, jotka
enemmistö määritteli epäkelpoisiksi, hylättäviksi ja poistettaviksi. Sopivissa olosuhteissa
julma ja julmasti välinpitämätön enemmistö voi ajaa vähemmistön tuhoon.

Tämän salin tehtävä on puolustaa väärää väkeä, vääränlaisia ja väärin ajattelevia, vai-
vaisia ja vähäisiä, heikkoja ja kelpaamattomia, koska he eivät itse pysty puolustautumaan
väkivallalta. Tänä päivänäkin juridisen sukupuolen vaihtaminen edellyttää todistetta li-
sääntymiskyvyttömyydestä, minkä käytännöllistä perustetta on mahdoton ymmärtää — pi-
kemminkin se näyttäytyy esimerkkinä jokaiseen yhteiskuntaan sisäänkirjoitetusta puolus-
tuskyvyttömien alistamisesta. Tämä hallitus on keskenään sopinut, että lakia ei muuteta in-
himillisempään suuntaan, ja se on ainoa esitetty periaate. Toisin sanoen pakkovaltaa perus-
tellaan auktoriteettiargumentilla. Sitä sopii pohtia.

Samastun henkilökohtaisesti vähemmistöön, jota enemmistö ei pidä elinkelpoisena.
”Kuuromykkä älköön myöskään sellaisetta luvatta menkö avioliittoon toisen kuuromykän
kanssa, paitsi milloin jommankumman kuuromykkyys ei ole synnynnäistä.” Vuoden 1929
avioliittolaki kieltää naimisiinmenon myös epileptikoilta. Tämä pykälä poistettiin vasta
vuonna 69, ja vasta 30 vuoden ajan on kaikilla vammaisilla ollut oikeus avioliittoon ja per-
heen perustamiseen.

Arvoisa puhemies! Vaikka äsken kuvasin edistysaskeleita hyljeksittyjen vähemmistö-
jen elämästä, mikään ei takaa, että vapautumisen ja tasa-arvon ala aina laajenee. Aina jo-
kin ryhmä voidaan jättää yhteisön ulkopuolelle ja määritellä elinkelvottomaksi. Vaikka
tässä eduskunnassa suuri enemmistö allekirjoittaa jakamattoman ihmisarvon, sivistyneis-
säkin yhteiskunnissa etninen alistaminen ja jopa rotuopit ovat saaneet uutta kannatusta. On
täysin mahdollista, että väkivaltainen ilmapiiri lisääntyy ja demokraattinen neuvottelujär-
jestelmä joutuu väistymään vahvemman oikeuksien ajamisen tieltä. 30-luvun aatteet eivät
ole koskaan kadonneet. Kansainvaellusten maailmassa ne tarjoavat uhatuiksi itsensä tun-
teville mahdollisuuden kostaa globalisaation aiheuttama epävarmuus. Ne, joilla ei ole
muutoksen myrskyissä jäänyt mitään muuta kuin se, mitä on syntymässä saanut, voivat
tuntea houkutusta etniseen puhtauteen, ja etnisen puhtauden opista ei ole pitkä matka etni-
sen puhdistuksen toteuttamiseen. Myös näennäisesti demokraattisten rakenteiden sisään
29



Pöytäkirjan asiakohta PTK 45/2018 vp
pesiytyy väkivallan mekanismeja, jotka tekevät toisinajattelijoista lainsuojattomia henki-
pattoja ja — kuten on jälleen hälyttävästi nähty Euroopassakin — tapettavia.

Arvoisa puhemies! Jos sallitte, niin vielä pari sanaa. Kuten sanoin, uskon täysin euta-
nasia-aloitteen tekijöiden, allekirjoittajien ja kannattajien hyvään tahtoon, ihmisrakkau-
teen ja elämän kunnioittamiseen. Sallikaa silti, että yksi tässä salissa, joka jakaa sinänsä va-
paamielisen, yksilön oikeuksia korostavan ja maallisen maailmankatsomuksen, suhtautuu
silti epäilevästi esityksiin, jotka luovat laillisuuspohjaa erottelulle, ulossulkemiselle ja jopa
eliminoinnille. Ei ole lainkaan mahdotonta, etteikö rodunjalostuksesta tule vielä sivistynei-
denkin yhteiskuntien aatteellista valtavirtaa, yleisesti hyväksyttyä, jopa arkipäivää. Merk-
kejä on näkyvissä, enkä halua hyvääkään tarkoittaen antaa elinkelpoisuuden arvostelemi-
seen ja sen traagisiin seurauksiin yhtään työkalua. Siksi lisään valiokunnan yksimieliseen
mietintöön nämä näkökohdat, joiden tarkoitus on muistuttaa jokaisessa yhteiskunnassa ja
jokaisessa ajassa vähintään piilevästä väkivallan ja pakkovallan mahdollisuudesta. [Päivi
Räsänen: Hyvä näkökulma!]

19.11 Hannu Hoskonen kesk: Arvoisa rouva puhemies! Ensinnä tämän asian käsittelys-
tä omalta osaltani: Missään nimessä en kannata eutanasian sallimista. Elämä on ihmiselle
Jumalalta saatu lahja, ja sen ihmiskädellä päättäminen ei mielestäni ole ihmisen asia.

Tämä yhteiskunta on hyvin pahasti liukunut sellaiselle uralle, jossa maallistuminen, se-
kularisaatio, on edennyt koko ajan ja esimerkiksi kristillisten arvojen kunnioittaminen, toi-
sen ihmisen koskemattomuuden kunnioittaminen on jäämässä taka-alalle. Sen tilalle on as-
tunut ahneus, oman edun tavoittelu, ja näihin tavoitteisiin pyrkimiseen näköjään saadaan
käyttää vaikka voimakeinoja ja kuinka paljon tahansa. Se on mielestäni näiden kristillisten
arvojen unohtamisen karmea seuraus.

Tässä mietinnössä, minkä sosiaali- ja terveysvaliokunta on tehnyt, on hyvin mielenkiin-
toisia yksityiskohtia: 

Ensinnäkin: ”Kuolevia potilaita hoitavien lääkärien keskuudessa tehdyn kyselyn mu-
kaan kuitenkin vain 17 prosenttia näistä lääkäreistä kannatti eutanasian sallimista.” Siis
lääkäreistä 17 prosenttia kannatti eutanasian sallimista. Lukuhan on sinänsä aika pieni, kun
kuitenkin voi sanoa, että 83 prosenttia otoksesta vastusti eutanasiaa, tämän mietinnön mu-
kaisesti. Tuli mieleen, että kun katsotaan sitten tätä asiaa lääkärin näkökulmasta, kuten
edustaja Raassina äsken erinomaisessa puheenvuorossaan totesi lääkärin työstä ja siitä,
mitä siihen kuuluu, niin Hippokrateen valan unohtaminen lääkäriltä tai yleensä hoitohen-
kilökunnalta, niin että elämää ei kunnioiteta, on asia, jota suuresti ihmettelen. Elämä on
saatu lahja, ja sen kanssa pelaaminen, että ihmisen käsi päättäisi siitä elämän loppumises-
ta, ei minun etiikkaani sovi, ei sitten millään.

Tästä samaisesta mietinnöstä käy hyvin ilmi myös se, että palliatiivisen hoidon ja saat-
tohoidon taso tässä maassa on huono. Totta kai on paikkoja ja erikoistuneita sairaaloitakin,
jotka sitä tekevät ansiokkaasti — en moiti terveydenhuoltoalan ihmisiä missään tapaukses-
sa — mutta nyt pitää tässä asiassa Suomessa ihan aidosti ja oikeasti ruveta tekemään työtä,
jotta saataisiin saattohoito korkealle tasolle koko maassa. Sosiaali- ja terveysministeriö an-
toi viime vuonna tätä varten ohjeita, omia suosituksiaan. STM:n raportissa 44/2017 nämä
ohjeet näkyvät, ja valtioneuvoston asetus tämän vuoden alusta alkaen on määrännyt yli-
opistolliset sairaalat omilla alueillaan toimimaan niin, että saadaan hoidon ohjeistus ajan
tasalle ja hyvälle tasolle. Tätä tietä mielestäni pitää edetä. 
30



Pöytäkirjan asiakohta PTK 45/2018 vp
Mutta sitä, että me lähtisimme ihmiselämästä päättämään ja ihmisestä tulisi se päätök-
sentekijä, joka sitten ihmisen elämän päättää, en missään nimessä hyväksy. Se on tämän ai-
kamme ilmiö, ja ajattelin vain sitä, että missä sitten on se raja, kuka sitten sen viimeisen ra-
jan vetää siitä, kuka saa elää, kuka kuolee. Se on ajatuksenakin minulle täysin kammotta-
va. Elämä on lahja Jumalalta, ja sellaisena se tulee pitää, ja ihminen älköön tähän asiaan
sormiaan lyökö.

19.15 Kristiina Salonen sd: Arvoisa puhemies! Muutama vuosi sitten kohtasin kadulla
läheisensä kuolemaa surevan ystäväni. Pitkä sairastaminen monine eri vaiheineen oli vii-
mein päättynyt kuolemaan. Sairastuneen elämän viimeisiä kuukausia oli vietetty perheen
kesken, milloin konsertissa yhdessä tanssien, milloin kotona kovien kipujen kanssa taistel-
len. Kova elämänhalu ja sitkeys sekä perhe saivat sairaanakin osallistumaan monenlaisiin
tapahtumiin. Elämänhalusta huolimatta tämän kuolevan ihmisen viimeiset viikot olivat
tuskaisia niin hänelle itselleen kuin hänen läheisilleen. Vahva, rakkauden täyttämä sydän
kesti sairautta paljon enemmän kuin hän itse olisi kestänyt kipua ja hidasta riutumistaan
kohti kuolemaa. Hänen läheisilleen esittämänsä viimeinen pyyntö auttaa häntä jo pääse-
mään pois oli musertavaa, sillä omaiset eivät voineet auttaa häntä millään muulla tavalla
kuin huolehtimalla kivunlievityksen saamisesta. Ystäväni kysyi tuolloin tavatessamme mi-
nulta, miksi tällaista kärsimystä pitää pitkittää, eikö Suomessa voisi olla oikeus myös kuol-
la.

Jokainen elämä on lahja, joka meille annetaan. Lahja vastaanotetaan sellaisena kuin se
saadaan. Onko meillä kuitenkin oikeus vakavasti sairaana päättää kuolemasta? Keskuste-
lua eutanasiasta on käyty pitkään. Aihe oli aikoinaan koulun väittelykisoissa väittelijälle
helppo, sillä siihen löytyi aina hyviä ja uskottavia perusteluja sekä puolesta että vastaan.
Nykyisin asiassa ei minulle ole enää kyse väittelyn voittamisesta tai häviämisestä vaan yh-
teiskunnan sekä ihmisen kannalta oikean ja väärän ymmärtämisestä.

Lainsäätäjänä monen asian määrittely on vaikeaa, ja sitä se erityisesti on eutanasiassa.
Millaiseen kärsimykseen yhteiskunnan tulisi vastata eutanasialla? Lakia tehtäessä olisi ky-
ettävä määrittelemään, milloin kärsimys voitaisiin katsoa niin sietämättömäksi, että se joh-
taisi potilaan toistuvien, omien kuolinpyyntöjen jälkeen eutanasiaan. Miten määriteltäisiin
lääkärien oikeusturva, kun he ottavat vastuun kärsimyksen ja potilaan toiveen lainmukai-
sesta tulkinnasta? Moni eutanasiaa vastustava näkee vaarana ulkopuolisen mahdollisuu-
den painostaa potilasta kuolemanpyyntöön tai jopa pahimmillaan yhteiskunnan alkavan
säästää kalliissa hoidoissa eutanasian avulla.

Arvoisa puhemies! Vaikka kaikki nämä näkökulmat on otettava huomioon, tuntuvat ne
kuitenkin toissijaisilta vakavasti sairaan toiveeseen nähden. Edes lupaus parantaa saatto-
hoitoa ja kivunlievitystä ei poista sitä tosiasiaa, että kaikille vakavasti sairaille ei edes ny-
kykeinoin voida löytää inhimillistä tapaa kuolla. Monelle pitkään sairastaneelle tärkeäksi
nousee myös se, että kuoleman hetkellä vierellä voisi olla läheinen. Se on tärkeää myös lä-
heiselle. Eikö hyvinvointiyhteiskunnassa tulisi olla aivan jokaisella oikeus hyvään ja ar-
vokkaaseen kuolemaan? 

Ystäväni kysymys minulle vahvisti mielessäni jo aikaisemmin piilleen ajatuksen: Suo-
messa on syytä selvittää eutanasian mahdollistaminen. Päättäjät eivät saa piiloutua vai-
kean ja monimutkaisen asian taakse. On etsittävä ratkaisuja esteisiin pysähtymisen sijaan.
Lainsäädännöllä on suojeltava ihmistä ja oikeutta elämään ja hyvään kuolemaan, ei järjes-
telmää. Sen avulla tulee kunnioittaa ihmisarvoa ja itsemääräämisoikeutta. 
31



Pöytäkirjan asiakohta PTK 45/2018 vp
19.19 Päivi Räsänen kd: Arvoisa rouva puhemies! Kansalaisaloitteessa ja tässä keskuste-
lussa on perusteltu eutanasian tarvetta kahdella argumentilla, toisaalta parantumattomasti
sairaan potilaan kärsimyksillä ja toisaalta sitten hänen itsemääräämisoikeudellaan, oikeu-
dellaan päättää kuolemastaan. Väitän, että terveydenhuollon etiikka ja myöskään saatto-
hoidon keinovalikoima eivät puolla näitä perusteluja.

Saattohoito on kehittyneempää kuin koskaan aiemmin ihmiskunnan historiassa. Vai-
keatkin kivut voidaan hoitaa oireettomiksi. Esimerkiksi samat opioidit, joita käytetään vai-
keaan kivunhoitoon, lievittävät tehokkaasti myös hengenahdistuksen tunnetta, josta täällä
myös on puhuttu. Ja jos muut keinot eivät riitä lievittämään levottomuutta tai hengenahdis-
tusta tai psyykkistä ahdistusta tai kipua, niin meillä on todellakin tuo palliatiivisen sedaa-
tion keino käytössä, ja se ei ole eutanasiaa. Tutkimusten mukaan sedatoitujen syöpäpoti-
laiden keskimääräinen elinaika ei poikkea ilman sedaatiota hoidettujen elinajasta.

Myös käsite ”oikeus kuolla” on harhaanjohtava, ja itse asiassa se on myös itsessään ris-
tiriitainen. Kansainväliset ihmisoikeussopimukset tunnustavat ihmisen oikeuden elämään,
eivät oikeutta kuolemaan. Ei missään maassa, ei Hollannissakaan, ole potilaalle turvattu
tätä lakisääteistä niin sanottua oikeutta kuolla — siellä lääkärillä on oikeus välttyä rangais-
tukselta, jos hän tiettyjen ehtojen vallitessa surmaa potilaansa. Terveydenhuollossa itse-
määräämisoikeuden ydin on siinä, että potilaalla on oikeus kieltäytyä hoidosta mutta ei oi-
keutta päättää itse, mitä hoitoa hänelle annetaan, mitä toimenpiteitä hänelle tehdään. Voi-
daan kysyä, miksi juuri eutanasia olisi poikkeus tästä periaatteesta.

Eutanasian puolustajat puhuvat usein oikeudesta kuolla arvokkaasti. Tämä toive on oi-
keutettu, ja se on nimenomaan otettava vakavasti. Itse ajattelen, että arvokkaalla kuolemal-
la tulee tarkoittaa juuri tätä hyvää palliatiivista hoitoa, hyvää saattohoitoa. Ihmisen surmaa-
minen ei ole arvokasta toimintaa. 

Mikäli ajatellaan, että ihmisellä olisi itsellään oikeus päättää omasta kuolemastaan toi-
sen ihmisen tekemänä, niin silloinhan tämä merkitsee velvollisuutta lääkärikunnalle suo-
rittaa tämä surmaaminen. Tämä koskettaa hyvin syvästi nimenomaan lääkärin etiikkaa,
koska lääkärit ovat saaneet tiedollisen ja asenteellisen koulutuksen suojella elämää. Se on
juuri ihmislääketieteen lähtökohta, toisin kuin eläinlääketieteessä — siinä voidaan se eläi-
men elämä joissakin tilanteissa lopettaa, mutta ihmislääketieteeseen se ei kuulu.

Täällä on käyty keskustelua myös Hollannista. Hollannissahan vuonna 2002 säädettiin
tämä laki, ja 2003 Hollannissa rekisteröitiin noin 1 600 eutanasiakuolemaa. Vuonna 2015
näitä tapauksia oli jo lähes 5 500. Tämä ei ole ainakaan Hollannissa ollut mikään ratkaisu
itsemurhien vähentämiseksi, sillä samaan aikaan itsemurhien määrä on kasvanut 35 pro-
sentilla. Hollannissa on luisuttu myös kuolinapuun, jota annetaan silloinkin, kun potilaan
omasta tahdosta ei ole varmuutta, esimerkiksi dementiaa sairastavien potilaiden kohdalla.
Näitä tapauksia varten on luotu aivan uusi käsite. Vaikka käytetään samaa toimenpidettä,
puhutaan niissä tilanteissa ”elämän lopettavasta hoidosta”, life-terminating treatment.

Ihmisellä on myös oikeus muuttaa näkemystään. Miten potilaan aiempaan eutanasiatoi-
veeseen tulisi suhtautua, jos hän ei enää akuutissa tilanteessa kykenekään ilmaisemaan sen-
hetkistä tahtoa? Kun yli 80-vuotiaita hoitotestamentin laatineita suomalaisia haastateltiin,
niin vastoin tuossa hoitotestamentissa ilmaistua tahtoa puolet heistä kertoikin, että he ny-
kyisessä tilanteessa toivovatkin elvytystä. Eli elämänhalu on usein kuoleman lähestyessä
paljon vahvempi kuin terveenä osaamme ajatella.

Sitten haluan vielä sitä teroittaa, että eutanasia on erotettava sellaisesta oireiden hoidos-
ta, jonka sivuvaikutuksena elämä saattaa lyhentyä. Kyllä lääkäri joutuu useissa tilanteissa
32



Pöytäkirjan asiakohta PTK 45/2018 vp
punnitsemaan lääkkeiden ja erilaisten hoitotoimenpiteiden hyötyjä ja haittoja, mutta lääke-
hoidon tarkoituksena ei koskaan ole surmata potilasta, vaikka sen käyttöön saattaisi liittyä
jopa kuolemaan johtavia sivuvaikutuksia. Saattohoidossa käytetyt kipulääkeannokset, esi-
merkiksi morfiiniannokset, saattavat olla hyvin suuria, koska potilas sietää yhä suurempia
lääkemääriä. Eutanasialääkärit eivät käytä surmaamiseen morfiinia vaan lihaksia halvaan-
nuttavia ja sydämen pysäyttäviä aineita, joita ei käytetä saattohoidossa. Kun katsotaan nii-
tä aineita, joita käytetään, voidaan päätellä, onko kysymys saattohoidosta vai eutanasiasta.

Arvoisa puhemies! Haluan vielä saattohoidosta todeta sen, että oikein toteutettuna se ei
ole sen kalliimpaa kuin potilaiden pyörittely hoitojonoissa ja päivystyspoliklinikoilla, jos
se toteutetaan kattavasti ja sillä periaatteella, että saattohoidon tarpeisiin suhtauduttaisiin
samalla tavalla kuin kiireellisiin päivystystilanteisiin. [Puhemies koputtaa] Eli kivusta kär-
sivää potilasta ei pidä jättää odottamaan aamuun asti sitä, että saadaan se oikea konsultaa-
tio, vaan tulee olla 24/7-periaatteella toimiva konsultaatiojärjestelmä ja tarvittaessa saada
myös vaativantasoista saattohoitoa sinne terveyskeskukseen tai kotihoitoonkin.

19.27 Hanna Sarkkinen vas: Arvoisa puhemies! Kiitän kaikkia monipuolisesta keskuste-
lusta vaikeasta aiheesta. Asiasta on erilaisia mielipiteitä erilaisilla perusteilla ja erityisesti
myös erilaisten arvojen pohjalta.

Mutta, arvoisa puhemies, tällä puheenvuorollani kannatan edustaja Heinosen esittämää
lausumaa, joka on jaettu pöydälle.

19.28 Sari Tanus kd: Arvoisa rouva puhemies! Sääli, että edustaja Pekonen poistui juuri
salista, koska mielelläni olisin halunnut hänelle myös kommentoida hänen puheitaan se-
daatioon liittyen. Hämmästelin kovasti, kuinka sellaiset ajatukset tai virheelliset mietteet
edustajalla voivat olla sedaatioon liittyen, varsinkin kun aiheesta on keskusteltu jo aiem-
min tässä salissa. Sedaatio ei missään nimessä ole eutanasia eikä edes osa sitä. Sedaatiota
voidaan käyttää vaikka yön yli, tajunnan tasoa laskea, vaivuttaa uneen vaikka päiväksi tai
kahdeksi. Ja kuten kuolevia potilaita hoitaneet lääkärit ovat kertoneet, esimerkiksi kahden
päivän sedaation jälkeen kivut ovat sen verran vähäisemmät, että myös särkylääkkeitä, ki-
pulääkkeitä, on voitu vähentää. Elikkä kun myös aivot ja elimistö ovat päässeet rentoutu-
maan, lepäämään, niin sedaation jälkeen voidaan mahdollisesti pystyä vähentämään myös
lääkitystä.

On ymmärrettävää, että kansalaisaloitteen vireillepanijat ja monet kannattajat ovat vali-
tettavasti joutuneet kokemaan läheisen kärsimystä. Täällä useammassa puheenvuorossa
nostettiin esiin ihmisten itsemääräämisoikeus, mutta tämä kansalaisaloitehan nimenomaan
puhuu siitä, että jos jollakin ihmisellä olisi sietämättömät kärsimykset, niin ikään kuin sii-
nä tilanteessa voitaisiin käyttää eutanasiaa. Nyt jos tarkasti luette tämän kansalaisaloitteen
eri pykälät ja mietitte sitä, että Suomessa voidaan toteuttaa laadukasta saattohoitoa, niin
laadukkaalla saattohoidolla vastataan kaikkiin niihin tarpeisiin, eli kansalaisaloitteen indi-
kaatioita eutanasian käytölle ei edes jää jäljelle.

Täällä eduskunnassa yksi merkittävimpiä tapaamisia oli tässä jokunen viikko sitten, kun
tohtori Rob Jonquiere — kuinka tämä sitten oikein lausutaankaan — yksi Hollannin euta-
nasiakäytäntöjen toimeenpanijoista, vieraili 6.3. eduskunnassa. Perhelääkärinä hän kertoi
harjoittaneensa eutanasiaa jo paljon ennen eutanasian laillistamista. Kuinka on mahdollis-
33



Pöytäkirjan asiakohta PTK 45/2018 vp
ta, ettei lääkäriä asetettu rikosvastuuseen potilaiden laittomasta surmaamisesta? Kuinka
hän on voinut säilyttää lääkärin oikeudet, huomasin miettineeni, kun katselin tuota miestä.
Hän siis kiersi ja kiertää ympäri maailmaa eutanasian puolesta puhumassa ja avoimesti itse
kertoi, että oli toteuttanut eutanasiaa jo paljon ennen kuin se oli laillista eikä jostakin syys-
tä joutunut rikosvastuuseen.

Jonquiere maalasi Hollannin ja Belgian eutanasiatilanteesta varsin ruusuisen kuvan esit-
täen myös, että säädösten mukaan arvio ennen eutanasiaa tehtäisiin aina useamman lääkä-
rin toimesta ja että kaikki eutanasiatapaukset käytäisiin jälkikäteen huolellisesti läpi arvi-
ointikomitean toimesta. Aivan toisenlainen totuus on noussut esiin terveydenhuollon etii-
kan professorin, hollantilaisen Theo Boerin, tilannekuvauksesta. Professori Boer toimi
vuosina 2005—2014 Hollannissa yhdessä eutanasian arviointikomiteoista ja on käynyt
läpi yli 4 000 eutanasiatapausta. Hän vieraili viime vuonna puhujana eduskunnassa suures-
sa eutanasiaseminaarissa.

Eutanasian käyttö Hollannissa on voimakkaasti lisääntynyt: viime vuonna noin 7 000
raportoitua eutanasiaa ja lisäksi suuri määrä raportoimatta jätettyjä tapauksia. Syyt ovat
moninaistuneet ja myös riitautetut tapaukset lisääntyneet. Niin sanottu kalteva pinta euta-
nasian laajenemiseen ei ole vain uhka, vaan se on jo toteutunut Euroopassa.

Syöpätapausten rinnalla vuodesta 2007 ei-terminaalivaiheen sairaudet eutanasian syinä
ovat lisääntyneet 600 prosenttia. Erityistä keskustelua on aiheuttanut psykiatristen häiriöi-
den ja dementian vuoksi tehtyjen eutanasioiden lisääntyminen. Dementikkojen eutanasioi-
ta oli vuonna 2006 kolme tapausta, 41 tapausta vuonna 2012 ja vuonna 2016 jo 141 tapa-
usta. Myös erilaisten ikääntymiseen liittyvien vaivojen, näkö- ja kuulo-ongelmien, yksi-
näisyyden ja surun, esimerkiksi läheisen menetyksen vuoksi suoritetut eutanasiat ovat
myös lisääntyneet. Tällä hetkellä Hollannin tuomioistuimessa on myös tapaus, jossa aiem-
min epämääräisen eutanasiatoiveen antanut dementikkovanhus ei olisi enää halunnut euta-
nasiaa suoritettavan, mutta vastustuksesta huolimatta eutanasia hänelle suoritettiin.

Niin Hollannissa kuin Belgiassakin tapahtuu monia säädösten laiminlyöntejä, toisen tai
kolmannen puolueettoman lääkärin arvio ohitetaan, kaikkia eutanasioita ei raportoida eikä
laiminlyönneistä ole joutunut oikeudelliseen vastuuseen. Vuosina 1990—2010 Hollannis-
sa tehdyistä eutanasioista arviolta 23, joidenkin lähteiden mukaan paljon suurempi osa, on
jätetty kokonaan raportoimatta.

Professori Boerin mukaan eutanasia tuo mukanaan pyrkimyksen normalisoida toisen
surmaaminen, pyynnöstä aiheutettu kuolema. Palliatiivisen eli oireenmukaisen hoidon
mahdollisuudet jäävät sivuun. Professori Boer kannatti itse 2000-luvun alussa mahdolli-
suutta äärimmäisissä tapauksissa käyttää eutanasiaa. Nähtyään kaltevan pinnan toteutu-
neen, eutanasian käytön ja väärinkäytösten lisääntyneen, hän varoittaa vakavasti suomalai-
sia lainsäätäjiä ja vetoaa, ettei eutanasiaa laillistettaisi, vaan käytettäisiin kaikki voimava-
rat palliatiivisen hoidon ja saattohoidon kehittämiseen.

Meillä on selkeä kokemus Euroopasta. Toivon, että me suomalaiset päättäjät olemme
viisaampia emmekä missään nimessä avaa, raota ovea eutanasialle. Teille myös jaettiin täl-
lainen kirjanen, eutanasian ja avustetun itsemurhan ”legalisation”, mitä tämä nyt sitten
suomeksi onkaan. Saimme Euroopasta tällaisen kirjasen, ja se jaettiin jokaiselle kansan-
edustajalle. Jota kiinnostaa, niin sieltä voi lukea lukuja, historiaa, millä tavalla eutanasia on
kehittynyt, [Puhemies: Aika!] millä tavalla se on laajentunut Euroopassa. En voi kuvitella,
että samaa [Puhemies: Aika!] haluttaisiin Suomeen. Ja toisaalta, miksi Suomessa ei tapah-
tuisi sitä, mitä Euroopassa on jo tapahtunut?
34



Pöytäkirjan asiakohta PTK 45/2018 vp
19.35 Ville Skinnari sd: Arvoisa puhemies! Itsekin halusin tulla kiittämään tästä arvok-
kaasta keskustelusta arvokkaassa asiassa ja samalla toki todeta sen, niin kuin moni meistä
on tänään todennut, että asia on vaikea ja monella tavalla haastava ja sen takia on todella
tärkeätä, että me käymme tätä keskustelua.

Mutta oikeastaan halusin pyytää puheenvuoron senkin takia, että kun olen tässä nyt seu-
rannut arvostamani pitkäaikaisen parlamentaarikon, muun muassa, Esko Seppäsen elämää
— viimeksi tänään kahviossa sain kunnian keskustella hänen kanssaan elämänsä vaiheista
ja niistä asioista, mitä hän on kokenut ja miksi hän ollut aktiivinen tässä asiassa — niin mi-
nun mielestäni, kun me keskustelemme täällä ihmisarvosta, itsemääräämisoikeudesta, toki
samalla oikeudesta elämään eli, voi sanoa, aivan niistä elämän perusasioita, niin kuin mei-
dän pitääkin, siinä mielessä on arvokasta, että tämä keskustelu käydään.

Itsellenikin tämä on ollut hyvin vaikea asia. Olen asunut Hollannissa, Keski-Euroopas-
sa, seurannut sitä keskusteluilmapiiriä jo 90-luvulta, ja toki, kuten tässä edustaja Tanus to-
tesi, tätä keskustelua on käyty Euroopassa jo pidempään ja siellä on tehty omanlaisia rat-
kaisuja. Toki arvostan lääkärikunnan, edustaja Räsäsen ja muiden alan ammattilaisten mie-
lipiteitä, ja aivan oikein totesitte sen, miten hyvää saattohoito Suomessa on, ja olen itsekin
sitä läheltä seurannut.

Mutta oikeastaan itselleni tämä kysymys tuli eteen huhtikuussa 2016, kun olimme isäni
saattohoitoa tekemässä Lahdessa, ja silloin minullekin niin kaukainen asia kuin eutanasia
tuli sillä tavalla mieleen — tai oikeastaan ihan kirjaimellisesti esiin — että pari päivää en-
nen kuolemaansa isäni kysyi minulta: poika, voisitko järjestää minulle menolipun Gene-
veen? Lääkärit eivät ymmärtäneet, mitä hän tarkoitti, eivätkä hoitajat, mutta minä ymmär-
sin. Se kysymys, johon en pystynyt silloin vastaamaan, on jäänyt sinänsä mieleeni siinä
mielessä, että tiesin heti, että hän tarkoitti sitä, että hän voisi itse määrätä siitä, mitä nyt tu-
lee tapahtumaan, samalla varmasti tietäen, että elinaikaa ei ole paljon jäljellä.

Tällä haluan sanoa sitä, että näinkin vaikeassa asiassa joskus se oma kokemus auttaa te-
kemään sitten sen oman omantunnon päätöksen. Tältä pohjalta, arvoisa puhemies, kanna-
tan kansalaisaloitetta ja kannatan edustaja Heinosen tekemää esitystä.

19.39 Arja Juvonen ps: Arvoisa rouva puhemies! Myös minä kannatan Heinosen teke-
mää esitystä.

Arvoisa puhemies! Tuossa pöntössä pidinkin jo pienen puheenvuoron, mutta siinä jäi
vielä mainitsematta saattohoitoon liittyen se, että meillähän joulukuussa uudistettiin minis-
teriössä saattohoito-ohjeistukset, ja samalla kuitenkin se ryhmä, joka vielä jäi huomiotta,
on lapset. Elikkä meiltä puuttuvat Suomesta Käypä hoito -suositukset lapsipotilaille, siellä
on Käypä hoito -suositukset kyllä muutoin saattohoitopotilaille. Elikkä pitäisin hirveän tär-
keänä, että myös huomioidaan se, että meillä on kaikenikäisiä, myös lapsia, saattohoidos-
sa. On ollut erityisen tunteisiin käypää myös kohdata vanhempia, joiden lapset ovat olleet
saattohoidossa. Se on hyvin tärkeä aihe, ja olen tehnyt siitä toimenpidealoitteen, että meil-
lä myös nämä suositukset laitetaan kuntoon ja niitä lähdetään kehittämään. Toki on ym-
märrettävää, että puhumme isoista asioista ja tarvitaan paljon tietoa, osaamista ja myös ai-
kaa, että saadaan asioita vietyä eteenpäin.

Saattohoito on asia, joka koskettaa sillä hetkellä, kun se kohdalle tulee — nyt puhun
saattohoidosta, eutanasiaan otin jo kantaa tuossa puheessani. Se on tärkeää läheisille, jotka
seuraavat hoidon onnistumista, toki myös sille potilaalle, joka on siinä keskiössä, mutta
myös hoitohenkilöstölle. On erittäin tärkeää, että koulutusta lisätään niin siinä vaiheessa,
35



Pöytäkirjan asiakohta PTK 45/2018 vp
kun ollaan hoitoalan peruskoulutuksessa, kuin täydennyskoulutuksessa. Eli koko ajan hoi-
tajien uran aikana annetaan mahdollisuuksia osallistua erilaisiin koulutuksiin, se on erit-
täin tärkeää.

Toivon, että Suomeen syntyy ilmapiiri, jossa kenenkään ei tarvitse pelätä niitä hetkiä,
kun sairastuu, että voi luottaa siihen, että saa hyvää hoitoa, saa kivunlievitystä ja apua ja on
lämpimiä, auttavia käsiä ympärillä. Se on kuitenkin elämän ydinasia, että autetaan toinen
toisiamme.

19.41 Päivi Räsänen kd: Arvoisa rouva puhemies! Täällä on käytetty useita erittäin hy-
viä ja koskettavia puheenvuoroja, ja yhteinen nimittäjä lähes kaikissa puheenvuoroissa on
ollut vaatimus saada meille hyvää, laadukasta saattohoitoa, joka olisi kaikkien kuolevien
potilaiden ulottuvilla, ja toivon todella, että tämä keskustelu johtaa myös konkreettisiin te-
koihin tässä asiassa.

Saattohoidon kehittämisessä on oleellista koulutus kaikkien niiden terveydenhuollon
henkilöiden kohdalla, jotka osallistuvat kuolevien potilaiden hoitoon, mutta myös oikea
organisointi, esimerkiksi niin, että kotihoidossa olevalla potilaalla olisi lupa milloin tahan-
sa päästä saattohoidon osastolle ilman jonoja, ilman erityisiä lähetteitä, vain menemällä
sinne, ja toiseksi täytyy olla kunnolliset konsultaatioväylät. Terveyskeskuksessa tai koto-
na toteutettava saattohoito onnistuu usein ihan niillä tavanomaisilla menetelmillä, kipulää-
kityksillä ja muilla oireita lievittävillä hoidoilla, mutta joskus tarvitaan erityisen vaativan
saattohoidon keinoja, ja konsultaatiomahdollisuus terveyskeskuslääkärillä, osastonlääkä-
rillä tulisi olla milloin tahansa erityisen vaativan saattohoidon yksikköön. Tällaisia menet-
telyjä on toteutettu jossakin päin Suomea, mutta aivan kaikkialla näitä vielä ei ole, ja sen
takia tarvitaan valtakunnallista saattohoidon kehittämistä.

19.44 Sari Tanus kd: Arvoisa rouva puhemies! Halusin vielä ottaa puheenvuoron muis-
tuttaakseni siitä, että myös Euroopasta tulleet viestit ovat olleet sellaisia, että ennen kuin
missään nimessä harkittaisiin vaihtoehtoa eutanasiasta, saattohoidon tulisi olla kunnossa ja
se tulisi ulottaa kaikille sitä tarvitseville kaikkialla maassa. Se oli hyvin selkeä tohtori
Boerin viesti myös, että näin tulisi toimia, koska niin kuin hän sanoi, Hollannissa siinä vai-
heessa, kun eutanasia on laillistettu, saattohoidon kehittäminen on kuitenkin jäänyt si-
vuun. Tällä hetkellä noin 9 prosenttia syöpäsairaista Hollannissa kuolee eutanasiaan.

En tiedä, kuinka monet edustajista, jotka täällä ovat puhuneet, tai kuinka monet kansa-
laisaloitteen allekirjoittajista ovat itse olleet läsnä, kun kuolema on tullut, kun läheinen tai
omainen on siirtynyt rajan yli. Itse olen lähemmäs 30 vuotta ollut lääkärinä ja useita kerto-
ja ollut läsnä, kun rajan yli siirtyminen on tapahtunut. En tiedä, kuinka monet eutanasia-
aloitteen kannattajista olette miettineet, olisitteko itse valmiita toteuttamaan eutanasian,
antamaan niitä lääkkeitä ja sitten seuraamaan, että hengitys loppuu, sydämen syke loppuu.
En tiedä, kuinka monet teistä olette miettineet, mitä se merkitsee lääkärille, lääkärikunnal-
le. Siinä missä lääkäri on koulutettu ja toivon mukaan myös säilyttää herkkyytensä aistia ja
kommunikoida vastavuoroisesti potilaan kanssa, etsiä keinoja hoitaa, lohduttaa, löytää yh-
dessä arvokkuutta elämälle niinä vaikeinakin päivinä, niin mitä se tarkoittaa lääkärikunnal-
le, jos työnkuvaan kuuluisi myös elämän lopettaminen?

Esimerkiksi Suomessa — neljää Euroopan maata lukuun ottamatta — abortti on gyne-
kologeille välttämätön työtehtävä. Monet haluaisivat erikoistua naistentauteihin ja synny-
tyksiin, mutta Suomessa on ollut tähän asti vaatimuksena, että myös sitä pientä elämää on
36



Pöytäkirjan asiakohta PTK 45/2018 vp
lopetettava. Eli monet jättävät gynekologian, naistentaudit, synnytykset kokonaan sivuun,
koska ei ole mahdollista valikoida työtehtäviä. Omantunnonvapaus-kansalaisaloite tässä
salissa hylättiin. Nyt jos eutanasia laillistetaan, niin mille alalle lääkäri voi erikoistua? Joka
alalla voi tulla pyyntö [Puhemies koputtaa] eutanasiasta. Se olisi ehkä lähinnä röntgenolo-
giaa ja patologiaa. [Puhemies: Aika!] Toivon, että mietitte myös terveydenhuollon henki-
lökunnan kannalta näitä asioita.

19.47 Ville Skinnari sd: Arvoisa puhemies! Edustaja Tanus esitti erittäin hyvän ja syväl-
lisen kysymyksen, ja yritän nyt vastata siihen.

Oma kokemukseni näin maallikkona, ei lääkärinä, itsekin erilaisissa tilanteissa olleena
on se, että kun seuraa sitten saattohoitopotilaan tilannetta, kieltämättä on se tunne — kun
usein tämäkin tila voi jatkua ei päiviä mutta viikkoja ja ollaan kipupumpulla, lisätään lääk-
keen määrää, ollaan sedatoituna eli suomen kielellä nukutettuna — ja tietysti kysymys
kuuluu: kuinka kauan, ja kuinka inhimillistä sellainen elämä on, ja kuinka paljon sellainen
elämäntilanne omaisilta kysyy? Myönnän, että tämä on erittäin vaikea kysymys ollut mi-
nullekin kaiken kaikkiaan, mutta äsken tuolta pöntöstä esittämieni perusteiden ja omien
kokemusteni jälkeen olen itse tullut siihen tulokseen, että kuitenkin meidän tulisi olla ava-
rakatseisia ja kunnioittaa itsemääräämisoikeutta ja siinä mielessä seurata eurooppalaista
esimerkkiä.

19.49 Sari Tanus kd: Rouva puhemies! Edustaja Skinnarin puheenvuoron johdosta vielä
pyysin puheenvuoron, ja kysyisinkin, miten varmistamme, että eutanasiapyyntö on todella
potilaan oma pyyntö, vakaa oma tahto. Mistä tiedämme, että eutanasiaa ei pyydetä sen
vuoksi, että on kokemus taakkana olemisesta tai vaivana olemisesta tai jotakin muuta?

Saattohoidosta tässä salissa on puhuttu useampaan kertaan, ja itsekin olen moneen ot-
teeseen sanonut, että yksi heikko lenkki, mikä Suomessa saattohoidossa on ollut, mielestä-
ni on omaisten huomioiminen. Se tuska ja ahdistus, mitä omaiset monta kertaa joutuvat
käymään läpi omaisen, läheisen kärsiessä ja todellakin niitä kipulääkityksiä lisättäessä tai
sedaation vaikutusta odottaessa — monta kertaa läheiset ja omaiset kärsivät niin syvästi ja
paljon, ja sitä apua, tukea, mitä omaiset tarvitsisivat, mielestäni Suomessa ei olla riittävästi
vielä osoitettu. Itse ajattelen itse asiassa, että jos hyvä saattohoito olisi ollut kaikkialla kai-
kille tarvitseville Suomessa saatavilla ja jos siinä olisi riittävästi huomioitu myös omaisten
kipu ja tuska ja ahdistus ja mahdollisesti myös omaisen kuoleman jälkeen käyty läpi näitä
traumoja, haavoja, kipuja, niin en usko, että meillä tänä päivänä olisi tätä kansalaisaloitetta
lainkaan käsiteltävänä.

Tämä kansalaisaloite on lähtenyt monen ihmisen kivusta ja tuskasta, nimenomaan siitä
kokemuksesta, että on joutunut näkemään sellaista kärsimystä, jota mielestäni tämän päi-
vän Suomessa tämän päivän lääketieteen keinoja käyttämällä ei olisi pitänyt joutua koke-
maan. Ja kun tätä ajattelen, niin tietysti täytyy sanoa kansalaisaloitteen vireillepanijoille ja
monille kannattajille, että olen todella pahoillani, että terveydenhuollossa on ollut laimin-
lyöntejä, ei olla riittävästi paneuduttu, ei olla riittävän tehokkaasti hoidettu. Mutta laimin-
lyöntejä ja epäkohtia ei mielestäni tulisi pyrkiä hoitamaan surmaamisen laillistamisella
vaan sillä, että saatetaan laadukas saattohoito kaikille sitä tarvitseville kaikkialla Suomes-
sa saavutettavaksi, sellainen saattohoito, joka huomioi riittävästi myös läheiset ja omaiset
ja myös henkilökunnan.
37



Pöytäkirjan asiakohta PTK 45/2018 vp
19.52 Päivi Räsänen kd: Arvoisa puhemies! Edustaja Tanus on siinä oikeassa, että hy-
vään saattohoitoon kuuluu todellakin myös omaisten hoitaminen ja omaisten huomioimi-
nen, ja se on varmasti se seikka, mikä usein ontuu, koska joskus on tilanteita, joissa se
omaisten tuska hiljaa hiipuvan läheisensä vierellä voi olla suurempi kuin sen henkilön, jon-
ka tajunnan taso alkaa jo olla hämärtynyt.

Mutta kun edustaja Skinnari täällä mainitsi, että meidän tulisi seurata eurooppalaista esi-
merkkiä, niin haluan kuitenkin muistuttaa, että vain näissä Benelux-maissa — Belgiassa,
Hollannissa ja Luxemburgissa — on varsinainen eutanasialainsäädäntö, että esimerkiksi
Sveitsissä on kyllä näitä itsemurhaklinikoita mutta ei sellaista lainsäädäntöä, jossa lääkäri
toteuttaisi eutanasian, jossa lääkäri surmaisi potilaan. Tämä onkin juuri se kova kysymys
lääkärikunnan keskuudessa, että miksi juuri lääkäreiden tulisi tuo toimenpide tehdä, joka
on vastoin sitä lääkärin etiikkaa. Miksi lääkärin pitäisi surmata potilaansa, koska ei euta-
nasian suorittaminen vaadi lääketieteellistä koulutusta? Ei eutanasian suorittaminen ole
vaikeaa, siis ihmisen surmaaminen. Miksi ihmeessä lääkäreitä siihen velvoitettaisiin?

Tässä mielestäni, vaikka asia on hyvin herkkä ja siitä tulee herkkyydellä puhua, täytyy
myös pystyä puhumaan suoraan, eli mistä tässä on kysymys? Eutanasiassa on kysymys elä-
män lopettamisesta, ihmisen surmaamisesta.

19.54 Ville Skinnari sd: Arvoisa puhemies! Kiitos edustaja Räsäselle täsmennyksestä.
Tosiaan Benelux-maistahan tässä on kysymys, ja varsin hyvin sen Hollannissa asuneena ja
opiskelleena tiedän, ja tiedän myös sen Sveitsin tapauksen. Halusin vain tuoda sen esille,
koska tällainen kokemus minulla ja meidän perheellä on ollut.

Tietysti tämä kysymys kaiken kaikkiaan, niin kuin totesitte itsekin, edustaja Räsänen, on
hyvin herkkä, mutta ihan samalla tavalla minäkin haluan, että siitä puhutaan suoraan. On
ihan selvää, että on tiettyjä elementtejä tässä asiassa, mistä olemme eri mieltä, ja sekin pi-
tää demokratiassa sallia.

Kaiken kaikkiaan toivon, että kävi täällä suuressa salissa tämän asian kanssa miten ta-
hansa, keskustelu jatkuu ja tämä kehitystyö ylipäätään Suomessa, koska tämä on asia, mikä
meilläkin nyt vasta viime vuosina jälleen kerran on noussut esille. Tämä koulutusasia,
omaisten jaksaminen, tällaiset asiat — varmasti koulutus auttaa ja terveydenhuolto ja sii-
hen liittyvät toimenpiteet, mutta sitten viime kädessä kuitenkin on palattava sen perusky-
symyksen äärelle. Siinä mielessä haluan kiittää tietysti teitäkin siitä, että voimme käydä
tätä arvokasta keskustelua.

19.55 Sari Tanus kd: Arvoisa rouva puhemies! Haluaisin vielä kertoa, kun edustaja Skin-
nari kertoi tästä lipusta — Geneveen, niinkö se oli? Siellä Pirkanmaan Hoitokodissa, joka
tosissaan on toiminut 30 vuotta, on ollut yksi tapaus, niin kuin minulle kerrottiin. Potilas oli
päättänyt, että hän haluaa todella Eurooppaan matkustaa ja itse päättää päivistänsä, mutta
kerrotaan, että hänen omaisensa olivat ylipuhuneet hänet, että jos hän kuitenkin ensin ko-
keilisi ja lähtisi sinne Pirkanmaan Hoitokotiin. Kerrotaan, että hän oli ollut siellä päiviä
muutaman, kun hän oli todennut, että ei hän ole lähtemässä enää minnekään Sveitsiin. Että
vaikka ei ole mitään inhimillisesti tehtävissä, niin oli vielä paljon tekemistä. Siellä on jär-
jestetty muun muassa häitä, mietitty kyllä, että keretäänkö häät järjestämään ennen kuin
lähtö tulee. Siellä on eletty täyttä elämää monin tavoin.

Itse kun vietin tässä joku aika sitten muutaman tunnin kuunnellen hoitajien ja lääkärei-
den tarinoita elävästä elämästä ja tapasin potilaita, niin tuli kyllä sellainen tunne, että to-
38



Pöytäkirjan asiakohta PTK 45/2018 vp
della suosittelisin kyllä jokaista, joka miettii eutanasiaa ja sen kannattamista, menemään
vierailemaan, tutustumaan sinne — koska niin kuin heillä motto on, että kun ei ole mitään
tehtävissä, niin on paljon tekemistä. Silloin kohdataan ihminen kokonaisvaltaisesti, paitsi
ne kivut myös muut oireet, ja löydetään yhdessä vielä se elämän merkitys, siinäkin vai-
heessa, kun ehkä inhimillisesti joistakin ympärillä olevista voi näyttää siltä, että onko tässä
enää mitään jäljellä. Ihmeellisesti monta kertaa, niin kuin he kertoivat, myös aivan niinä
viimeisinä päivinä, ehkä viimeisinä tunteina nousee useasti myös keskustelunaiheita, ehkä
vielä läheisten, omaisten kanssa selvitettäviä asioita tai sillä tavalla arvokkaita teemoja,
joista mietin, että no, jos eutanasia oltaisiin suoritettu, käytetty, niin kuinka paljon niistä to-
della arvokkaista, ainutlaatuisista hetkistä olisi jäänyt toteutumatta.

Sitten vielä ihan viimeiseksi haluaisin myös nostaa esiin: Nythän kuitenkin on toisen ih-
misen surmaamisesta eutanasiassa kyse — käytetäänkö siitä sitten sanaa surmaaminen,
tappo tai murha — mutta valiokunnassahan mietimme myös sitä, että rikoslakiinhan pitäi-
si tehdä jonkinnäköisiä uusia pykäliä tai poikkeamia, niin että siitä, mistä kadulla toinen
saisi syytteen taposta tai murhasta, sairaalan seinien sisällä ammattihenkilöä ei syytettäisi-
kään, jätettäisiin syyttämättä, [Puhemies koputtaa] ja niin edelleen. Kyllä tässä varsin suu-
rista asioista on [Puhemies: Aika!] todella kyse.

19.59 Ville Skinnari sd: Arvoisa puhemies! Tietysti nyt kun eduskunnassa olemme ja
lainsäädännöstä puhumme, niin jos nyt katsoo vaikka Hollannin esimerkkiä, niin kyllä siel-
tä on löytynyt kuitenkin sitten virkamiehiä, päättäjiä, jotka ovat tämäntyylisen lainsäädän-
tökokonaisuuden onnistuneet luomaan omalla tavallaan, ja sitten siellä on löytynyt, kuiten-
kin demokraattisessa oikeusvaltiossa, enemmistö tällaisen kannan taakse. Eli siinä mieles-
sä vain halusin vastata teidän kysymykseenne, kun te kysyitte siitä, miten tämä sitten to-
teutettaisiin, eli en usko siihen, etteikö sellaista lainsäädäntökehystä, -raamia, ja siihen liit-
tyvää kokonaisuutta pystyttäisi Suomessa toteuttamaan. Jos se pystytään toteuttamaan Be-
nelux-maissa, niin miksi sitä ei pystyttäisi toteuttamaan Suomessa? Tämän halusin näin
lopuksi todeta.

20.00 Sari Tanus kd: Arvoisa rouva puhemies! Benelux-maista, niin Hollannista kuin
Belgiastakin, on kaikunut, tullut viestejä, että siellä on useampia tapauksia viety oikeu-
teen. Nimenomaan, kun on katsottu toteutettua eutanasiaa, on todettu, on vahva epäilys sii-
tä, että eutanasia on toteutettu ei noudattaen säädöksiä. Siellä on myös kokonaisia konfe-
rensseja, missä on erittäin erittäin kriittisiä äänenpainoja noussut lainsäädäntöä ja käytän-
töjä kohtaan, mitä tällä hetkellä siellä toteutetaan. Siinä mielessä siitä, mitä siellä tapahtuu,
maan sisälläkin on paljon kritiikkiä. Sanoisinko näin, että on hyvin vähän sieltä tulevaa,
mistä meidän kannattaa ottaa oppia.

Keskustelu päättyi ja asian käsittely keskeytettiin.
39


	5
	17.01
	17.09
	17.15
	17.24
	17.31
	17.39
	17.46
	17.52
	17.55
	17.58
	18.06
	18.08
	18.09
	18.10
	18.11
	18.12
	18.13
	18.14
	18.15
	18.17
	18.22
	18.23
	18.24
	18.26
	18.27
	18.28
	18.29
	18.30
	18.33
	18.34
	18.35
	18.36
	18.37
	18.38
	18.39
	18.41
	18.42
	18.43
	18.44
	18.46
	18.46
	18.54
	18.59
	19.05
	19.11
	19.15
	19.19
	19.27
	19.28
	19.35
	19.39
	19.41
	19.44
	19.47
	19.49
	19.52
	19.54
	19.55
	19.59
	20.00


