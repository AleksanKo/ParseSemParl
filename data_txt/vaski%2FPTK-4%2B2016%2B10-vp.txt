















































DEMBAAE.tmpSave.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

10. Hallituksen esitys eduskunnalle laiksi kaupallisista tavarankuljetuksista tiellä annetun 
lain 6 a §:n muuttamisesta

Hallituksen esitys HE 143/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

18.21 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Kyseessä on hallituksen esitys eduskunnalle laiksi kaupallisista tavarankul-
jetuksista tiellä annetun lain 6 a §:n muuttamisesta elikkä niin sanotusti kabotaasisäännös-
ten muuttamisesta. EU:ssa on voimassa kabotaasisäännöstö, joka sallii kolme kuljetusta
seitsemän päivän aikana siitä, kun auto on saapunut Suomeen. Tällä hetkellä meillä on
Suomessa käytössä niin sanottu Suomi-lisä tähän kabotaasisääntelyyn, ja se mahdollistaa
kymmenen kuljetusta kolmen kuukauden aikana. Lisäksi voimaan on tullut jo vuonna 1992
sääntö, jonka mukaan 100 kilometrin merimatkan jälkeen kontti tai perävaunu saadaan kul-
jettaa enintään 150 kilometrin etäisyydelle. Nyt tässä esityksessä tämä jää voimaan ja muu-
toin oltaisiin siirtymässä EU:n vaatiman sääntelyn piiriin.

Kyseessä on  EU:n osalta asetus, joka ei sinänsä mahdollista paljon kansallista liikku-
matilaa. Me olemme saaneet tästä niin sanotun perustellun muistion tänä kesänä, ja EU-
MINVAssa hallitus on ottanut kantaa siihen, että hallituksen näkökulmasta Suomen koko-
naisvaltainen etu on se, että asiaa ei vietäisi eteenpäin EU-tuomioistuimeen.

Suomi kannattaa vapaakauppaa. Suomi kannattaa myös oikeudenmukaista kilpailua ja
oikeudenmukaisen kilpailun edellytyksiä. On perusteltua kantaa huolta siitä, millä tavalla
meidän rahtikuljetus ja kuorma-autotoiminta selviävät kilpailusta paremmin ja miten me
voimme edistää toimillamme sitä, että kabotaasista ei tulisi ylimääräistä vahinkoa meidän
omalle toimialalle ja kansalliselle yrittäjyydelle.

Jos me katsomme, mitä komissio on vuonna 2014 katsonut kabotaasista kokonaisuute-
na: 39 prosenttia kabotaasista ajetaan Saksassa, 29 prosenttia Ranskassa, 3 prosenttia Ruot-
sissa, 2 prosenttia Tanskassa, ja Suomi yhdessä 15 muun jäsenmaan mukana muodostaa
yhteensä 3 prosenttia kabotaasista. Kabotaasin osuus tonnikilometreistä vuonna 2014 oli
Eurostatin mukaan 0,4 prosenttia Suomen liikenteestä. Käytännössä lukuina se tarkoittaa
86:ta tonnikilometriä Suomessa, ja suomalaiset yrittäjät ajavat yhteensä 250 tonnikilomet-
riä ulkomailla kabotaasiliikennettä.

Millä tavalla sitten voitaisiin huolehtia paremmasta valvonnasta, kun huolta on ollut sii-
tä, että kabotaasin lisääntyminen synnyttäisi meille enemmän harmaan talouden mahdolli-
 Tarkistettu
4.0



Pöytäkirjan asiakohta PTK 4/2016 vp
suuksia Suomessa? Paras valvonta on ehdottomasti Tullissa ja satamissa, ja vuonna 2015
Tulli on tehnyt kaiken kaikkiaan 86 078 liikenneturvallisuuteen kohdistunutta tarkistusta
raskaisiin ajoneuvoihin. Samassa yhteydessä on myös tarkistettu liikennelupia. Tässä yh-
teydessä on syntynyt 24 epäilyä laittomasta kabotaasista. Poliisi taas on tutkinut vuonna
2015 laittoman kabotaasin epäilynä 5—10 tapausta, ja tämä on keskimääräinen arvio.

On selvää, että me tarvitsemme myöskin lisää resursseja poliisille ja Tullille. Raskaan
liikenteen valvontakursseja onkin järjestetty vuonna 14 ja 15, ja liikennevalvonta ja rikos-
torjunta yhteistyönä ovat pyrkineet huolehtimaan siitä, että teknisiä tienvarsitarkastuksia
ylikuormasta, ajo- ja lepoaikatarkastuksia ja ajoneuvopunnituksia pystytään riittävästi suo-
rittamaan. Nämä valvontasuoritteet ovatkin kasvaneet vuonna 2015 syyskuuhun mennessä
1,5 prosenttia ja ovat lisänneet kaiken kaikkiaan 10 prosenttia paljastuksia. Samalla on syy-
tä huolehtia, että tilaajavastuulakiin saadaan riittävät velvollisuudet, jotta voidaan huoleh-
tia, että kabotaasi ei syntyisi laittomin perustein. Digitaaliset rahtikirjavaatimukset on tar-
koitus katsoa tiukennettaviksi, ja myöskin on huolehdittava siitä, että myöskin ulkomaalai-
nen rahtikuljettaja voisi osallistua meidän tiemaksuun ja sitä kautta osallistua omalta osal-
taan meidän infrainvestointeihin vaikuttamiseen. Ylikuormamaksusta todellakin voidaan
auto pidättää mutta ei muuten.

Samoin on myöskin tärkeää huolehtia siitä, että jatkamme valvontaa EU:ssa. Maantie-
paketti on edelleen työn alla, ja sitä viedään todennäköisesti koko tämän vuoden eteen-
päin, vaikka siitä saadaan jo nytten helmi—maaliskuussa ensimmäiset keskusteluasiakir-
jat. Silloin myöskin nähdään mahdollisia uusia linjauksia kabotaasin osalta.

Tässä, puhemies, esitykseni. — Kiitos.

18.27 Kari Kulmala ps: Arvoisa rouva puhemies! Esityksessä ehdotetaan, että Suomen
omat määritelmät kabotaasikuljetuksesta ja toiminnan väliaikaisuudesta kumotaan. En
henkilökohtaisesti pidä muutosta tarpeellisena. Kabotaasiliikenne on EU:hun kuuluvan
maan sisäistä liikennettä kulkuneuvolla, joka on rekisteröity toiseen maahan. Siinä esimer-
kiksi virolainen ajoneuvo saapuu Suomeen ja purkaa täällä kuormansa. Tämän jälkeen yrit-
täjä saa ajattaa Suomessa autolla kolme kuljetusta ennen kuin auton kuljettajineen on pois-
tuttava maasta tai ainakin käytävä rajojemme ulkopuolella. Kabotaasin määrästä on tällä
hetkellä Suomessa vaikea saada luotettavaa tietoa. Pääosa kabotaasista tapahtuu satamista
ja satamiin, joten suuntaa antavat tiedot tästä on olemassa ainakin Tullilla.

Nykyiset Suomen määritelmät rajoittavat kabotaasiliikennettä verrattuna muiden jäsen-
valtioiden käytäntöihin. Pidän sitä kokonaisuutta ajatellen hyvänä. Määritelmien poistami-
nen lisäisi kabotaasikuljetuksia Suomessa, ja se kaikki on suomalaiselta kuljetusyrittäjältä
pois. Kabotaasiliikenteen lisääntyessä on odotettavissa, että Suomen tiet täyttyvät ulko-
maalaisista ajoneuvoyhdistelmistä varsinkin itäisessä Suomessa. Niitä kuljettavat alipalka-
tut ulkomaalaiset kuljettajat muutaman sadan euron kuukausipalkalla. Kuljetusyrityksissä
palkka- ja polttoainekulut ovat suurin yksittäinen kuluerä. Suomalaiset kuljetusyritykset
eivät pysty näissä asioissa kilpailemaan ulkomaalaisten yritysten kanssa. Tulevaisuudessa
onkin vaarana, että moni suomalainen yritys joutuu lopettamaan ja tuhansia työpaikkoja
häviää ulkomaille. Samalla harmaan talouden ongelmat moninkertaistuvat.

Määritelmää muuttamalla harmaa talous kumipyörällä lisääntyy entisestään, ja sen tor-
juminen lienee hallitusohjelmaan kirjattu. On tietenkin selvää, että harmaan talouden mää-
rä liikenteessä on riippuvainen myös raskaan liikenteen valvonnan määrästä. Tällä hetkel-
lä kiinnijäämisriski on vähäinen, eikä valoa sen suhteen ole näkyvissä. Esimerkiksi viime
2



Pöytäkirjan asiakohta PTK 4/2016 vp
vuonna, vuonna 2015, raskaan liikenteen valvonnan kurssia ei minun tietojeni mukaan jär-
jestetty ollenkaan. (Anne Berner: Järjestettiin kerran!) — Selvä.

Kabotaasiliikenteen ja siinä esiintyvän harmaan talouden valvonta kuuluu muun muas-
sa poliisille ja Tullille. Kun kabotaasiliikenne lisääntyy ja valvojien määrä vähenee, niin ti-
lanne riistäytyy hallitsemattomaksi. Kuljetustoiminnasta saatavat kuljetusmaksut ja vero-
tulojen menetykset ovat moninkertaiset poliisi- ja tullitoimesta saatuihin säästöihin verrat-
tuna. Uskon määritelmän muuttuessa ulkomaalaisten kuljetusfirmojen valtaavan tulevai-
suudessa kuljetusmarkkinamme. He pärjäävät kabotaasiliikenteessä ja pystyvät noudatta-
maan paremmin myös työaikasäädöksiä. Ulkomaalaisten kuljetusyrittäjien valvonta on en-
tistä vaikeampaa, jopa suorastaan mahdotonta suomalaiseen kuljetusyrittäjään verrattuna.
Vaikka olenkin hallituspuolueen jäsen, niin pidän tätä muutosehdotusta erittäin vakavana
uhkana perinteiselle suomalaiselle kuljetusyrittäjälle enkä pysty tätä hyväksymään.

Arvoisa rouva puhemies! Kabotaasiliikenteen valvontaan tulisi saada enemmän resurs-
seja, ja ulkomaille rekisteröidyn kuljetusyrityksen tulisi maksaa veroja Suomeen, mikäli se
kuljettaa suomalaisen huolintaliikkeen tavaraa Suomessa. Myös ulkomaalaiset vuokratyö-
yritykset tulisi saada verolle Suomessa. Tällä tavoin saataisiin kilpailua tasattua ja suoma-
laiset kuljetusliikkeet pärjäisivät ulkomaalaisia vastaan vähän tasapuolisemmin.

18.31 Sari Essayah kd: Arvoisa rouva puhemies! Hallitus on tosiaan tuonut eduskuntaan
esityksen siitä, että kansalliset kabotaasisäännökset kumotaan, vaikka komissio on tässä
vaiheessa vasta haastanut nämä Suomen kansalliset määritelmät tällä niin sanotulla perus-
tellulla muistiolla. Ja täytyy nyt savolaisena käyttää tätä verbiä "hötkyillä": hallitus kyllä
tässä nyt hötkyilee näitten kansallisten säännösten purkamisessa ja aiheuttaa mahdollisesti
kyllä arvaamattomia vaikutuksia kotimaiselle kuljetuselinkeinolle.

Tästä kabotaasista — eli toisen maan alueella tapahtuvasta sisäisen liikenteen tilapäi-
syyden ja kuljetusten määritelmästä — EU-asetuksessa on omat määrittelyt, ja sen vuoksi
sitten Suomi on kuitenkin halunnut tarkentaa niitä kansallisella sääntelyllä. Nimenomaan
tämä kuljetuksen määritelmä ja tämä tilapäisyyden määritelmä puuttuvat näistä EU-ase-
tuksen määritelmistä, ja siksi Suomi on sitten tehnyt niistä omat määritelmät ja omat tul-
kinnat, joita nyt sitten todellakin komissio haastaa.

Nykylainsäädännön mukaan Suomessa saa siis suorittaa enintään kymmenen kuljetusta
kolmessa kuukaudessa samalla autolla, ja sitten tämä kuljetuksen määritelmä on se, että
yhtenä kuljetuksena pidetään yhtä kuorman purkamista. Täytyy muistaa se, että on paljon
EU-maita, joissa myöskin on tällaisia omia kansallisia määritelmiä. Komission kertomuk-
sessa tavaraliikenteen markkinoista vuodelta 2014, johon tuossa lakiesityksessäkin viita-
taan, on todettu, että EU-maiden kansallisista lainsäädännöistä ja määritelmistä on tullut
tilkkutäkki, millä on haitallisia seurauksia maanteiden tavaraliikenteen sisämarkkinoille.

Komissio aikoo oman ilmoituksensa mukaan antaa tämän niin sanotun maaliikennepa-
ketin vuoden 2017 alkupuolella, ja siellä varmastikin tullaan linjaamaan ei pelkästään tästä
kabotaasista vaan myöskin sitten ajo- ja lepoajoista, mahdollisesti sosiaalilainsäädännöstä
— vaikka tiedän kyllä kokemuksesta siellä parlamentissa olleena, että aina kun siihen kos-
ketaan, niin siitä voi tulla kyllä suuriakin ongelmia — ja sitten toisaalta näistä vaikutuksis-
ta, ja sitten myöskin eurovinjetistä on todennäköisesti tulossa joitakin linjauksia.

Siinä mielessä tässä tilanteessa minun mielestäni olisi nyt äärimmäisen järkevää odottaa
siihen saakka, kunnes me näemme, millä tavalla komissio lähtee linjaamaan näitä asioita.
Toki on varmasti niin, että komissio tuskin niitä tiukempaan suuntaan on viemässä, mutta
3



Pöytäkirjan asiakohta PTK 4/2016 vp
Suomen kannattaisi tämäkin aika käyttää hyödyksi ja odottaa siihen saakka, mikä on sitten
se yhteinen linjaus, koska näitten asioitten kanssa on monissa muissakin EU-maissa ongel-
mia ja samanlaisia pelkoja kuin Suomessakin on. Siinä mielessä minä kyllä esittäisin, että
Suomi voisi ihan hyvin nyt ensinnäkin olla tekemättä yhtään mitään, ja toisaalta, vaikka
rikkomusmenettely alkaisi, se tulisi kestämään niin kauan, että tämä maantieliikenteen pa-
ketti kerkiäisi valmistua siihen mennessä, elikkä siinä mielessä Suomi ei ottaisi tässä nyt
sitten riskiä. Ja tietysti ainahan voidaan vedota komissioon ja sanoa, että me odottelemme
nyt siihen saakka, kun tuo maantieliikennepaketti valmistuu kokonaisuudessaan, ja sen jäl-
keen sitten katsomme, mihin suuntaan teemme näitä liikkeitä, jolloinka olisi järkevää teh-
dä sitten ne uudistukset, mitä tarvitaan, näitten komission antamien suuntaviivojen mukai-
sesti.

Tämä hallituksen muutosesitys varmasti tulee vaikeuttamaan suomalaisten kuljetusyri-
tysten kilpailuedellytyksiä, kiihdyttää kuljetusmarkkinoitten harmaata taloutta. Täällä
edustaja Kulmala toi jo esille sen, että tälläkin hetkellä on aika vaikea valvoa näitä sään-
nöksiä ja on hyvin mahdollista, että niitä rikotaan jo varsin paljon Suomen maanteillä. Ja
tietysti on se riski, että yhä enemmän nämä halvemman palkkatason maista tulevat yrityk-
set jättävät sitten Suomen työlainsäädäntöä ja palkkausta noudattamatta, vaikka kabotaasi-
kuljetuksissa sitä edellytetään, ja tämä sitten aina syö myös sen rehellisen suomalaisen yrit-
täjän leipää. Maanteiden tavaraliikenne on merkittävä verojenmaksaja, ja siinä mielessä,
— kun tässä äsken oli esillä, että näitten sakkojen, pienienkin sakkojen, kautta valtiontalo-
utta ollaan paikkaamassa — tässä nyt olisi kyllä pieniä sakkoja paljon suurempi mahdolli-
suus sitten valtion kassaa paikata.

Tätä hallituksen esitystähän ovat vastustaneet kuljetuselinkeinon edustajat, sekä työnan-
tajat että myöskin työntekijät. Minusta oli aika hienoa, että tässä asiassa tällaiset liitot kuin
SKAL, ALT ja AKT löysivät yhteisen sävelen ja lähettivät yhteisen vetoomuksen: minun
mielestäni se on jo niin historiallista, että sitä kannattaisi jo pelkästään sen takia kunnioit-
taa. Tietysti nyt kun ajatellaan, että nämä yhteiskuntasopimusneuvottelut ovat menossa,
(Puhemies koputtaa) niin voisiko sillä olla jotain vaikutusta, jos hallitus nyt kertoisi, että he
vetävät nyt tämän esityksen tässä vaiheessa pois ja jäädään odottelemaan niitä komission
linjauksia? Ehkäpä sitten AKT:ssakin saattaisi jonkunlaista heltymistä yhteiskuntasopi-
musneuvotteluitten suhteen olla.

Mutta todellakin toivon ministeriltä, että tässä asiassa nyt ei edettäisi vaan odotellaan
rauhassa, katsotaan, mitä komissio linjaa sitten tässä maantiepaketissa myöhemmin.

18.37 Harry Wallin sd: Joo, aivan erinomainen puheenvuoro edustaja Essayah’lta ja
myöskin edustaja Kulmalalta, siinä oli sekä poliisimiehen kokemuksen ääni että myöskin
entisen europarlamentaarikon. Juuri näin, näin pitäisi toimia kuin edustaja Essayah totesi.
Ja näinhän toimi edellisen hallituksen liikenneministeri Risikko. Hän ei tuonut tätä esitystä
eduskunnalle viime kaudella sen takia, että tämä EU:n ratkaisu on tulossa 2017. Miksi tätä
pitää hätäillä? Tämä on aivan ihme asia.

Niin kuin edustaja Essayah totesi, SKAL, Autoliikenteen Työnantajaliitto ja AKT ovat
yhdessä jättäneet vetoomuksen, ja me kaikki tiedämme, että jos tämä kabotaasiliikenne au-
keaa, niin, sanotaan nyt, virolaiset, latvialaiset ja liettualaiset autot tulevat ja valtaavat Suo-
men markkinat. Minulle sanoi viime kesänä Seinäjoella Tangomarkkinoiden yhteydessä
torilla tämän alan yrittäjä, että jos tämä menee läpi, niin hän panee pillit pussiin, ei ole mi-
tään mahdollisuutta selvitä enää siinä jatkossa. Ja kun ottaa huomioon vielä tämän — tämä
4



Pöytäkirjan asiakohta PTK 4/2016 vp
on suora lainaus näitten vetoomuksesta: "Jopa lähes puolet kotimaisen maanteiden tavara-
liikenteen tuottamasta liikevaihdosta palautuu erilaisina veroina ja maksuina valtiolle. Toi-
miala maksaa noin 6 miljardin liikevaihdosta arviolta 2,7 miljardia valtiolle takaisin ja
työllistää 100 000 työntekijää." Ja kun me olemme lakkauttaneet liikkuvan poliisin viime
kaudella, kuka näitä valvoo tuolla: piirtureita, painoja, TESiä, polttonesteitä? Eihän siellä
tien päällä ole ketään. Niin kuin edustaja Kulmala totesi edellisessä asiassa, ei siellä ole
kuin nämä peltipoliisit.

Kyllä minä nyt esittäisin vetoomuksen, että tämä asia nyt jätettäisiin sillä lailla pöydälle
ja palattaisiin tähän sitten 2017. Se on tämän eduskunnan aikana kuitenkin vielä ratkaista-
vissa oleva asia. Tämähän menee nyt liikenne- ja viestintävaliokuntaan, jos siellä löydet-
täisiin se sama henki, mikä aikaisemmin oli liikenne- ja viestintävaliokunnassa, että kun
yhdessä todetaan joku asia, joka ei ole niin akuutti, niin sitten voitaisiin jättää täyttämättä.

18.39 Satu Taavitsainen sd: Arvoisa puhemies! Arvoisa ministeri! Hyvät edustajakolle-
gat! SDP ei missään nimessä hyväksy hallituksen esitystä, jonka mukaan Suomen lainsää-
dännöstä kumottaisiin nämä kabotaasia koskevat määritelmät. Kabotaasiliikenteellä tar-
koitetaan Suomen sisäistä liikennettä, jota tilapäisesti harjoitetaan toiseen EU- tai Eta-maa-
han rekisteröidyllä ajoneuvolla. Vasta reilu pari vuotta sitten Suomen nykyiseen tavaralii-
kennelakiin saatiin AKT:n ja kuljetusyrittäjien ajamat määritelmät, ja nyt hallitus on jo sit-
ten purkamassa niitä. Tämä on kuolinisku suomalaiselle kuljetuselinkeinolle, jota kuljetta-
jat ja yrittäjät ovat yksissä tuumin olleet puolustamassa. Tämä esitys tekee suomalaisista
ammattitaitoisista raskaan liikenteen kuljettajista työttömiä, ja tämä kasvattaa valtion työt-
tömyysmenoja ja pienentää verotuloja. Tuntuu sille, että hallitus on kääntänyt selkänsä ko-
timaiselle kuljetusalalle. Miksi ihmeessä?

Ihmettelen myös suuresti perussuomalaisten takinkääntöä, sillä ulkoministeri Soini esit-
teli asian ministerivaliokunnassa. Miksi perussuomalaiset haluavat ulosliputtaa suomalai-
set kuljettajat?

Mielestäni Suomen tulee puolustaa kansallista lainsäädäntöämme tarvittaessa Euroopan
unionin tuomioistuimessa. Tähän edellinen maan hallitus oli valmis, nykyinen näköjään ei.
Toisin kuin ministeri Berner on julkisuudessa väittänyt, ei Suomella ole todennäköistä ris-
kiä taannehtivista sakoista tai vahingonkorvausvelvollisuudesta. Mielestäni tämä on minis-
teriltä edesvastuutonta pelottelua vailla totuuspohjaa.

Onko tässä taustalla kuljetusten avaaminen ulkomaiselle kilpailulle ja vain suuryritys-
ten edun ajaminen? Tavalliset suomalaiset pienet ja keskisuuret kuljetusyritykset tarvitse-
vat nyt puolustajia.

Muistutan vielä, että Suomessa kuljettajalle, myös kabotaasikuljetuksissa, tulee maksaa
Suomen työlainsäädännön ja yleissitovan kuorma-autoalan työehtosopimuksen mukainen
palkka. Näin ei valitettavasti tehdä, ja halvemman palkkatason EU-maista tulevat yritykset
toimivat tällöin vastoin Suomen työlainsäädäntöä. Tämä johtaa kaksiin eriarvoisiin mark-
kinoihin maanteiden tavaraliikenteessä. Esityksellään hallitus siis avaa markkinoita har-
maalle taloudelle.

Jo nyt on ollut ulkomaisia rekkoja ojien pohjalla ajaessaan liukkailla keleillä ilman tal-
virenkaita. Tämä esitys sisältää ison riskin yleisen liikenneturvallisuuden heikentymiseen,
raskaan liikenteen valvontakin kun on liikkuvan poliisin lakkauttamisen myötä vähenty-
nyt.
5



Pöytäkirjan asiakohta PTK 4/2016 vp
Pyydän, arvoisa ministeri, että ottaisitte vakavasti myös Suomen europarlamentaarikko-
jen viestin, että emme kumoaisi kabotaasia vaan puolustaisimme Suomen kansallisia sää-
döksiä ja työpaikkoja. Eihän tämä olisi edes noussut pintaan, ellei Trafi itse olisi ollut ak-
tiivinen Brysselin suuntaan ja herättänyt nukkuvaa karhua. Nyt tämä esitys pitäisi taputella
takaisin talviunille.

18.43 Katja Taimela sd: Arvoisa herra puhemies! Arvoisa ministeri! Puhumme nyt alas-
ta, jossa sydämeni on erityisesti mukana, koska kumipyörät mahdollistivat lapsuudenko-
dissani leivän pöytään ja tahdon todellakin, että tämä on mahdollista jatkossakin useassa
suomalaiskodissa.

Me olemme Suomessa jo vuosia taistelleet kotimaisen liikennetoimialan edellytysten
puolesta ja EU:n kabotaasisäädöksiä vastaan. Siitä syystä on nyt varsin harmillista huoma-
ta, miten helposti tämä nykyhallitus antaa tässä asiassa periksi. Tarina kertoo, että minis-
teri Berner ja liikenne- ja viestintäministeriö olisivat halunneet viedä eteenpäin Suomen
nykyistä linjaa, mutta tällä kertaa UM heräsi taas siihen perinteiseen tuskaan, jossa teh-
dään lähes mitä vain suomalaisen yrittäjän ja kuluttajan kustannuksella pelotellen sillä ai-
naisella EU:n tuomioistuimella.

Mistä nyt on siis kysymys? Kysymys on satojen kuljetusyrittäjien ja tuhansien työnteki-
jöiden leivästä. Tällä päätöksellä sitä leipää päästetään syömään yhä laajemmin ulkomai-
set toimijat. Mikäli tällainen esitys etenee, hallituksen tulee erityisesti varmistaa se, että
kaikki pelaavat samoilla säännöillä. Kilpailun vapauttaminen ei hyödytä edes kuljetusasi-
akkaita, koska työvoimavaltaisen toiminnan työkulut ovat kaikille samat, koska myös ul-
komaalaisten toimijoiden pitäisi noudattaa työehtosopimuksia. Näin ollen hinnalla ei olisi
mahdollista kilpailla, ainakaan reilusti. Onkin sitten aivan eri asia, miten tätä pystytään val-
vomaan — kun kuuntelee kenttää.

On paikallaan kysyä, miten hallitus aikoo varmistaa sen, että työehtoja aidosti valvo-
taan. Täytyy muistaa, että valvovien viranomaisten resurssit ovat olleet ankarien säästöjen
kohteena edellisilläkin vaalikausilla. Olennaista olisi nyt turvata ainakin riittävät työsuoje-
lun ja harmaan talouden torjunnan resurssit.

Nyt käsissämme oleva kabotaasipäätös haastaa entistä tiukemmin liikennevalvontam-
me, joka on ehkä entisestäänkin liikkuvan poliisin lakkauttamisen jälkeen heikentynyt.
Erityisesti raskaan liikenteen valvontaan on välttämätöntä panostaa jatkossa huomattavas-
ti paljon enemmän. Tässä tarvitaan paitsi riittäviä resursseja myös eri viranomaisten yhteis-
toiminnan kehittämistä.

Arvoisa puhemies! Tulee mieleen, että jälleen kerran hallituksen esitys pistää mietti-
mään, onko esitystä harkittu loppuun asti ja riittävästi. Tälläkin esityksellä lyödään pahim-
millaan korville hallituksen työllisyystavoitteita — ja ne eivät ole pelkästään hallituksen
työllisyystavoitteita, se on ihan yhtä lailla opposition huoli, että me saamme ihmisille töitä.
Aivan aitona ja vakavasti otettavana uhkana tässä on jälleen kerran satojen työpaikkojen
menetys, joka on käynyt täällä salissa jo ilmi. Kuljetusala on kuitenkin ala, jolla työllisyyt-
tä olisi mahdollista jopa lisätä. Tähän tarvitaan vain myöskin valtiovallan toimia mukaan.
On valitettavaa, että hallitus on nyt lähtenyt aivan väärään suuntaan tässä liikenne- ja työl-
lisyyspolitiikassa, ja tämä esitys ei tue millään tavoilla sitä täällä tänäänkin keskustelussa
mainittua 5 prosentin kilpailukykyloikkaa, johon hallitus tähtää.

Arvoisa puhemies! Hallituksen linja kokonaan kansallisesta lainsäädännöstä luopumi-
sesta on kestämätön ja mielestäni huonoa edunvalvontaa. Onko kansallisesta lainsäädän-
6



Pöytäkirjan asiakohta PTK 4/2016 vp
nöstä kokonaan luopuminen välttämätöntä sen sijaan, että olisi muutettu lainsäädännön
määritelmiä tai viety asia EU-tuomioistuimeen? Hallitus on nyt tehnyt osaltaan arvovalin-
nan, ja tästä on syytä käydä eduskunnassa keskustelua.

Arvovalinta on myös kahden kerroksen yrittäjät. Lausunnoissa teollisuus kannattaa ylei-
sesti muutosta kuljetuskustannuksissa säästämiseksi, kun taas alihankkija-asemassa toimi-
vat kuljetusyrittäjät ovat usein pk-yrityksiä, joille taasen muutoksen riskit siirtyvät.

Arvoisa puhemies! Toivon, että tähän esitykseen saadaan vielä järkeä meillä valiokun-
takäsittelyssä. Haluan muistuttaa siitä, minkä täällä toi esiin myös muutama muukin pu-
heenvuoro jo tässä ennen, että maanteiden tavaraliikenne on merkittävä veronkerääjä val-
tiolle. Toimiala maksaa liikevaihdostaan valtiolle veroina lähes puolet. Tällä muutoksella
ei saada aikaan edullisempia kuljetuksia Suomen teollisuudelle tai kaupalle, ellei kuljetus-
ten edullisuus perustu Suomen pakottavan työlainsäädännön rikkomiseen.

Edustaja Essayah toi hyvin esiin erinomaisessa puheenvuorossaan, että me voimme ha-
lutessamme odottaa komission linjauksia ja edetä vasta sen jälkeen tämän asian kanssa.
Toivon, että ministeri Berner kuunteli Essayah'n puheenvuoron, niin kuin muidenkin pu-
heenvuorot, tästä signaalista erityisen tarkkaan ja me voisimme edetä harkituin askelin täs-
sä asiassa eteenpäin.

18.48 Ritva Elomaa ps: Arvoisa puhemies! Olen huolissani suomalaisten ja ulkolaisten
kuljetusliikkeiden yhteisistä pelisäännöistä maassamme, ovatko ne oikeassa suhteessa ka-
botaasiliikenteen suhteen. Ministeri on viitannut toimenpiteisiin, jotka ovat mahdollisia,
jotka toteutetaan suomalaisten toimijoiden kilpailukyvyn parantamiseksi, ja on puhuttu
muun muassa tiemaksuista, rengasvaatimuksista. Kysyisinkin todella: tulisivatko nämä
mahdolliset pelastustoimet voimaan yhtä aikaa kuin tämä vapaa kilpailutilanne alkaisi? Se
on todella tärkeää, että ne menisivät yksiin.

Sitten minä vielä toteaisin tässä, kun täällä oli epäilyksiä: kyllä perussuomalaiset Soinin
johdolla puolustavat aina kansallista päätäntävaltaa, jos siihen on mahdollisuus.

18.49 Kari Kulmala ps: Arvoisa rouva puhemies! Pidän tätä niin tärkeänä asiana, että tu-
lin tänne puhujapönttöön enkä puhunut tuolla omalla paikallani.

Tein kirjallisen kysymyksen kabotaasiliikenteen valvonnan turvaamisesta jo
12.11.2015. Kysyin, millä toimilla hallitus aikoo turvata ammattitaitoisen raskaan liiken-
teen valvonnan Suomessa ja millä toimilla hallitus panostaa kabotaasiliikenteen valvon-
taan. Kabotaasiliikenteen valvonnan osalta ministeri ei erityisasiantuntijoidensa kanssa
vastannut ollenkaan, tai sitten vastausta ei kirjoituksesta kovin ymmärrettävästi löydä.

Raskaan liikenteen valvonta ei kuulu jokaisen poliisin, rajavartijan tai tullimiehen eri-
tyisosaamiseen. Raskaan liikenteen tehokas valvonta edellyttää ammattitaitoisia liikenne-
valvojia ja ammattitaidon jatkuvaa ylläpitämistä. Esimerkiksi poliisilla raskaan liikenteen
valvontaa tehdään osana muuta liikennevalvontaa. Liikennevalvojien riittävän osaamisen
varmistamisella laajalla kansallisella sekä kansainvälisellä yhteistyöllä pystyttäisiin tur-
vaamaan ammattitaitoinen raskaan liikenteen valvonta jatkossakin. Tätä ei ole tällä hetkel-
lä näköpiirissä, kuten jo aikaisemmin totesin.

Ainut, mikä tällä kabotaasiliikenteen määritelmien väliaikaisuuden kumoamisella saa-
daan aikaan, on suomalaisen kuljetusyrittäjän kilpailukyvyn heikentyminen sekä harmaan
talouden lisääntyminen. Esimerkiksi ajopiirturin manipulointi yleistyy koko ajan. Hyvin
harva edes tietää, tässäkään salissa, mitä se tarkoittaa. Nyt kun liikkuvan poliisin raskaan
7



Pöytäkirjan asiakohta PTK 4/2016 vp
liikenteen valvontaryhmät ovat kadonneet, kukaan ei valvo tätä Suomessa tehokkaasti.
Toki valvojia löytyy Suomesta muutamia, mutta heitä on alle kymmenen tehokasta valvo-
jaa. Suurin osa näistä rikkeistä todetaan juuri ulkomaalaisessa ajoneuvossa, joten pitäisin
panostusta nimenomaan ulkomaalaisiin ajoneuvoyhdistelmiin tärkeänä, enkä pelkästään
sen takia, että olen perussuomalainen kansanedustaja.

Arvoisa puhemies! Suomella on mahdollisuus käyttää tässä asiassa kansallista säänte-
lyä, jota mielestäni tulee käyttää. Harmaasta taloudesta myös on harmia suomalaiselle ta-
loudelle enemmän kuin mitä ovat Euroopan unionin Suomelle antamat sanktiot.

18.52 Ulla Parviainen kesk: Arvoisa rouva puhemies! Eurooppalainen ajatus on se, että
kansallisen lainsäädännön avulla tuetaan eurooppalaista järjestelmää, ja ymmärrän oikein
hyvin, mitkä paineet tässä nytten ministerillä ja ministereillä ovat olleet, että meidän lain-
säädäntömme olisi samassa linjassa EU-lainsäädännön kanssa. Tässä edustaja Essayah ku-
vasi kuitenkin tätä eurooppalaista tilkkutäkkiä, mikä nyt on, eli eri Euroopan mailla on täs-
sä kuitenkin hyvin kirjava kuvio, ja tiedämme nyt tämän aikataulun, että 2017 odotetaan
tätä maaliikennepakettia. Pohjois-Suomen näkökulmasta minä olen pohdiskellut sitä, onko
tämä aikataulu meillä nyt ihan oikea, pohdiskellut sitä, olisiko syytä odottaa kuitenkin se
komission paketti, ennen kuin lähtee korjaamaan ja miettimään suomalaista lainsäädäntöä
synkroniin. Mitä jos me tällä kertaa emme olisikaan niitä kilttejä ja kuuliaisia EU-kansa-
laisia ja olisimme pieniä kapinallisia?

18.53 Ari Torniainen kesk: Arvoisa rouva puhemies! Tämä EU:n lainsäädäntöön poh-
jautuva hallituksen esitys — tai oikeastaan se, minkä takia hallituksen esitys on tullut tän-
ne saliin — on aikaansaanut todellakin hyvin paljon keskustelua ja huolenaihetta ja kriitti-
syyttä nimenomaan kuljetusalan yritysten piirissä sekä raskaan liikenteen kuljettajien pii-
rissä. Niitä huolenaiheita on erittäin paljon, ja tietysti nämä herättävät myöskin keskuste-
lua, muun muassa siitä, miten pystytään turvaamaan raskaan liikenteen valvonta nyt ja tu-
levaisuudessa. Viime eduskuntakaudella muun muassa liikkuva poliisi lakkautettiin, ja se
huolenaihe on edelleen olemassa.

Tämä hallituksen esitys herättää tietysti kysymyksiä: Miten pystytään turvaamaan suo-
malaisten kuljetusyritysten tulevaisuus jatkossa? Miten varmistetaan, että kotimaiset ja ul-
kolaiset yritykset noudattavat samoja pelisääntöjä? Kyllä kabotaasin valvonta on keskei-
nen asia reilun kilpailuympäristön luomiseksi. Toivottavasti tähän etsitään — ja on var-
masti jo pohdittu — niitä keinoja. Sitten on se, miten tullaan seuraamaan markkinatilan-
netta ja miten markkinahäiriöiden ilmetessä voidaan ryhtyä tarvittaviin toimiin. Omasta
mielestäni mahdollinen keino, millä voidaan turvata kotimaista raskasta liikennettä, on se,
että myöskin täällä Suomessa saadaan lainsäädäntö, jossa tulee raskaalle liikenteelle esi-
merkiksi talvirengaspakko, ja sitä myöskin sitten valvotaan, niin että kaikki rekat ovat sa-
manarvoisia. Ja kyllä itse tietysti toivon, että myöskin sitä eurovinjettiä pohditaan ja rahti-
kirjavaatimuksia on mahdollista terävöittää ja muuttaa ne sähköisiksi.

Itse toivon, että kun tämä menee nyt liikenne- ja viestintävaliokuntaan, siellä tehdään
erittäin perusteellinen työ, kuullaan kaikkia asiantuntijoita, kuullaan myöskin meidän mep-
pejämme nimenomaan siellä asiantuntijakuulemisissa ja lakiesitys saa arvoisensa käsitte-
lyn.
8



Pöytäkirjan asiakohta PTK 4/2016 vp
18.56 Markku Pakkanen kesk: Arvoisa rouva puhemies! Tämä kabotaasiasia on kovasti
puhuttanut, ja viimeksi tämän aamun Aamu-tv:ssä ministeri ja SKALin puheenjohtaja Iiro
Lehtonen kävivät asiasta hyvän ja asiallisen keskustelun. Siinä molemmat osapuolet kan-
toivat huolta suomalaisten kuljetusyrittäjien tulevaisuudesta ja niistä mahdollisista vaiku-
tuksista, mitä tämä mahdollinen purku sitten Suomessa tarkoittaa.

Täällä edustajat Essayah ja Kulmala ovat käyttäneet ansiokkaat puheenvuorot maalail-
lessaan tätä uhkakuvaa. Siinä on paljon totta, että erityisesti tämä valvonta on lähes mah-
doton suorittaa Suomessa, koska liikkuvaa poliisiakaan ei tällä hetkellä ole. Mielenkiin-
toista oli kuulla tuo, että 2017 on komission linjaus tulossa. Voisiko tässä olla mahdolli-
suus siirtää tätä päätöksentekoa ja kuunnella se komission linjaus ja edetä sitten sen mu-
kaan?

SKAL on esittänyt tästä rikkomusmenettelystä, että katsottaisiin tämä asia loppuun. En
tiedä itse, mihin se johtaa, mutta voisi kuvitella, että siinäkin saataisiin lisäaikaa ja hyödyn-
nettäisiin sitä suomalaisten kuljetusyrittäjien kannalta myönteisellä tavalla. Riskinähän
tässä on harmaan talouden lisääntyminen ja valvonnan vaikeus.

Toivon, että tämä asia saa valiokuntakäsittelyssä hyvän käsittelyn ja siinä vaiheessa pys-
tytään puuttumaan täällä jo esiin tulleisiin rengasasioihin, polttoaine- ja verokysymyksiin,
siihen, miten palkanmaksut järjestetään näille kuljettajille, jos ulkomaalaiset kuljettajat tu-
levat, missä vaiheessa tiemaksut voidaan Suomessa ottaa käyttöön. Kyllä tässä hyviä ele-
menttejä on.

Mielenkiintoinen esitys oli myös tuo edustaja Essayahin ehdotus, että jos AKT saatai-
siin tähän asiaan mukaan, niin olisiko tällä mahdollisuus saada yhteiskuntasopimus ai-
kaan. Sitä täytyy kyllä erityisesti miettiä tässä.

18.58 Antero Laukkanen kd: Arvoisa rouva puhemies! Tässä on nyt tyypillinen esi-
merkki semmoisesta lainsäädännöstä, joka tuodaan eduskuntaan, jossa yli-innokkaasti
Suomi etupainotteisesti tarttuu johonkin asiaan ilman, että on mitään varsinaista tarvetta tai
painetta siihen. Kun on paljon puhuttu tästä ajatuksesta, että Suomen pitäisi EU:ssa ajaa
enemmän Suomen etua, niin nyt tässä yhtäkkiä Suomi ajaakin kaikkien muiden EU-mai-
den etuja Suomen kustannuksella. Tälle innokkaasti tehdylle lainmuutokselle, joka tässä
nyt on, ei ole mitään varsinaista tarvetta. Vaikka tässä näitä uhkakuvia piirretään, niin
nämä uhkakuvat ovat kuitenkin luonteeltaan sellaisia, että ne ovat ikään kuin toteutumat-
tomia. Minusta aivan erinomaisen puheenvuoron käytti vasemmiston euroedustajamme
Merja Kyllönen aamulla tässä ohjelmassa, joka oli Aamu-tv:ssä. Hän totesi hyvin yksin-
kertaisesti, että EU:ssa ei kukaan olisi kiinnittänyt tähän asiaan mitään huomiota, ellei Suo-
mi itse olisi nostanut tätä esille. Ihan käsittämätöntä. (Eero Heinäluoma: Sellaista se on!)
— Niinpä niin.

Kansallinen sääntely on se tie, jolla me voimme tässä vielä hyvin pitää puoliamme, ve-
dota niihin meidän erikoistilanteisiimme, juuri näihin muuttuviin sääolosuhteisiin ja mui-
hin. Toivon todella, että kun tämä menee nyt valiokuntakäsittelyyn, niin tässä selkeästi
syntyisi sellainen jatkoaika ja rauhassa katsottaisiin nämä komission linjaukset, mistä tääl-
läkin on puhuttu, ja mentäisiin vaikka oikeuteen ja katsottaisiin sekin vielä kaikessa rau-
hassa ja saataisiin monta vuotta jatkoaikaa.

Arvoisa ministeri, vilpittömin sydämin tässä ollaan liikkeellä, ei ole mitään syytä tätä
asiaa nyt kiirehtiä. Tämä on vähän sama tilanne kuin rakennustyömailla: siellä saattaa olla
9



Pöytäkirjan asiakohta PTK 4/2016 vp
neljän viiden eri maan työntekijöitä, ei yhtään tulkkia paikalla, yksi suomenkielinen savo-
lainen työnjohtaja, ja sitten jälki on sen näköistä.

19.00 Markku Pakkanen kesk: Arvoisa rouva puhemies! Tuossa edustaja Laukkanen
käytti hyvän puheenvuoron mutta kertoi, ettei tässä ole kukaan voittaja. Kyllähän tässä on
pakko myöntää, että totta kai tässä on suomalainen elinkeinoelämä voittaja siinä tapauk-
sessa, jos saadaan kuljetusten hinnat radikaalisti laskemaan. Mutta itse en kuulu näihin ih-
misiin, jotka haluaisivat sen tehdä suomalaisten kuljetusyrittäjien kustannuksella vaan jol-
lakin muulla konstilla. Se keskustelu onkin siirrettävä parinkymmenen vuoden päähän
taaksepäin, kun Suomi liittyi EU:hun. Silloinhan me toivoimme, että työvoima ja asiat liik-
kuvat vapaasti rajojen yli, ja tässähän nyt on kyse juuri siitä. Haluammeko me sitten halvat
työvoimamarkkinat tänne? Ainakin itse olisin sitä mieltä, että puolustaisin suomalaista
kuljetusyrittäjää ja kuljetustyöntekijää niin kauan kuin se mahdollista on ja laillisin kei-
noin sitä voidaan tehdä.

19.01 Antero Laukkanen kd: Arvoisa rouva puhemies! Tämä on juuri niin kuin tässä
Kulmala totesi, olen samaa mieltä. Totean vain suomalaisten kuljetusliikkeiden kilpailuti-
lanteen: Jo tällä hetkellä mennään melkein sisärenkailla tuolla, se on niin kilpailutettu, niin
vedetty kireäksi kuin vain ikinä voi tässä maassa olla. Täällä on paljon kansainvälisiä toi-
mijoita, isoja ketjuja, jotka ovat tulleet tänne. Ne ovat myös ostaneet suomalaisia kuljetus-
liikkeitä päästäkseen markkinoille. Nyt jos tänne sitten tuodaan tämmöinen villi liikenne
vielä joukkoon, niin kyllä meillä tässä isoja ongelmia on. Niin kuin täällä ovat monet pu-
hujat todenneet, ei kukaan pysty valvomaan tätä, se on se iso ongelma. Vaikka tämä pää-
tettäisiinkin viedä läpi, niin ei kukaan tätä pysty valvomaan, minkälaisilla verokorteilla ja
palkkakirjoilla täällä sitten ajellaan.

19.02 Harry Wallin sd: Edustaja Pakkasen puheenvuoro kirvoitti vielä tämän viimeisen
puheenvuoron tähän asiaan. Leena Luhtasen ollessa liikenneministerinä 2000-luvun alus-
sa Venäjälle vietiin Suomen kautta autoja mielettömästi, kymmeniätuhansia. Se johtui ve-
rosyistä, ja yksi satama oli Hanko, jonka kautta vietiin paljon. Venäläiset rekat tulivat ra-
jan yli, niillä oli ylisuuret tankit, ne eivät tankanneet kertaakaan Suomen puolella. Niillä oli
eväät mukana, ja ne kävivät Suomen puolella ja veivät ne autot takaisin sinne Venäjälle.
Suomelle ei jäänyt kuin saasteet siinä hommassa.

Nyt on tietenkin tässä kysymyksessä vähän samanlainen tilanne, vaikka Venäjä ei kuulu
EU:hun eikä Eta-alueeseen — nyt on sitten virolaiset autot. Ne tulevat omilla polttoaineil-
laan, omilla työehtosopimuksillaan, ei siinä suomalainen yrittäjä millään voi pärjätä. Se
tietää satojentuhansien eurojen tappioita jokaiselle ja tuhansien ihmisten työttömyyttä. Sii-
nä mielessä kyllä vetoaisin, että tässä olisi nyt kansallinen etu eikä mikään puoluepoliitti-
nen raja, että tätä siellä liikenne- ja viestintävaliokunnassa voitaisiin miettiä, niin kuin
edustaja Essayah esitti, että katsottaisiin tämä vuoden 2017 tilanne ja sen jälkeen tehtäisiin
ratkaisu, niin kuin sitten EU edellyttää.

19.03 Ari Torniainen kesk: Arvoisa rouva puhemies! Edustaja Wallinille ja oikeastaan
myöskin edustaja Laukkaselle toteaisin, että kyllä tässä on kansallinen etu meillä kaikilla
toiveena ja halutaan turvata suomalainen yrittäjyys ja tässä tapauksessa nimenomaan kul-
jetusyrittäjien tulevaisuus ja myöskin kuljettajien tulevaisuus, se että heille olisi töitä. Var-
10



Pöytäkirjan asiakohta PTK 4/2016 vp
masti se kansallinen etu on se, mutta niitä keinoja, millä me pystymme tässä tilanteessa tur-
vaamaan sen, tulee yhteisesti hakea. Itse toivon, niin kuin sanoin jo aikaisemmassa pu-
heenvuorossa, että siellä valiokuntakäsittelyssä pohditaan hyvinkin perusteellisesti, miten
tästä voidaan mennä eteenpäin.

Ja ihan sen verran vielä haluan sanoa, että kun puhutaan eurooppalaisista kuljetusyrittä-
jistä ja suomalaisesta kuljetusyrittäjyydestä, niin siinä on se iso ero, että tuolla Euroopassa
ne yritykset ovat paljon isompia. Tässä on kyse etenkin 1—5 kuljettajaa omaavista yrityk-
sistä, nimenomaan niistä suhteellisen pienistä yrityksistä, miten heidän tulevaisuutensa
pystytään turvaamaan. Kyllä ne suuret yritykset pystyvät varmasti tulevaisuudessakin me-
nestymään, mutta miten pienet ja keskisuuret suomalaiset kuljetusyritykset pystyvät tule-
vaisuudessa menestymään, siitä on kyse. Itse toivon, niin kuin sanoin, että valiokunnassa
tätä asiaa pohditaan hyvinkin tarkkaan, löydetäänkö tässä keinoja.

Oikeastaan kysyn vielä lopuksi arvoisalta rouva ministeriltä: Tässä on nyt useamman
edustajan suulla jo todettu se, että asiaa voisi vielä harkita. Kyllähän tämä asia on monta
vuotta ollut jo esillä, niin että onko meillä Suomessa mahdollisuus viedä tätä asiaa vielä
tuonne EU:n tasolle pohdittavaksi? Ja onko se mahdollista, ettei meille saataisi tätä lain-
säädäntöä voimaan?

19.05 Markku Pakkanen kesk: Arvoisa rouva puhemies! Edustaja Wallin otti tuossa hy-
vän esimerkin, rekkakuljetukset, kun aikanaan rekoilla vietiin autoja Hangosta ja Kotkan
sataman kautta Venäjälle. Silloinhan suomalaiset kuljetusyrittäjät olivat alussa siinä vah-
vasti mukana, ja sitten kun sitä hommaa kiihdytettiin, niin hetken päästä Suomen teillä oli
Venäjän rekisterissä olevat autot. Mutta totuushan siinäkin oli, että siinä oli taustalla suuri
suomalainen kuljetusliike, joka siirsi kaiken kalustonsa venäläiseen rekisteriin ja käytti sen
jälkeen venäläistä kuljettajaa. Siinä toki suomalainen yrittäjä voitti, mutta kuljettajat olivat
kyllä naapurimaan kuljettajia. Itse en toivo, että Suomessa tällainen liiketoiminta lisään-
tyy, koska tämähän tarkoittaa sitten, että vain suuret menestyvät ja siirretään jälleen kerran
sitä toimintaa tuonne ulkomaille ja ulkolaiset kuljettajat tulevat tänne.

Ja edelleen painotan, että siinä jälleen kerran on sen valvonnan vaikeus. Millä me ta-
kaamme, että nämä kuljettajat on sitten palkattu suomalaisen palkkatason mukaan? Kaikki
me varmaan rehellisesti voimme myöntää, ettei varmasti ole, silloin kun näin toimitaan.
Siitähän siinä kysymys on, ja tämä on hyvin iso kysymys. Toivon tosiaan, että tässä valio-
kuntakäsittelyn aikana kuunnellaan mahdollisimman montaa osapuolta ja katsotaan nämä
asiat vielä moneen kertaan loppuun asti.

19.07 Ritva Elomaa ps: Arvoisa puhemies! EU:n myötä vapaa kilpailu on hyvä, mutta
siinä on myös nämä huonot puolensa. Ja tämä on yksi asia, mikä nyt on hankala.

Minä kiitän ministeriä, aamulla aamuohjelmassa oli hyvin rakentava ja hyvä keskustelu
teillä. Nyt haluaisin vielä selventää sitä, että kun tätä — ja tästä asiasta on puhuttu jo kauan,
viime keväänä oli näitä rekkamielenosoituksia aiheesta — on valmisteltu, niin ministeri
Soini on joutunut esittämään tämän mutta hän ei ole varmaan tämän takana eikä keksinyt
tätä. Tämä tilanne oli jo pitkälle valmisteltu, kun tämä tuli esille.

Puhemies Maria Lohela: Sitten ministeri Bernerille 3 minuuttia.
11



Pöytäkirjan asiakohta PTK 4/2016 vp
19.08 Liikenne- ja viestintäministeri Anne Berner: Arvoisa rouva puhemies! Kiitoksia
tästä keskustelusta. Pitkäaikaisena perheyrittäjänä mikään ei olisi taas minun sydäntäni lä-
hempänä kuin suomalaisen perheyrityksen menestys. Mikään ei ole myöskään minun sy-
däntäni lähempänä kuin se, että suomalainen yrittäjyys menestyy. Mikään ei ole myöskään
minun sydäntäni lähempänä kuin että seison niiden vaikeidenkin asioiden takana, jotka mi-
nut laitetaan tekemään.

Tämä on ollut EU-MINVAssa tehty linjaus. Ja niin kuin totesitte, silloin kun Suomea
uhkaa sanktio tai tuomioistuinkäsittely, valmistelu on aina ulkoministeriön. Sektoriminis-
terin tehtäväksi jää panna täytäntöön se EU-MINVAssa kesäkuussa tehty päätös. Ja siinä
ominaisuudessa olen nyt tänään tässä teidän edessänne.

Koko syksyn olemme hakeneet ja pyrkineet löytämään ratkaisuja, jotka tukisivat suo-
malaista kuljetusyrittäjää. Me emme halua vastakkainasettelua. Me emme halua heikentää
suomalaisen kuljetusyrittäjän elinkeinoa. Me emme halua myöskään sitä, että liikennetur-
vallisuus heikkenee Suomen teillä. Me haluamme oikeudenmukaisen ympäristön. Siksi
olemme pitkin syksyä katsoneet, mitkä voisivat olla ne keinot, jos tämä vastoin kaikkea
tahtotilaa kuitenkin etenisi. Omissa käsissäni ei ole se päätös pakittaa tästä, mutta eduskun-
nalla on oma vastuunsa ja oma mahdollisuutensa. Hallituksella on omia mahdollisuuksia,
mutta niin on aina eduskunnallakin.

Me olemme pyrkineet hakemaan keinoja, joilla voitaisiin suomalaista kuljetusyrittäjää
tukea: On selvitetty tiemaksuja. On selvitetty tilaajavastuulain tiukentamista. On selvitetty
sähköisten rahtikirjavaatimusten tiukentamista. On katsottu, voidaanko turvallisuutta lisä-
tä tiukentamalla rengasvaatimuksia. On pyritty katsomaan, miten EU:ssa voidaan vaikut-
taa. Me olemme pyrkineet olemaan aktiivisia sen suhteen, että maantiepakettia käsiteltäes-
sä kabotaasi olisi aktiivisesti esillä.

Toisin  kuin edustaja Taavitsainen  sanoo  tässä, tämä asia tuli esille valitettavasti
SKALin omasta englanninkielisestä esitteestä, ei Trafista johtuen — sen varmistin vielä tä-
nään, että näin on. Elikkä nyt me siivoamme kyllä ihan toimialan itsensä aiheuttamaa, syn-
tynyttä tilannetta.

En myöskään ole koskaan todennut, että Suomea uhkaisivat taannehtivasti vahingonkor-
vausvaatimukset, vaan että jos Suomi tuomittaisiin, niin kyse ei olisi niinkään niistä sank-
tioista, joita mahdollisesti Suomelle asetettaisiin, vaan siitä, että se mahdollistaisi Suomel-
le sen, että mikäli Suomi todettaisiin syylliseksi tai jotenkin näin, niin silloin jokainen kul-
jetusyrittäjä, joka ei olisi saanut ajaa täällä niitä kabotaaseja, joita EU on esittänyt, voisi ha-
kea vahingonkorvausta. Ja tämä on toki ulkoministeriön linjausta, mitkä ovat ne riskit,
mikä on se skenaario, mikä on se EU-politiikan kokonaiskuva, jossa Suomen halutaan ole-
van, missä halutaan olla tiukkana, missä halutaan olla vähemmän tiukka. Jokainen sekto-
riministeri pyrkii puolustamaan omaansa viimeiseen saakka, mutta se viimekätinen linjaus
Suomen kannasta tehdään ulkoministeriön ja suuren valiokunnan viimeisenä sanana. Ja
sen jälkeen minun on laitettava eteenpäin se kansallinen lainsäädäntö.

Nyt minä esitän ja toivon eduskunnalta viisautta — ei vastakkainasettelua, vaan ratkai-
sujen hakemista, mutta myös varautumista sen suhteen, että jos joudumme näihin ja tämän
hallituksen esityksen viemään eteenpäin, niin meillä on myös valmiina keinoja, millä suo-
malaista kuljetusyrittäjyyttä tuetaan. — Kiitos.

19.12 Sari Essayah kd (vastauspuheenvuoro): Rouva puhemies! Kiitoksia ministerille
tässä vaiheessa, voisi sanoa, varsin rohkaisevasta puheenvuorosta. Ehkä joskus pitää osata
12



Pöytäkirjan asiakohta PTK 4/2016 vp
niitä rivinvälejäkin lukea, ja tässä ainakin minulle itselleni jäi sellainen tuntuma ministerin
puheenvuorosta, että ei siellä valiokunnassakaan tarvitse niin kauheasti hötkyillä tämän
asian kanssa, jos nyt oikein ymmärsin. Varmasti semmoinen runsas ja monipuolinen kuu-
leminen tämän asian kohdalla lienee paikallaan. On äärimmäisen tärkeätä, että tosiaankin
tässä tilanteessa — kuten aivan oikein on todettu — tätä kokonaisriskiä pitää arvioida, ko-
konaisuutta pitää arvioida. Kun EU-asetuksesta puuttuu tilapäisyyden ja kuljetusten mää-
ritelmä ja Suomi on tehnyt siitä omat johtopäätöksensä, omat näkemyksensä ja ne eivät
kelpaa komissiolle, niin minä ainakin uskaltaisin tulkita tätä niin, että siinä mielessä meillä
ei niin hirvittävää kiirettä nyt tämän asian oikomisessa ole. Meillä on nyt vähän erilainen
näkemys komission kanssa siitä, mikä on tilapäistä ja mikä on kuljetus, ja siinä mielessä
minä luulen, että tämä keskustelu antaa hyvää osviittaa myöskin sinne valiokunnan suun-
taan. Kiitoksia ministerille.

19.14 Antero Laukkanen kd: Arvoisa puhemies! Ministerille selkeistä vastauksista kii-
tos.

Kyllä Suomi voi ajaa vahvasti omia etujaan, niin kaikki muutkin maat tekevät, tekevät
juuri tällaista — niin kuin tässä nyt vähän henki on se, että tässä on kolme vuotta aikaa tätä
pyöritellä valiokunnassa edestakaisin, sinne sun tänne. Ei ole mitään hoppua tämän asian
kanssa. Pitää antaa nyt aikaa suomalaisille kuljetusyrittäjille myös sopeutua tähän tilantee-
seen. Voihan se olla, kyllä näin veikkaan, että sitten aikanaan, jos tässä nyt joitain sankti-
oita syntyisi, sillä kuljetusyrittäjällä, joka Suomesta hakisi korvausta, olisi mieletön näyt-
tötaakka osoittaa, että hän olisi silloin vuonna 2015 pystynyt tekemään semmoisen tarjouk-
sen, että olisi saanut kaikki kuljetukset täällä. Kyllä sellaista asianajajavelhoa saataisiin
odottaa tässä maassa aika pitkään, joka pystyisi todistamaan sen, että hänelle on syntynyt
haittaa.

Puhemies Maria Lohela: Ymmärsinkö oikein, että edustaja Torniainenkin pyysi vastaus-
puheenvuoroa? (Ari Torniainen: Kyllä!) — Kyllä.

19.15 Ari Torniainen kesk (vastauspuheenvuoro): Arvoisa rouva puhemies! Myöskin
omasta puolestani iso kiitos ministeri Bernerille tuosta selvityksestä ja noista vastauksista,
joita te annoitte meille edustajille, keitä tässä salissa vielä on, ja siitä selvityksestä, minkä
takia nimenomaan tämä hallituksen esitys on täällä meidän salikeskustelussamme nytten,
ja niistä taustatiedoista myöskin, että mistä se on tullut.

Olen käsittänyt, että kyllä tässä salissa me kaikki yhteisesti haluamme turvata suomalai-
sen kuljetusyrittäjyyden tulevaisuudessa ja nimenomaan niitten suomalaisten kuljettajien
työpaikat ja tulevaisuuden myöskin heille. Etsitään nytten kaikki yhdessä sitten niitä kei-
noja, oikeastaan käännetään kaikki matot ja katsotaan, löytyykö mattojen altakin vielä nii-
tä keinoja, millä voidaan niitä tapoja löytää, että se suomalainen yrittäjyys on voimissaan
myöskin tulevaisuudessa.

Keskustelu päättyi.

Asia lähetettiin liikenne- ja viestintävaliokuntaan.
13


