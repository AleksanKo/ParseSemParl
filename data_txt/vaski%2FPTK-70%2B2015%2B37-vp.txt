















































DEM6D57.tmp.xml


Pöytäkirjan asiakohta PTK 70/2015 vp

 Tarkistettu
4.0

Pöytäkirjan asiakohta 

PTK 70/2015 vp

Täysistunto

Keskiviikko 25.11.2015 klo 14.00—23.16

37. Toimenpidealoite työttömyysturvan käyttämisestä aktiiviseen työllistämiseen
Toimenpidealoite TPA 12/2015 vp Sari Essayah kd

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 37. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

22.13 Peter Östman kd: Arvoisa rouva puhemies! Hallitus on ilmoittanut tuovansa edus-
kuntaan ensi keväänä esityksen ansiosidonnaisen työttömyyspäivärahan keston lyhentämi-
sestä. Kristillisdemokraattien mielestä ansiosidonnaisen työttömyysturvan keston lyhentä-
misen vaihtoehtona tulisi tarjota työttömälle mahdollisuutta käyttää viimeiset 100 päivää
palkkatukeen tai starttirahaan. Näin työttömyysetuus otettaisiin aktiivikäyttöön.

Hallituksen talouspoliittinen ministerivaliokunta on sopinut, että ansiosidonnaista työt-
tömyysturvaa lyhennetään 100 päivällä 500:sta 400 päivään vuoden 2017 alusta alkaen.
Alle kolmen vuoden työhistorialla ansiosidonnaisen työttömyysturvan kesto lyhenisi
400:sta 300 päivään, ja vain yli 58-vuotiailla se säilyisi 500 päivässä.

Työttömyysturvan aktiivikäyttöä on jo kokeiltu pienessä mittakaavassa. Osalla työ-
markkinatukea saaneista työttömistä oli viime vuoden loppuun saakka mahdollisuus käyt-
tää omaa työttömyysturvaansa palkkatukeen tai starttirahaan. Järjestelmä kuitenkin puret-
tiin ja sitä koskevat säädökset kumottiin tämän vuoden alussa. Työttömyysturvan aktiivi-
käyttöä on luvattu selvitellä jatkoa ajatellen.

Arvoisa rouva puhemies! Edellä olevan perusteella ehdotan, että hallitus ryhtyy toimen-
piteisiin, jotta ansiosidonnainen työttömyyspäiväraha nykyisten viimeisten 100 päivän
osalta voidaan maksaa työttömän työllistävälle työnantajalle palkkatukena tai starttirahana
tämän oman yritystoiminnan aloittamiseen.

Keskustelu päättyi.

Asia lähetettiin sosiaali- ja terveysvaliokuntaan.


