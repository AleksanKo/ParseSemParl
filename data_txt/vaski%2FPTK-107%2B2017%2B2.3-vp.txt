















































DEM9D54.tmpSave.xml


Pöytäkirjan asiakohta PTK 107/2017 vp

 Tarkistettu
4.0

Pöytäkirjan asiakohta 

PTK 107/2017 vp

Täysistunto

Torstai 19.10.2017 klo 16.01—17.02

2.3. Suullinen kysymys ajolupien myöntämisen laajentamisesta (Jukka Kopra kok)
Suullinen kysymys SKT 144/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Kopra.

Keskustelu

16.57 Jukka Kopra kok: Arvoisa herra puhemies! Valtioneuvosto on tänään antanut
eduskunnalle esityksen ajokorttilain muuttamisesta. Uuden ajokorttilain tarkoituksena on
keventää ajokorttikoulutuksen sääntelyä, laskea ajokortin hintaa ja helpottaa ajokortin
hankkimista.

Lakiehdotuksessa esitetään muutoksia myös ulkomaisten ajokorttien hyväksymiseen.
Jatkossa Suomessa saisi ajaa muillakin kuin EU- ja Eta-valtioissa ja Geneven ja Wienin
kansainvälisiin tieliikennesopimuksiin liittyneissä valtioissa myönnetyillä ajokorteilla.
Näin ollen esimerkiksi kiinalaiset matkailijat voisivat Suomessa ajaa Kiinassa myönnetyil-
lä ajokorteilla ollessaan täällä turisteina. Kysynkin teiltä, arvoisa ministeri Lintilä: minkä-
laisia piristäviä vaikutuksia tällä ajolupien myöntämisen laajentamisella on suomalaisen
matkailun, pienempien matkailukohteiden ja maaseudun elinvoiman lisäämisen kannalta?

16.58 Elinkeinoministeri Mika Lintilä (vastauspuheenvuoro): Arvoisa puhemies! Niin
kuin kysyjä tietää, tämä lakihan kuuluu liikenneministeri Bernerin rooteliin, ja itse en tun-
ne tämän lain valmistelua, niin että voisin sinällään sen lain sisältöä kommentoida. Mat-
kailusta vastaavana ministerinä tiedän, että esimerkiksi pohjoisessa tulee usein näitä tilan-
teita, että varsinkin idästä tulleet matkailijat haluaisivat vuokrata auton mutta koska heillä
ei ole ajolupaa, joka oikeuttaisi heitä ajamaan, niin heillä ei ole tätä mahdollisuutta, ja sii-
hen tietysti puututaan nyt tässä uudessa laissa.

Ensimmäinen varapuhemies Mauri Pekkarinen: Kun asianomainen liikenne- ja vies-
tintäministeri ei ole paikalla, niin tämä kysymys on tällä erää loppuun käsitelty.

Kysymyksen käsittely päättyi.


