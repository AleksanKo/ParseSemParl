















































DEM7A9E.tmp.xml


Pöytäkirjan asiakohta PTK 174/2018 vp
Pöytäkirjan asiakohta 

PTK 174/2018 vp

Täysistunto

Maanantai 11.3.2019 klo 12.03—15.06

7. Hallituksen esitys eduskunnalle osakesäästötilin tuloverotusta ja eräiden vakuutustuot-
teiden tuloverotuksen uudistamista koskevaksi lainsäädännöksi

Hallituksen esitys HE 275/2018 vp
Valiokunnan mietintö VaVM 37/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

14.05 Sami Savio ps: Arvoisa puhemies! Nyt jo kaatuneelle Sipilän hallitukselle — vaik-
kakin hallituksen ero tapahtui ainakin puolitoista vuotta liian myöhään — on kerrankin an-
nettava kiitosta järkevän lakiehdotuksen tekemisestä. Kiitokseni koskee siis osakesäästöti-
lin käyttöönottoa, kuten tässä hallituksen ehdotuksessa esitetään.

Suomalainen kansankapitalismi on jo pitkään ollut varsin vaatimatonta esimerkiksi
Ruotsiin verrattuna, ja suuri osa tavallisten kansalaisten varallisuudesta on joko sidottuna
asuntoihin tai makaa likimain tuottamattomana lähes nollakorkoisilla pankkitileillä. Niillä
on suomalaisten talletuksia jo yli 80 miljardin euron arvosta. Kansankapitalismin ja koti-
maisen omistuksen kannalta onkin mielestäni hyväksi, että osakesäästötili, jolla suomalai-
set voivat kasvattaa varallisuuttaan pitkäjänteisesti esimerkiksi vanhuuden turvaksi ja jon-
ka tuottoja verotetaan vasta karttunutta varallisuutta tililtä nostettaessa, on näkemässä ensi
vuoden alussa päivänvalon. Osakesäästötilille tehtävien talletusten 50 000 euron yläraja ta-
kaa sen, että tämän esityksen hyödyt kohdistuvat nimenomaan tavallisille säästeliäille suo-
malaistalouksille. Positiivisena puolena on myös se, että osakesäästötili nostaa suorien
osakesijoitusten houkuttelevuutta esimerkiksi kalliisiin osakerahastoihin verrattuna.

Arvoisa puhemies! Totean lopuksi, että olisi hyvin tärkeää, että osakkeenomistajat myös
osallistuisivat yhtiökokouksiin ja toimisivat siellä vastuullisina omistajina ja päätöksente-
kijöinä.

14.07 Timo Harakka sd: Arvoisa puhemies! Eduskunta on nyt historiallisen tilanteen
edessä. Nyt kun hallitus on eronnut, niin myöskin tämä hallituksen ja opposition välinen
raja on käynyt tarpeettomaksi. Jos ajatellaan positiivisesti, niin valtahan on nyt tällä het-
kellä eduskunnalla — aidosti. Se käyttää korkeinta valtiollista valtaa, kuten perustuslaissa
sanotaan. Jos koskaan, niin nyt meillä on mahdollista tarkastella lainsäädäntöä avoimesti ja
ennakkoluulottomasti ja aidosti kansakunnan parasta ajatellen muusta poliittisesta tahdos-
 Tarkistettu
4.0



Pöytäkirjan asiakohta PTK 174/2018 vp
ta vapautettuina. Siksi vetoankin koko eduskuntaan nyt sen osalta, että kohta kertomaani
suhtauduttaisiin laidasta laitaan avoimin mielin.

Itse osakesäästötili tulee. Sen sisällöstä on jo päätetty, ja se poliittinen tahto, joka on ha-
lunnut sen aikaansaada ja joka nojaa vuoden 2015 enemmistöön, on sen toteuttamassa. Nyt
kysymys on tässä vaiheessa enää siitä, näkeekö eduskunnan enemmistö tarpeellisena liit-
tää tähän aivan uuteen, monella tapaa ennakoimattomaan finanssi-instrumenttiin tarpeelli-
sia, ellei jopa välttämättömiä, vakuutuksen kaltaisia elementtejä, eräänlaista vahinkova-
kuutusta.

Nimittäin kuten olen tässä aikaisemminkin todennut, arvoisa puhemies, yksi keskeinen
kysymys on jäänyt vielä liian vähäiselle huomiolle, ja se on se, rinnastuuko osakesäästötili
— ja millä ehdoilla — vastaaviin ulkomaalaisiin sijoitustuotteisiin. Suomihan ei voi EU:n
pääomien vapaan liikkuvuuden vuoksi syrjiä ulkomaisia sijoitustilejä suhteessa suomalai-
siin. Tämän hyväksytyn lakiesityksen muotoilun vuoksi on hyvin todennäköistä, että ulko-
maalaiset sijoitustilit, kuten Ruotsin ISK-tili, rinnastetaan suomalaiseen osakesäästötiliin,
jolloin niille maksetut osingot vapautetaan verosta Suomessa. Myöskään myöhempiä nos-
toja ei yleensä voida verosopimusten vuoksi verottaa Suomessa.

Käytännössä veromenetykset voivat olla mittavia, sillä esimerkiksi ISK-tili Ruotsissa on
sijoittajalle huomattavasti edullisempi kuin tämä Suomen osakesäästötili, ja sadoillatuhan-
silla ruotsalaisilla on suomalaisia osakkeita, muun muassa Nordeaa. Lisäksi malli voi joh-
taa verosuunnittelun lisääntymiseen, jolloin veromenetysriski voi olla jopa yli 100 miljoo-
naa euroa vuositasolla. Rinnastus johtaisi siis käytännössä siihen, että suomalainen osake-
säästötili ei olisi kilpailukykyinen verrattuna esimerkiksi Ruotsin ISK-tiliin. Se voisi siis
merkitä jopa sitä, että suomalaiset minkään estämättä siirtyvät käyttämään ulkomaisia si-
joitustilejä ja osakesäästötilin merkitys jää vähäiseksi. Ja tässähän tämä koko asian pihvi
on, arvoisat kollegat ja arvoisa puhemies. Kun tavoitteena on ollut saada suomalaiset si-
joittamaan suomalaisiin osakkeisiin, niin lopputulos voi olla se, että suomalaiset sijoittavat
ulkomaalaisille tileille ja ulkomaalaisiin osakkeisiin tai sitten että suomalaisista osakkeista
saatava hyöty jää ulkomaalaisilta sijoittajilta verottamatta.

Esityksessä ei ole käyty kovinkaan tarkkaan läpi EU-tuomioistuimen ratkaisuja eikä
myöskään eri sijoitusmuotojen verokohtelua pohtineen valtiovarainministeriön työryh-
män raporttia. Olennaistahan tässä EU-tuomioistuimen oikeuskäytännössä on se, että kun
rinnastetaan, pohditaan, ovatko nämä tuotteet rinnastettavia, niin on hyväksytty lähinnä
laissa olevat objektiiviset erotteluperusteet. Sen sijaan erottelua ei ole tehty oikeudellisen
muodon perusteella. Nyt esitetyissä ja hyväksytyissäkin tuloverolain 53 b §:ssä ja lähdeve-
rolain 3 §:ssä on ainoastaan oikeudellinen muoto, mutta ei lainkaan objektiivisia kriteere-
jä, joilla arvioidaan, mikä tämä pykälässä tarkoitettu osakesäästötili varsinaisesti on. Siksi
on riski siitä, että hyvinkin väljästi osakesäästötiliä muistuttava sijoitustili, esimerkiksi
ISK-tili, vapautetaan lähdeverosta, ja silloin riski on suuri.

Joten lopuksi, arvoisa puhemies, esitän neljä lausumaa, joista siis tämä 4. lausuma on se,
jolle toivoisin koko eduskunnan erityistä ymmärrystä. Lausumat kuuluvat näin:

1. ”Eduskunta edellyttää, että valtioneuvosto käynnistää viivyttelemättä selvityksen sen
arvioimiseksi, miten kapitalisaatiosopimukset ja muut sijoitussidonnaiset vakuutustuot-
teet vaikuttavat Suomen veropohjaan, ja ryhtyy tarvittaessa viipymättä toimenpiteisiin
Suomen veropohjan turvaamiseksi.”

2. ”Eduskunta edellyttää, että valtioneuvosto valmistelee viivyttelemättä eduskunnalle
esityksen, jolla tiivistetään veropohjaa uudistamalla kapitalisaatiosopimusten ja muiden si-
2



Pöytäkirjan asiakohta PTK 174/2018 vp
joitussidonnaisten vakuutustuotteiden verotusta tasapuoliseksi suhteessa suoriin sijoituk-
siin siten, että kyseisiin vakuutustuotteisiin kertyneitä tuloja verotetaan vuosittain.”

3. ”Eduskunta edellyttää, että hallitus valmistelee veropohjan tiivistämiseksi eduskun-
nalle viivyttelemättä esityksen yksityishenkilöiden arvonnousuverosta eli exit taxista.”

Ja sitten lopuksi, arvoisa puhemies, tämä 4. lausuma: ”Eduskunta edellyttää, että valtio-
neuvosto laatii ennen osakesäästötilin verotusta koskevan lainsäädännön voimaantuloa
selvityksen siitä, missä olosuhteissa ulkomaiset sijoitustilit voidaan rinnastaa suomalai-
seen osakesäästötiliin ja kuinka suuren riskin Suomen veropohjalle tämä aiheuttaa, sekä
ryhtyy tarvittaessa viipymättä toimenpiteisiin lainsäädännön uudistamiseksi.”

14.13 Pia Viitanen sd: Arvoisa puhemies! Kannatan edustaja Harakan esittämiä viisaita
lausumia. Ja, puhemies, toivon todella, että tämä äskeinen puheenvuoro, vaikka tässä sa-
lissa nyt ei ole hurjasti porukkaa, olisi kuitenkin tavoittanut mahdollisimman monen edus-
tajan esimerkiksi omissa työhuoneissaan. Nimittäin mielestäni edustaja Harakka perusteli
erittäin hyvin sen, miksi erityisesti tämä 4. lausuma voisi olla sellainen, että koko eduskun-
nan olisi helppo ja hyvä ja jopa tarpeellista se yksimielisesti tai enemmistöllä joka tapauk-
sessa hyväksyä. Nimittäin varmasti on meidän kaikkien yhteinen intressi selvittää ennen
voimaantuloa, millainen riski nimenomaan veromenetyksiin ulkomaisille tileille ja vero-
menetyksiin täällä kotimaassa näiden ulkomaisten sijoitusten vuoksi on olemassa sisällä
tässä ehdotuksessa. 

Mielestäni tämä on tärkeä ja jopa sen kaltainen asia, että meiltä päättäjiltä edellytetään
sitä, että kuitenkin voisimme olla tietoisia mahdollisista veromenetysten uhista aikana, jol-
loin varmasti tulemme tarvitsemaan yhteistä veropohjaa myös sille, että voisimme jatkos-
sakin turvata esimerkiksi hyvät palvelut vanhuksille tai sen, että meidän heikompiosaisis-
takin ihmisistä pidettäisiin huolta. Ja siksi näen tällaisessa tilanteessa erityisen tärkeäksi
sen, että emme ainakaan tekisi sellaisia lakeja, joilla nimenomaan tämänkaltaisiin tarkoi-
tuksiin menettäisimme verotuloja — päinvastoin meidän pitäisi saada tämänkaltaisiin nii-
tä niin sanotusti lisää. Varsinkin, kun olemme siinä tilanteessa, että meillä ei ole hallitusta,
meillä ei ole poliittista hallitusta, eduskunta päättää — ehkä nämä hallitus—oppositio-ra-
jat eivät ole enää samantyyppisessä asetelmassa kuin ne olivat vielä viime viikolla tähän ai-
kaan, kun asiasta keskustelimme edellisen kerran — todella vetoan siihen, että me kaikki
voisimme harkita ainakin tätä viimeistä lausumaa yhteisesti hyväksyttäväksi.

Minä tietenkin kannatan lämmöllä myös näitä kolmea edellistä lausumaa, joissa mieles-
täni hyvin aiheellisesti puututaan näihin vakuutuskuoriin, siihen, että myös niiden verome-
netyksistä tehdään selvitys ja että sinne kertyneet tuotot verotettaisiin vuosittain. Ja myös
tämä exit tax -arvonnousuvero, joka sisältyy tuohon lausumaan 3, on mielestäni tärkeä
asia.

Näillä sanoin, puhemies, kannatan näitä lausumia, ja toivon, että eduskunta nyt miettisi
tätä tilannetta ja näkisi tarpeelliseksi, että kuitenkin haluamme ensin selvittää veronmene-
tysuhat.

Keskustelu päättyi ja asian käsittely keskeytettiin.
3


	7
	14.05
	14.07
	14.13


