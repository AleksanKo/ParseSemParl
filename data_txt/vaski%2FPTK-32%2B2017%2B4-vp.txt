















































DEM7E2A.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

4. Valtiontalouden tarkastusviraston kertomus eduskunnalle puoluerahoituksen valvon-
nasta 2016

Kertomus K 1/2017 vp
Valiokunnan mietintö TrVM 2/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 4.
asia. Käsittelyn pohjana on tarkastusvaliokunnan mietintö TrVM 2/2017 vp.

Keskustelu

17.54 Olavi Ala-Nissilä kesk (esittelypuheenvuoro): Arvoisa herra puhemies! Esittelen
lyhyesti valiokunnan mietintöä koskien puoluerahoituksen valvontaa vuodelta 2016.

Puoluelaissa säädetyn tarkastusoikeuden piiriinhän kuuluvat puolueet, puoluelain tar-
koittamat avustuspäätöksessä mainitut yhteisöt sekä puolueen lähiyhteisöt. Itse asiassa val-
vottavia on kaiken kaikkiaan 145. Nyt tällä tarkastuskierroksella ovat olleet mukana muun
muassa 8 eduskuntapuoluetta ja sitten piirijärjestöjä ja naisjärjestöjä. Kaikki nämä tarkas-
tuksen kohteet on tullut käytyä lävitse vuosina 2012—2016.

Tekemissään tarkastuksissa virasto kiinnitti erityisesti huomiota vastaanotettuja tukia
koskevien euromääräisten enimmäismäärien noudattamiseen ja sisällöllisiin rajoituksiin.
Tarkastusten perusteella puoluerahoitusta koskevat ajantasaiset ilmoitukset ovat tarkastus-
viraston mukaan täydennysten jälkeen olennaisilta osin oikein ja antavat tarkastettujen yh-
teisöjen saamasta tuesta olennaisilta osin oikeat tiedot. 

Tarkastusvaliokunta on laatinut vuosittain mietinnön puoluerahoituksen valvonnasta,
siis vuodesta 2012 lähtien. Tarkastusviraston mukaan näiden valvottavien yhteisöjen kir-
janpito on hoidettu pääsääntöisesti asianmukaisesti siten, että puoluelain säännösten val-
vonta on ollut kirjanpidon perusteella toteutettavissa. 

Tarkastusvaliokunta esitti vuonna 2012 käsityksen siitä, että kunnallisista luottamustoi-
mista perittyä luottamushenkilömaksua voidaan pitää perustellusti puoluelaissa tarkoitet-
tuna puolueen tavanomaiseen järjestötoimintaan kuuluvana käyvän arvon mukaisena suo-
rituksena edellyttäen, että sitä ei käytetä vaalikampanjan varainhankintaan. Tarkastusvi-
rasto on tämän jälkeen ottanut lain soveltamisessa ja tulkinnassa huomioon tarkastusvalio-
kunnan kannanoton.

Viime vuonna valiokunta toi mietinnössään esiin, että puolueiden kaikkia ehdokkaita
koskevia ehdokasmaksuja, joilla vakiintuneen tavan mukaan rahoitetaan yhteistä vaalityö-
tä, on pidettävä luontevana osana vaalityön rahoitusta eikä niitä pitäisi katsoa ilmoitusvel-
vollisuuteen kuuluvaksi ulkopuoliseksi tueksi. Tämä sillä edellytyksellä, että ehdokkaat
itse ilmoittavat maksut omissa vaalirahailmoituksissaan.
 Tarkistettu
4.0



Pöytäkirjan asiakohta PTK 32/2017 vp
Valiokunta toteaa myös, että viraston valvontansa pohjalta esiin nostamat puutteet ja ke-
hittämistarpeet ovat tärkeitä havaintoja, mutta ne eivät ole ongelmallisia järjestelmän toi-
mivuuden kannalta. Valiokunta kiinnittää edelleen huomiota vaali- ja puoluerahoituksen
tukea ja ilmoitusvelvollisuutta koskeviin säännöksiin, joiden tulee valiokunnan mukaan
olla selkeitä ja toteuttamiskelpoisia arjen vaali- ja puoluetyössä sekä tukea aidosti lainsää-
dännön tavoitetta mahdollistaa sidonnaisuuksien arvioiminen puolueiden perustoiminnas-
ta ja vaalikampanjoiden rahoituksesta. 

Arvoisa puhemies! Tämä valiokunnan mietintö, niin kuin tarkastusvaliokunnan mietin-
nöt yleensä, on yksimielinen.

17.57 Pia Viitanen sd: Arvoisa herra puhemies! Ei tässä sen pitempää puheenvuoroa tar-
vitse pitää, mutta tavoilleni hyvin uskollisena haluan myös tässä yhteydessä, kun puhum-
me tästä puoluerahoituksesta ja vaalirahoituksesta, muistuttaa tätä salia siitä periaatteesta,
minkä olemme usein nostaneet keskusteluun ja mistä olemme keskustelleet täällä tälläkin
kaudella, että olisiko syytä jatkossa, kun kehitämme erilaista vaaleihin liittyvää käytän-
töämme ja lainsäädäntöämme, päätyä siihen, että näissä vaalikampanjoissa otettaisiin käyt-
töön kampanjakatto. Me sosiaalidemokraatithan olemme tätä kannattaneet ja tätä usein
keskusteluun nostaneet, ja halusin käyttää tämän puheenvuoron siksi, puhemies, koska
käymme jälleen kerran vaalikampanjoita. Ilmiöhän on ollut selkeä erilaisissa vaaleissa:
kampanjoihin enemmän ja enemmän käytetään rahaa. Siksi olisi viisasta palata siihen
asiaan, joka aikoinaan oli esillä myös tuolla komiteassa, joka tätä lainsäädäntöä valmisteli,
eli kampanjakattoajatukseen. Halusin myös tässä yhteydessä, puhemies, tämän puheen-
vuoron käyttää, koska mielestäni kuitenkin olisi hyvä, että demokraattisissa vaaleissa raha
ei pääsisi liikaa ratkaisemaan eikä vain se, että saadaan mahdollisimman näkyvää aikaisek-
si, vaan että tietenkin sisällöt ja asia pääsisi etusijalle.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 1/2017 vp joh-
dosta. Asian käsittely päättyi.
2


