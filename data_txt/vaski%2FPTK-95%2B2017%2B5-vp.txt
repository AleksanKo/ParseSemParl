















































DEMC5AB.tmpSave.xml


Pöytäkirjan asiakohta PTK 95/2017 vp
Pöytäkirjan asiakohta 

PTK 95/2017 vp

Täysistunto

Torstai 28.9.2017 klo 16.00—17.38

5. Lakialoite laiksi työsopimuslain 4 luvun 3 §:n muuttamisesta
Lakialoite LA 32/2017 vp Aila Paloniemi kesk ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

17.29 Aila Paloniemi kesk (esittelypuheenvuoro): Arvoisa herra puhemies! Sijaisperhei-
siin sijoitetaan alle 18-vuotiaita lapsia. Lapsen tarpeisiin perustuen sijoittavat tahot suosit-
televat toisen sijaisvanhemman kotiin jäämistä ainakin lapsen ensimmäiseksi sijoitusvuo-
deksi. Tämä on pääsääntöisesti aina myös lapsen edun mukaista: sijoittavat tahot suositte-
levat lapsen tarpeisiin perustuen, että jompikumpi lapsen sijaisvanhemmista jää kotiin hoi-
tamaan lasta ainakin ensimmäiseksi sijoitusvuodeksi. Voimassa olevan lainsäädännön mu-
kaan perhehoitajalla on kuitenkin oikeus jäädä hoitovapaalle vain, jos sijoitettu lapsi on
alle 3-vuotias. Lapsen näkökulmasta tärkeintä olisi kuitenkin, että vanhemmalla on mah-
dollisuus jäädä kotiin hoitamaan sijoitettua lasta riippumatta lapsen iästä.

Me lakialoitteen allekirjoittajat esitämme, että hoitovapaaoikeutta laajennettaisiin siten,
että toimeksiantosuhteisella perhehoitajalla ja perhehoitolain 16 §:n perusteella lapsen
oheishuoltajana toimivalla sijaisvanhemmalla on oikeus kahden vuoden hoitovapaaseen
lapsen sijoituksen jälkeen riippumatta lapsen iästä. Perusteluna hoitovapaaoikeuden laa-
jentamiselle esitämme seuraavaa: "Huostaanotto on aina viimesijainen lastensuojelun toi-
menpide, ja se toteutetaan vain, jos lapsen terveyden ja turvallisuuden arvioidaan vaaran-
tuvan vakavasti biologisessa perheessä. Monet huostaan otetut lapset ovat kokeneet hyvin
raskaita asioita, jotka näkyvät usein erityisen tuen tarpeina. Vanhempana sijoitettu lapsi on
saattanut kohdata elämänsä aikana monenlaista kaltoinkohtelua ja heitteillejättöä, ja hänen
erityisen tuen tarpeensa voivat olla erittäin suuret."

Sijoituksen alkuvaiheessa onkin erityisen tärkeää, että perheellä on lapselle riittävästi ai-
kaa sekä mahdollisuus vastata lapsen yksilöllisiin tarpeisiin. Lapselle muutto uuteen per-
heeseen on jo sinällään iso muutos. Sopeutuminen uuteen perheeseen ja ympäristöön vie
aikaa. Sijoituksen alkuvaiheessa annettu aika ja tuki voivat ehkäistä merkittävästi myö-
hemmän ja mahdollisesti suuremman tuen tarvetta.

Sijaisvanhemmista on koko ajan erittäin kova pula siitä huolimatta, että perhehoito on
lastensuojelulain mukaan sijaishuollon ensimmäinen ja ensisijainen hoitomuoto. Nykyti-
lanne, jossa sijaisvanhemmalla ei ole oikeutta hoitovapaaseen yli 3-vuotiaan lapsen koh-
dalla, ei tue sijaisvanhemmaksi ryhtymistä haastavista tilanteista tuleville vanhemmille
 Tarkistettu
4.0



Pöytäkirjan asiakohta PTK 95/2017 vp
lapsille. Usein juuri näille lapsille on vaikeaa löytää sijaisperheitä. Hoitovapaaoikeuden
laajentaminen koskemaan kaikenikäisiä sijoitettuja lapsia edesauttaisi myös nuoren tai si-
sarusryhmän sijoittamista perhehoitoon. Lakimuutos lisää myös sijoitettujen lasten keski-
näistä tasa-arvoa päästä perhehoitoon ja saada itselleen sijaisperhe.

Vaativat lastensuojelun sijoitukset edellyttävät pääsääntöisesti sijaisvanhemman kotiin
jäämistä, jotta lapsen sijoituksen alkuvaiheen erityisiin tarpeisiin pystytään vastaamaan,
kuten jo totesinkin. Ilman hoitovapaaoikeutta sijaisvanhempi saattaa joutua jopa irtisanou-
tumaan työstään ja jättämään oman ammatillisen työuransa sekä palkkatulonsa ja sen myö-
tä eläkekertymän. Perhehoitajaksi ryhtyminen voi siten merkitä suurta taloudellista riskiä
huomioon ottaen, että perhehoitosijoitus on aina vain toistaiseksi jatkuva. Riippuen muun
muassa lapsen hoitoisuudesta sijoitus voi päättyä perhehoidossa huomattavasti oletettua ai-
kaisemmin. Tilanne on perhehoitajan taloudellisen tilanteen kannalta kohtuuton ja epäoi-
keudenmukainen. Kuitenkin monille sijaisvanhemmuus merkitsee nimenomaan vanhem-
muutta, eli he ovat sijoitetuille lapsille vanhempina rakkaudesta ja suurella sydämellä ei-
vätkä läheskään aina halua ajatella tehtävää ammattina tai tulonlähteenä.

Esittämämme muutoksen lisäkustannukset kunnille ovat vähäiset. Päätoimiselle perhe-
hoitajalle maksetaan jo nyt korotettua hoitopalkkiota. Hoitovapaaoikeuden laajentumisen
myötä päätoimisten perhehoitajien määrä voi lisääntyä, jolloin hoitopalkkion osalta kus-
tannukset nousevat. Samalla kuitenkin perhesijoitusten määrä lisääntyy, mikä taas merkit-
see lastensuojelun laitoshoidon kustannusten vähenemistä. Työnantajan kustannuksia
muutos ei juurikaan lisäisi, koska perhehoitajien hoitovapaa on lähes kaikilla palkatonta
vapaata.

Siksi ehdotammekin, että muutettaisiin työsopimuslain 4 lukua niin, että 4 luvun 3 §, sii-
nä muodossa kuin se on laissa 533/2006, kuuluu seuraavasti:

"Perhevapaat, 3 §, Hoitovapaa: Työntekijällä on oikeus saada hoitovapaata lapsensa tai
muun hänen taloudessaan vakituisesti asuvan lapsen hoitamiseksi, kunnes lapsi täyttää kol-
me vuotta. Ottolapsen vanhemman oikeus hoitovapaaseen jatkuu kuitenkin siihen saakka,
kun lapseksi ottamisesta on kulunut kaksi vuotta, enintään siihen saakka, kun lapsi aloittaa
koulun. Toimeksiantosuhteisella perhehoitajalla ja perhehoitolain 16 §:n perusteella lap-
sen oheishuoltajana toimivalla sijaisvanhemmalla on oikeus kahden vuoden hoitovapaa-
seen lapsen sijoituksen jälkeen riippumatta sijoitetun lapsen iästä."

17.34 Mikko Savola kesk: Arvoisa puhemies! Perhe on meille kaikille se ykkösasia ja
ydinasia, ja se, että lapsella on rakastavat vanhemmat, on kaiken lähtökohta. Aina eivät
kuitenkaan asiat niin iloisesti ole, ja niissä tapauksissa, kun vanhemmat eivät pysty omista
lapsistaan huolehtimaan, täytyy etsiä keinoja. Lasten sijoitukset ovat yksi keino, se viimei-
nen keino, aivan kuten aloitteen tekijä edustaja Paloniemi kuvasi.

Nämä sijoitukset ovat myös kunnille melko lailla kalliita, kun niitä tapahtuu. Sen takia
kunnissa täytyy aina ennalta ehkäisevään työhön pyrkiä panostamaan, että ongelmat tun-
nistetaan ajoissa ja että ongelmiin pystytään puuttumaan ajoissa ja apua sinne perheisiin
antamaan. Mutta kun kuitenkin näitä sijoituksia tulee, niin siinä avainasemassa on se, että
on ne rakastavat vanhemmat, ne sijaisvanhemmat siellä huolehtimassa lapsista.

Nämä eivät ole yksinkertaisia asioita koskaan. Se on lapselle kova paikka, se on iso
muutos, ja se vaatii myös hyvin paljon niiltä vanhemmilta, jotka ottavat sijoituslapset
omaan perheeseensä. Sen vuoksi on hyvin perusteltua muuttaa meillä lakia tähän suun-
taan, mitä edustaja Paloniemi esittää, että hoitovapaata pystyisi myös yli 3 vuoden ikäisille
2



Pöytäkirjan asiakohta PTK 95/2017 vp
antamaan, koska hyvin monissa tapauksissa se sijoitettu lapsi on yli 3-vuotias. Tässä ta-
pauksessa, kun näitä muutostekijöitä on paljon, pelkkä ikä ei ole se ainut tekijä, jolloin sitä
aikaa lapsen kanssa pitää olla enemmän.

Kuten viittasin näihin kustannuksiin, niin kyllä kustannusten kannalta olennaista on
myös se, että lapsen kanssa pärjätään siellä, arki saadaan rullaamaan mahdollisimman no-
peasti, ja tässä tapauksessa läsnäolo on kyllä välttämätön, joten kannatan hyvin lämpimästi
edustaja Paloniemen tekemää aloitetta.

17.36 Jani Mäkelä ps: Arvoisa puhemies! Aloite kuulostaa perustellulta ja tarpeeseen tu-
levalta. Joskus, kun näitä hyviä lakialoitteita tulee luettua ja kuunneltua, ihmettelen, että
miten tällainen epäkohta nyt voi tällä hetkelläkään olla olemassa ja miksi ei tätä ole jo hoi-
dettu kuntoon. Elikkä maailma ei lainsäädännönkään suhteen ole täysin valmis.

Toivon kovasti, että tämä lakialoite tai ainakin osat siitä päätyvät tavalla tai toisella to-
teutukseen, eli vaikkei olisikaan ehkä niin, että se hoitovapaa tulisi iästä riippumatta, niin
sitä ainakin venytettäisiin niin, ettei se lopu siihen kolmeen vuoteen vaan jatkuisi esimer-
kiksi viiteen tai seitsemään vuoteen tai miten nyt hyväksi katsotaan. Joka tapauksessa aja-
tuksena tämä on hyvä, ja toivon, että asiaa harkitaan vakavasti.

Keskustelu päättyi.

Asia lähetettiin työelämä- ja tasa-arvovaliokuntaan.
3


