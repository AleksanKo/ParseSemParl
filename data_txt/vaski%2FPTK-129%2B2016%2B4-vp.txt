















































DEMC75D.tmpSave.xml


Pöytäkirjan asiakohta PTK 129/2016 vp
Pöytäkirjan asiakohta 

PTK 129/2016 vp

Täysistunto

Maanantai 12.12.2016 klo 14.03—21.19

4. Hallituksen esitys eduskunnalle laeiksi makeisten, jäätelön ja virvoitusjuomien valmiste-
verosta annetun lain sekä eräiden juomapakkausten valmisteverosta annetun lain 3 §:n ja 
liitteen muuttamisesta

Hallituksen esitys HE 137/2016 vp
Toimenpidealoite TPA 37/2016 vp
Valiokunnan mietintö VaVM 31/2016 vp

Toinen käsittely, ainoa käsittely

Toinen varapuhemies Arto Satonen: Toiseen käsittelyyn ja ainoaan käsittelyyn esitel-
lään päiväjärjestyksen 4. asia. Nyt voidaan toisessa käsittelyssä hyväksyä tai hylätä lakieh-
dotukset, joiden sisällöstä päätettiin ensimmäisessä käsittelyssä. Lopuksi päätetään ainoas-
sa käsittelyssä toimenpidealoitteesta.

Keskustelu

18.30 Timo Harakka sd: Arvoisa puhemies! Tätä puheenvuoroa olen odottanut kohtalai-
sen pitkään. — Jos hallitusohjelmasta poistuu asioita reilun vuoden kuluttua, oppositiolla
on syytä tyytyväisyyteen, mutta makeisveron osalta näin ei ole. Se kuului hallituksen oh-
jelmaan, ja nyt se poistuu, kun viime vuonna ilmeni, että EU:lle tehdyt kantelut vaaranta-
vat makeisveron jatkon. Kun kuitenkin on ollut tuolloin jo selvää, että terveysperusteinen
vero nauttii laajaa kannatusta, on ihmeellistä, että tässä tuhlattiin kokonainen vuosi valmis-
telematta veronmuutosta sellaiseksi, jossa ei ole riskiä EU:n valtiontukisäännösten rikko-
misesta.

Sivumennen sanoen Suomi on osa Euroopan unionia eikä mikään tahdoton Brysselin
uhri. Suomi voi osoittaa tahtoa ja tarmoa, kuten Unkari ja Tanska, jotka ovat säätäneet kan-
santerveyttä edistäviä veroja. Ja Euroopan unioni suhtautuu myönteisesti terveysperustei-
siin veroihin. 

Puhuimme aikaisemmin täällä pienten yritysten arvonlisäverovelvollisuuden rajasta,
jossa Suomi on nyt aikanaan EU-jäsenneuvotteluissa sovitussa maksimisummassa, 10 000
euron liikevaihdossa. Mutta jotta yrittäjävähennyksen sijaan aidosti autettaisiin pienyrityk-
siä, olemme esittäneet neuvottelujen avaamista EU:n kanssa, jotta liikevaihtoraja voidaan
nostaa 30 000 euroon. Tämä on pienyritysten suurin toive. Ja mitä tekee Viro? Se on tiet-
tävästi avannut neuvottelut alv-rajan nostamisesta 40 000 euroon. Näin toimii siis maa,
joka ei uhriudu ja anna periksi vaan toimii aktiivisesti Euroopan unionissa. 

Suomi oli vielä viime vuosikymmenellä kokoaan suurempi vaikuttaja EU:ssa — luotet-
tu, rakentava ja ratkaisuja tarjoava maa. Nyt hallitus on perässähiihtäjä, joka arvostelee ja
syyttää Euroopan unionia siitä, mitä se ei kykene tekemään, ihan niin kuin edellinen halli-
tus on syntipukki kaikkeen pahaan, jota hyvä hallitus ei viisaimmillakaan päätöksillä pysty
 Tarkistettu
4.0



Pöytäkirjan asiakohta PTK 129/2016 vp
korjaamaan — voi voimattomuutta! — ja nyt tämä uhriutuminen maksaa Suomen valtiolle
100 miljoonaa euroa verotuloja. Ne on jouduttu kattamaan nestemäisten polttoaineiden ve-
ron korotuksilla ja uusilla säästöillä.

Eduskunnan sosiaali- ja terveysvaliokunta teki yksimielisen — siis myös hallituspuolu-
eiden edustajien kannattaman — lausuman. Se kuuluu näin: "Eduskunta edellyttää, että
hallitus käynnistää välittömästi säädösvalmistelun elintarvikkeiden terveysperusteisen val-
misteverotuksen kehittämiseksi." Valtiovarainvaliokunnassa näiden samojen hallituspuo-
lueiden edustajat eivät voineetkaan yhtyä lausumaan ja ainakin yhdelle edustajalle, joka is-
tuu molemmissa valiokunnissa, kävi niin, että hän joutui äänestämään itseään vastaan. 

Kahden pöydällejätönkään jälkeen hallitus ei voinut olla itsensä kanssa samaa mieltä,
joten sosialidemokraatit, vihreät ja vasemmistoliitto esittävät tämän lakiesityksen hylkää-
mistä eli 100 miljoonan euron verotuoton säilyttämistä. 

Hylkäämisen lisäksi meillä on ilo esittää lausuma. Se kuuluu näin: "Eduskunta edellyt-
tää, että hallitus käynnistää välittömästi sosiaali- ja terveysvaliokunnan yksimielisen kan-
nan mukaisesti säädösvalmistelun elintarvikkeiden terveysperusteisen valmisteverotuksen
kehittämiseksi."

18.34 Peter Östman kd: Arvoisa puhemies! Tässä hallituksen esityksessä ehdotetaan
muutettavaksi makeisten, jäätelön ja virvoitusjuomien valmisteverosta annettua lakia si-
ten, että makeisten ja jäätelön valmisteverosta luovuttaisiin.

Arvoisa puhemies! Tämä hallituksen esitys on ristiriidassa Sipilän hallituksen hallitus-
ohjelman kanssa. Hallitusohjelman veropoliittisiin linjauksiin kirjattiin, että makeisveroa
tullaan korottamaan, mutta yhtäkkiä hallitus päättikin, että Euroopan komission moittima
makeisvero poistuu vuoden 2017 alusta. Suomi voisi ottaa käyttöön terveysperusteisen so-
keriveron, mutta hallitus ei ole siihen halukas. Valtiovarainvaliokunnan mietinnössä lue-
tellaan pitkä lista mahdollisen terveysperusteisen sokeriveron haittoja. Samaan hengenve-
toon hallituspuolueiden valtiovarainvaliokunnan jäsenet ovat hyväksyneet mietintöteks-
tin, jossa todetaan, että tämä ei kuitenkaan estä, että Suomi seuraa aktiivisesti EU:n jäsen-
maissa ja EU:n tuomioistuimen ratkaisukäytännössä tapahtuvaa kehitystä terveysperus-
teisten verojen osalta ja arvioi uudelleen terveysperusteisen veron käyttöönottoa. Valtiova-
rainvaliokunnan käsityksen mukaan valtiovarainministeriö on päivittämässä sokerivero-
työryhmän loppuraporttia ja selvittämässä muiden EU-jäsenmaiden tämänhetkistä tilan-
netta sekä EU-tuomioistuimen asiaan liittyvää viimeaikaista ratkaisukäytäntöä. Myös
mahdollisuuksia muihin terveysperusteisiin veroihin seurataan valtiovarainministeriössä.

Minun mielestäni tämä mietintöteksti kuulostaa siltä, että hallitus kyllä ehkä haluaisi tai-
pua tähän sokeriveroon mutta he eivät vain tässä vaiheessa voi siihen myöntyä.

Arvoisa puhemies! Vaikka makeisverosta luovutaankin, on sokerin kulutusta vähentä-
välle terveysperusteiselle verolle edelleen kansanterveydellinen tarve ja vero on myös
EU:n lainsäädännön puitteissa mahdollista asettaa. Makeisveron tilalle tulisi meidän mie-
lestämme ottaa käyttöön terveysperusteinen sokerivero, kuten kristillisdemokraattien jät-
tämässä toimenpidealoitteessa 37/2016 sen esittelemme. Aloitustasoksi voitaisiin kantaa
veroa esimerkiksi vajaa 2 euroa per kilo, jolloin arvioitu verokertymä vuoden 2017 ajalta
olisi 300 miljoonaa euroa — 300 miljoonaa euroa. Makeisten osalta verotaso vastaisi suu-
rin piirtein poistuvaa makeisveroa, eli otan yhden esimerkin: 200 gramman suklaalevystä,
jossa on sokeria 48 prosenttia eli 96 grammaa, valmisteveron suuruus olisi 18 senttiä. Suk-
2



Pöytäkirjan asiakohta PTK 129/2016 vp
laalevyn hinta ilman sokeriveroa olisi 1 euro 87 senttiä ja veron kanssa 2 euroa 8 senttiä.
Nämä laskelmat on tehty eduskunnan tietopalvelussa.

Arvoisa puhemies! Sokeriveron määrääminen tulee Suomessa ensi vuodenvaihteessa
mahdolliseksi, kun pakkausmerkintälainsäädäntö uudistuu ja elintarvikkeiden sokerimää-
rän ilmoittaminen tulee joka tapauksessa pakolliseksi.

Edellä olevan perusteella ehdotan, että hyväksytään yksi lausuma. Tämä vastalauseen
lausumaehdotus on: "Eduskunta edellyttää, että hallitus ryhtyy toimenpiteisiin makeisve-
ron korvaavan sokeriveron käyttöön ottamiseksi vuoden 2017 alusta."

18.39 Sari Tanus kd: Arvoisa herra puhemies! Aivan aluksi haluan sanoa, että kannatan
edustaja Östmanin tekemää lausumaehdotusta.

Pääministeri Juha Sipilä on hallitusohjelman linjauksissaan alleviivannut, että verotuk-
sen painopistettä tulisi siirtää työn ja yrittämisen verotuksesta erityisesti haittaverotuk-
seen. Toisaalta hallituksen yhtenä kärkiteemana on ollut terveyden ja hyvinvoinnin edistä-
minen. Mitä sitten tapahtuu? Euroopan komissiolle oli tehty kaksi makeisverolain vero-
pohjan rajauksiin liittyvää valtiontukikantelua. Mikä huomattavaa, niin komissio ei aina-
kaan toistaiseksi ollut eikä ole aloittanut asiassa mitään muodollista tutkintamenettelyä
mutta on niin sanotusti epävirallisesti ilmoittanut kantanaan, ettei vero kohtele samankal-
taisia tuotteita neutraalisti ja voi sisältää siksi valtiontueksi katsottavaa valikoivaa verotu-
kea veron ulkopuolelle jääville tuotteille. Mutta niin kuin sanottu, mitään virallista, muo-
dollista tutkintamenettelyä tai ilmoitusta, että tällainen aloitettaisiin, ei ole toistaiseksi tul-
lut.

Esityksessä makeisten ja jäätelön valmisteverosta siis luovutaan neutraalisuusongelman
vuoksi sen sijaan, että olisi tarkennettu verollisten ja verottomien tuotteiden rajanvetoa.
Sosiaali- ja terveysvaliokunnassa, niin kuin lausunnossa on sanottu, todettiin, että terveel-
lisen ruokavalion omaksumista tulee edistää myös verotuksen keinoin. Valiokunnassa ko-
rostimme ja lausunnossa korostetaan, että erityisesti lasten ja nuorten ravintotottumuksiin
vaikuttamista on tehtävä myös valmisteverotuksen avulla. Valiokunta on lisäksi pitänyt ai-
heellisena laajemmin selvittää mahdollisuuksia tukea terveellisten ravitsemusvaihtoehto-
jen valitsemista. Kaikki aivan järkeenkäypää terveyden ja hyvinvoinnin edistämistä. Ve-
ron tavoitteen muuttamisen ja veropohjan laajentamisen sijaan makeisten ja jäätelön val-
misteverosta luovutaan nyt kokonaan eikä välittömästi kehitetä veroa terveyttä edistävään
suuntaan. Kuitenkin, niin kuin moneen kertaan olemme todenneet ja kuulleet tässäkin sa-
lissa, terveysperusteisia veroja on käytössä esimerkiksi Unkarissa, Tanskassa ja Norjassa
— miksi sitten ei voisi olla myös Suomessa?

Me tiedämme, että väestön lihominen on lisääntynyt viime vuosikymmeninä niin, että
sillä on vakavia kansanterveydellisiä ja kasvavia kansantaloudellisia vaikutuksia. Liha-
vuus on Suomessa yleisempää kuin missään muussa Pohjoismaassa. Ja erityisesti lasten li-
havuus on yleistynyt, niin että nykyisin noin joka kymmenes leikki-ikäinen ja joka viides
kouluikäinen lapsi on ylipainoinen tai lihava. Makeisten ja jäätelön valmisteverosta luopu-
minen todennäköisesti lisää näiden tuotteiden kulutusta ja lisää niiden käytöstä johtuvia
terveyshaittoja. On myös huomattava, että hintajouston vuoksi näiden tuotteiden lisäänty-
vä kulutus kohdistuu todennäköisemmin ennen kaikkea lapsiin ja nuoriin.

Lisäksi tutkimuksessa on todettu, että etenkin sokeripitoisten virvoitusjuomien runsas
käyttö suurentaa painoa ja lisää tyypin 2 diabeteksen riskiä. Niin ikään suunterveyden yl-
läpitäminen on entistä vaikeampaa. On huomattava, että myös Maailman terveysjärjestön
3



Pöytäkirjan asiakohta PTK 129/2016 vp
WHO:n tuoreessa raportissa todetaan, että sokeripitoisten juomien riittävän tuntuva vero-
tus voi vähentää lihavuutta, tyypin 2 diabeteksen yleistymistä ja hammassairauksia. Soke-
ripitoisten juomien kulutuksen laskun on todettu vähentävän sokerin saantia, parantavan
ruokavalion koostumusta ja vähentävän edellä mainittuja haittoja.

Ja edelleen voimme nostaa esiin, että EU:n elintarviketietoasetuksen nojalla tämän vuo-
den joulukuussa tulee voimaan pakattujen elintarvikkeiden energian, hiilihydraattien, ko-
konaissokerin, rasvan, tyydyttyneen rasvan, suolan ja proteiinin määrien ilmoittamisvel-
vollisuus. Näin ollen voimaan tulevan sääntelyn perusteella alan toimijoiden hallinnolli-
nen taakka ei merkittävästi lisääntyisi, jos verotus perustuisi näihin ravintoainetietoihin.

Terveysperusteisessa verossa voidaan veron määrä asettaa tuotteen sisältämän ravinto-
ainepitoisuuden mukaan siten, että vero nousee haitallisen ravintoaineen määrän kasvaes-
sa. Vero vaikuttaa tällöin paitsi hinnan kautta kuluttajien ostopäätöksiin myös teollisuuden
tuotekehitykseen, ja terveysperusteisella verolla on lisäksi mahdollista kannustaa hyödyl-
listen ravintoaineiden käyttöön. Voiko joku väittää muuta kuin että näillä toimenpiteillä
voisimme hyvin edistää terveyttä ja hyvinvointia, ennaltaehkäistä monia sairauksia?

Kaiken kaikkiaan voitaneen todeta, että Suomella on ravitsemukseen ja terveyteen liit-
tyen kansainvälisesti erittäin hyvä maine muun muassa terveellisen kouluruokailun ja elin-
tarviketeollisuuden tuotekehitysosaamisen perusteella. Elintarviketeollisuus on pitkään
kehittänyt entistä terveellisempiä elintarvikkeita yhtenä merkittävänä kilpailukeinona.

Ja niin kuin sosiaali- ja terveysvaliokunnassa totesimme, terveysperusteisella verotuk-
sella voidaan luoda lisäkannustimia tuotekehitykselle, joka tukee terveys- ja hyvinvointi-
tavoitteita ja on samalla kansantaloudellisesti järkevää. Valmisteverotuksen kehittäminen
terveysperusteiseksi tulee aloittaa pikaisesti. Kristillisdemokraateilla oli jo vaihtoehtobud-
jetissa tämä niin kutsuttu sokerivero, ja tästä oli hyvä todeta myös sosiaali- ja terveysvalio-
kunnassa, jossa oli kuultavana iso joukko asiantuntijoita. Heistä oikeastaan yhtä poikkeus-
ta lukuun ottamatta kaikki kannattivat tätä terveysperusteista sokeriveroa, sen pikaista ke-
hittämistä ja käyttöönottoa. Ja se, mistä tuli kritiikkiä, oli tuottajien puolelta, mutta niin
kuin monessa muussakin asiassa, tässä totesimme, että tuottajat voivat kehittää terveelli-
sempiä tuotteita, myös juomia, sellaisia kuin on jo aiemmin tullut monia markkinoille, suh-
teessa sokeriin ja sen lisäämiseen.

Meillä olisi mahdollisuus olla hyllyttämättä tätä makeis- ja jäätelöveroa, jatkaa sen ke-
räämistä edelleen ja mitä pikaisimmin suunnitella ja ottaa käyttöön terveysperusteinen uusi
vero, niin sanottu sokerivero. Toivoisin, että tässä kiireessä, hallituksen tuodessa erilaisia
esityksiä, eduskunta voisi laittaa jarruja ja muistaa, että terveyden ja hyvinvoinnin edistä-
misen näissä päätöksissä tulisi kuitenkin olla lähtökohtana ja loimilankana, ja tässä suh-
teessa terveysperusteinen vero, sokerivero, olisi erittäin kannatettava.

18.47 Heli Järvinen vihr: Arvoisa puhemies! Niin kuin Maailman terveysjärjestön tuo-
reessa raportissa todetaan, sokeripitoisten juomien riittävän tuntuva verotus voi vähentää
lihavuutta, tyypin 2 diabeteksen yleistymistä ja hammassairauksia. Hyvin samansuuntai-
sia tuloksia on muista sokeritutkimuksista. Sen takia on helppo kannattaa sosialidemo-
kraattien, vihreiden ja vasemmiston yhteistä hylkäys- ja lausumavastalausetta. Kun vielä
muistetaan, että makeisverolla on kerätty noin 100 miljoonaa euroa ja sokerivero korvates-
saan toisi tilalle 300 miljoonaa euroa, on hämmästyttävää, että hallitus ei halua käyttää tätä
keinoa, jolla olisi vahvoja terveysvaikutuksia mutta myös talousvaikutuksia.
4



Pöytäkirjan asiakohta PTK 129/2016 vp
Kannattaa muistaa, että Suomella on ravitsemukseen ja terveyteen liittyen kansainväli-
sesti hyvä maine muun muassa terveellisen kouluruokailun ja elintarviketeollisuuden tuo-
tekehitysosaamisen perusteella. Elintarviketeollisuus on oma-aloitteisesti pitkään kehittä-
nyt entistä terveellisempiä elintarvikkeita yhtenä merkittävänä kilpailukeinona, ja vaikka
se on vastustanut yleisempää sokeriveroa, uskon, että elintarviketeollisuudella olisi täysi
valmius ottaa koppi myös jatkossa entistä vähäsokerisempien tuotteiden kehityksestä. Sen
takia toivon, että hallitus vakavasti paneutuisi myös sosiaali- ja terveysvaliokunnan yksi-
mielisen kannan mukaisesti säädösvalmistelun aloittamiseen elintarvikkeiden terveyspe-
rusteisen valmisteverotuksen kehittämiseksi.

18.48 Hannakaisa Heikkinen kesk: Arvoisa puhemies! Täällä edelliset puhujat ovat aika
tarkkaan kalunneet läpi, mitä me sosiaali- ja terveysvaliokunnassa tästä asiasta lausuim-
me. Joitakin huomioita ja näkökulmia haluan ottaa oikeastaan ehkä sen ulkopuolelta.

Edellisessä puheenvuorossa edustaja Järvinen totesi, että elintarviketeollisuudella olisi
mahdollisuus ottaa koppi tästä asiasta. Niin olisi, ja toivon, että heidän kantansa tässä asias-
sa muuttuu, mutta itse asiassa suomalainen elintarviketeollisuus oli Euroopan soijatuotta-
jien rinnalla se toinen, joka kanteli komissioon meidän makeisverostamme. Toivoisin to-
siaan, että Suomessa elintarviketeollisuus pystyisi asennoitumaan toisella tavalla, kuten
esimerkiksi Unkarissa, jossa tullinimikkein toteutetaan tällaista terveysperusteista verotus-
ta, sokeri on yksi näistä verotuksen kohteista. Siellä ollaan pystytty reseptiikkaa muutta-
maan, elikkä siellä on elintarviketeollisuus lähtenyt mukaan verokannustimen kautta, ja
siellä vaikutukset nähdään myös kulutuksessa. Tämä verokannustin on toteutunut niin kuin
on tahdottu. Siellä ihmiset ostavat ja valitsevat terveellisempiä tuotteita. Tähänhän meidän
pitäisi Suomessakin pyrkiä.

Edustaja Tanus totesi tuottajista, varmaan tarkoititte tässä nimenomaan valmistajia elik-
kä elintarviketeollisuutta, joka tosiaan voisi ottaa uuden näkökulman. Ei voi sanoa, etteikö
meillä asioita olisi tehty ihan oikein, esimerkiksi Valio tuotteissaan, mainitsen tässä esi-
merkiksi jogurtit: ihan oma-aloitteisesti ja seuraten varmasti kuluttajien halua siitä, mihin-
kä suuntaan halutaan mennä, minkälaisia tuotteita halutaan käyttää, jogurteissa on esimer-
kiksi jo huomattavasti vähäsokerisempia tuotteita, tuotteita, joissa ei ole lainkaan lisättyä
sokeria, ja sitten täysin maustamattomia tuotteita. Totta kai kuluttaja on vahva valitsija,
mutta mitä me myös valiokunnassa painotimme ja myös asiantuntijat, jotka tietävät soke-
rin haitoista, painottavat, niin aikuisen periaatteessa pitäisi olla se taho tai toimija, joka
pystyy tekemään rationaalisia päätöksiä mutta eivät meidän lapset pysty. Sen takia erityi-
sesti meidän pitäisi pystyä tämän verotuksen kautta turvaamaan suomalaisten lasten ham-
paita, minkä kehitys valitettavasti ei ole mennyt hyvään suuntaan viime vuosina. Lasten
hampaitten reikiintyminen on lisääntynyt. Ylipaino, lihominen on meillä lisääntynyt. So-
keri vaikuttaa osaltaan sydän- ja verisuonitauteihin, syöpien esiintymiseen, tuki- ja liikun-
taelinsairauksiin, tyypin 2 diabetekseen. Monia monia kansanterveysasioita linkittyy lii-
kaan sokeriin. Pitää muistaa, että sokeria sinänsä ihminen ei tarvitse mihinkään. Meidän
elimistömme pystyy muodostamaan muista aineista riittävät hiilihydraatit toimintansa,
energiansa aikaansaamiseksi. Sokeria ei tarvitse lisätä mihinkään tuotteeseen tämän takia.

Tosiaan haluaisin muistuttaa siitä niin valtiovarainministeriötä kuin myös meitä kaikkia
päättäjiä täällä, että esimerkiksi europarlamentaarikko Anneli Jäätteenmäki vastikään ky-
syi komissiolta sen kantaa sokeriveroon ja komissio sanoi, että sieltä ei rajoiteta, muodos-
takaa vain semmoinen laajapohjainen verotus, jossa ei voida nähdä mitään viitteitä siihen,
5



Pöytäkirjan asiakohta PTK 129/2016 vp
että se suosii toisia yrityksiä enemmän kuin toisia. Tässä on nyt kyse siitä, että pitää pystyä
muodostamaan sellaista lainsäädäntöä, joka on aidosti terveydellä perusteltu.

Arvoisa puhemies! Minä toivon ja uskon, että vaikka valtiovarainvaliokunta jätti lausu-
matta tästä asiasta, niin se ei tarkoita sitä, etteikö valtiovarainministeriössä ruveta asiaa ke-
hittelemään. Näin olen kuullut ja näin toivon, ja toivon, että me kaikki haluamme sitä edel-
lyttää. Sille 100 miljoonalle eurolle, mikä makeisverosta jää nyt käyttämättä, on paljon
käyttöä. Muistutan vielä, että makeisverolla on ollut laaja kansan hyväksyntä, ja sen takia
tämmöisessä taloustilanteessa tämmöistä juttua ei kannata jättää käyttämättä.

18.54 Touko Aalto vihr: Arvoisa herra puhemies! Tämä makeisveroasia on käyty kes-
kustelun kautta moneen kertaan läpi, jotenka tiivistän ja kiteytän — hieman jopa edustaja
Soinin hengessä — asiaa. Mikään ei ensinnäkään pakota Suomea poistamaan makeisve-
roa. Mikään ei estä Suomea valmistelemasta omaa uutta tuotekohtaista haittaveroa, vähän
niin kuin Tanskasta ja Unkarista mallia ottaen. Ainoa este on hallitus, aivan itse. Tämä on
järjetöntä kansantalouden ja kansanterveyden kannalta. Asian voisi kiteyttää jopa niin, että
missä hallitus, siellä keksityt ongelmat.

18.55 Toimi Kankaanniemi ps: Herra puhemies! Ymmärrän hyvin, että sosiaali- ja ter-
veysvaliokunta on tätä asiaa tarkastellut terveyspolitiikan kannalta, niin kuin valiokunnan
kuuluukin, ja päätynyt sitten siihen ratkaisuun, että joku tämäntyyppinen vero, terveyspe-
rusteinen vero, on paikallaan. Yhdyn siihen ajatteluun ihan täydellisesti. Valtiovarainva-
liokunta ja sen verojaosto sen sijaan joutuu katsomaan veroasioita toisestakin näkökulmas-
ta ja ottamaan huomioon monenlaiset eri tekijät, ja ne on tässä mietinnössä nostettu esille. 

Sokeriveron osalta, mistä täällä nyt on paljon puhuttu, tähän mietintöön, sen kolmannel-
le sivulle, on kirjoitettu hyvin auki ne monenlaiset ongelmat, jotka siihen liittyvät, ja toi-
vonkin, että edustajat vielä lukevat tämän mietinnön tältä osin hyvin tarkkaan. Ja totean,
että sokeriveron kaltaista veroa ei ole toteutettu missään EU:n jäsenvaltiossa — näin täällä
mietinnössä todetaan.

Sitten on näitä tiettyihin tullinimikkeisiin liittyviä veroja, ja niiden osalta taas, kun niitä
joissakin maissa on, ei ole testattu niiden EU-kestävyyttä. Ja jos Suomi tällaisen uuden ve-
ron luo, niin kuin toivon, se on notifioitava, ja voi olla, että se ei ihan siitä vaan mene läpi.
Siksi valmistelu on tehtävä huolella. Valtiovarainministeri Orpo täällä — kyselytunnilla
muistaakseni — kerran totesi, että asiaa on ministeriössä hyvin huolella tutkittu mutta on
nähty, että sitä ei ole helppo toteuttaa niin, että se kestäisi tämän joka puolelta esiin tulevan
ponnistuksen.

Mietinnössä on nostettu lopussa kuitenkin hyvin esille se, että valtiovarainvaliokunnan
tahtokin on, että asiassa jatketaan selvitystyötä (Puhemies koputtaa) ja se mahdollisesti to-
teutetaan niin pian kuin on mahdollista.

18.57 Merja Mäkisalo-Ropponen sd: Arvoisa puhemies! Kannatan lämpimästi edustaja
Harakan hyvää lausumaehdotusta, sillä tällä verolla olisi vain myönteisiä vaikutuksia. En-
sinnäkin välittömän verotuoton lisäksi tällä niin sanotulla sokeriverolla saadaan paljon
kansanterveydellisiä ja sitä kautta myös kansantaloudellisia hyötyjä. Me tiedämme liialli-
sen sokerinkäytön olevan riskitekijä moniin kansansairauksiin, ja etenkin kun tiedetään
lasten ja nuorten sokerinkäytön lisääntyneen huolestuttavasti ja sitä kautta myös ylipainon
lisääntyneen, niin sokerinkäytön vähentämiseksi olisi tehtävä kaikki mahdollinen, ja vero-
6



Pöytäkirjan asiakohta PTK 129/2016 vp
tus olisi kyllä yksi ihan hyvä keino tähän. Asiantuntijat ovat kyllä melko yksimielisiä ol-
leet tämän veron hyödyistä.

Tämä EU:n selän taakse meneminen tässä asiassa osoittaa minun mielestäni lähinnä
vain laiskuutta etsiä semmoisia vaihtoehtoja, joita voitaisiin hyödyntää, ja toisaalta meillä-
hän on tiedossa niitä EU-maita, joissa tämänkaltaista veroa jo tällä hetkellä käytetään.

18.58 Satu Hassi vihr: Arvoisa puhemies! Myös minä kannatan sosialidemokraattien,
vihreiden ja vasemmiston vastalauseessa esitettyä hallituksen esityksen hylkäämistä ja lau-
sumaa.

Edustaja Kankaanniemi puhui siitä, miten monimutkaista olisi säätää sokerivero. Epäi-
lemättä näin on, mutta ei se nyt aivan ylivoimainen tehtävä ole. Kyllä niitä monimutkaisia
lakeja on Suomessa valmisteltu ennenkin silloin, kun siihen on tahtoa ollut.

Edustaja Hannakaisa Heikkinen toivoi elintarviketeollisuuden muuttavan mielensä. Tie-
tenkin yhdyn tähän toiveeseen, mutta toivon, että eduskunta ja myös hallitus tässä asiassa
osoittavat selkärankaa ja säätävät sokeriveron ihmisten terveyttä edistämään aivan riippu-
matta siitä, kääntyykö elintarviketeollisuus tälle kannalle vai ei.

Terveyden ja hyvinvoinnin laitos arvioi, että puolisen miljoonaa suomalaista sairastaa
diabetesta ja heistä merkittävä osa tietämättään. Kun vertailee tämän päivän koulukuvia
vaikkapa 70- ja vielä 80-luvunkin koulukuviin, näkee hyvin selvästi eron siinä, miten yli-
paino on lastenkin keskuudessa kasvanut, ja yksi siihen liittyvä asiahan on myöskin kak-
kosdiabeteksen esiintyminen yhä nuoremmissa ikäluokissa. Diabetesliiton sivujen mu-
kaan diabetes on Suomessa merkittävin yksittäinen syy valtimotauteihin, kuten sepelvalti-
motautiin ja aivoverenkiertohäiriöihin, sekä alaraaja-amputaatioihin. Lisäksi se lisää lu-
kuisien muiden sairauksien riskejä. (Puhemies koputtaa)

Eli tässä on kysymys valtiontaloudesta kahteen suuntaan: edistämmekö terveyttä ja ter-
veydenhoidon kulujen laskua sitä kautta ja haluammeko veron?

19.00 Hannakaisa Heikkinen kesk: Arvoisa herra puhemies! Tässä muutamassa puheen-
vuorossa on tullut puheeksi, että esimerkiksi valtiovarainvaliokunnan verojaostossa kuul-
tujen asiantuntijalausuntojen perusteella tämä on kovin monimutkainen ja tuli esille se, että
esimerkiksi tullinimikkein sokerin verottamista EU ei välttämättä hyvällä katsoisi. Mutta
muistutan, että esimerkiksi Unkarissa tämä terveysperusteinen verotus tapahtuu tullinimik-
kein ja se on EU:n hyväksymää, että edelleenkin kannustan siihen, että asiaa ei tähän jätet-
täisi. Eri tahoilta kuullaan valtiovarainministeriön virkamiesten kanta, että asia on moni-
mutkainen, mutta eihän se tarkoita sitä, etteikö silloin pitäisi töihin ryhtyä. On monia asioi-
ta meidän yhteiskunnassa ja myös täällä eduskunnassa, jotka ovat monimutkaisia, mutta ne
on vain hoidettava, ja jos kansan tahto siitä on riittävä, että tällainen verotus viedään eteen-
päin, niin se mielestäni on sen arvoista. Kuitenkin toistan tässä vielä sen uskomukseni, että
vaikka valtiovarojen verojaosto ei lausumaamme toteuttanut, se ei tarkoita sitä, etteikö tah-
totila olisi se, että tämmöistä terveysperusteista verotusta lähdetään Suomessa kehittä-
mään, ja näin sen pitää olla. Tälle on laaja kansan tuki, ja tämä ei tavallaan ole keneltäkään
pois, vaan erilaisin kannustein tuemme elintarviketeollisuutta, tavallaan kepillä, siihen
suuntaan. Sitten samoin myös niistä tuotteista, jotka sisältävät enemmän sokeria tai muita
haitallisia aineita, joita voidaan myös verottaa, kuluttaja valitsee ja saa kannustuksen valita
terveellisemmin. Tähän meidän tulee pyrkiä.
7



Pöytäkirjan asiakohta PTK 129/2016 vp
19.03 Sari Sarkomaa kok: Arvoisa puhemies! Odotan hallituksen selvitystä terveyspe-
rusteisesta valmisteverosta. Täällä on hyvin tullut esille, että sosiaali- ja terveysvaliokun-
nassa, jonka jäsenenä olen, teimme lausuman, jossa edellytimme sitä, että aloitettaisiin val-
mistelu terveysperusteisesta valmisteverosta. Tuo lausunto meni sitten valtiovarainvalio-
kunnan käsittelyyn, jonka jäsen myöskin olen, ja toivon, että olette lukeneet tuon mietin-
nön. Siinä mietinnössä todellakin todetaan, että tarkoitus on, että VM selvittää mahdolli-
suuksia säätää tällainen terveysperusteinen vero. Se on laajempi kysymys, kysymys ei ole
pelkästään sokeriverosta vaan terveysperusteisesta valmisteverosta. Ja todellakin mietin-
nön mukaisesti toivomme, että tuo selvitystyö tuodaan eduskunnan käsittelyyn.

Kyllä tässä oppositiolle pitää sanoa: jos tämä vero olisi niin helppo säätää, miksi esimer-
kiksi valtiovarainministeri Rinne ei tuota veroa säätänyt? Näin ei tapahtunut, ja mielestäni
on hyvä, että hallitus tässä nyt toimii. Kuten sosiaali- ja terveysvaliokunnan varapuheen-
johtaja Heikkinen totesi, odotamme vipinää tässä. Elintarviketeollisuus varmasti saa tästä
pontta kehittää terveellisempiä elintarvikkeita, ja kyllä, eritoten lasten ja nuorten terveys
edellyttää, että myöskin verotuksella ohjaamme terveellisempiin kulutustottumuksiin, eli
odotan kyllä, että tällä kaudella tästä saamme selvityksen, ja toivon, että tämä vero myös-
kin säädetään. Tästä ei ole kahta kysymystä.

19.04 Sari Tanus kd: Arvoisa herra puhemies! Tässä hallituksen esityksessä on siis kyse
makeisten ja jäätelön valmisteverosta luopumisesta, ja näkisin, että varsin yksinkertaisesti
asia voisi olla niin, että kun tämä tulee äänestykseen, äänestämme nurin tämän hallituksen
esityksen. Elikkä että makeis- ja jäätelövero jatkaisi olemassaoloaan seuraavanakin vuon-
na, ja sinä aikana kun se vielä on voimassa, sitten tämä muu terveysperusteinen verotus,
esimerkiksi sokerivero, kehitettäisiin ja otettaisiin käyttöön.

Niin kuin sanottu, tässähän komissio ei ole aloittanut mitään tutkintamenettelyä, edes
muodollista, vaan on epävirallisesti ilmaissut kantansa, niin minkä ihmeen takia Suomen
pitää nyt olla eturintamassa toteuttamassa tätä epävirallista vihjaisua? Näkisin, että hyvin-
kin makeisista ja jäätelöstä, niin kuin tähänkin asti, keräisimme veroja, saisimme niistä
myös terveyden ja hyvinvoinnin edistämiseen potkua, ja sitten mitä pikaisimmin hallitus
valmistelisi tämän uuden terveysperusteisen sokeriveron.

19.05 Timo Harakka sd: Arvoisa herra puhemies! Edustaja Sarkomaalle: Tämä hallitus-
han oli omassa ohjelmassaan siinä luulossa, että makeis- ja jäätelövero voidaan säilyttää
nykymuodossaan. On vaikea käsittää, miksi edellisen hallituksen valtiovarainministeriltä
olisi pitänyt edellyttää tällaista suorastaan maagista katsetta tulevaisuuteen, joka nykyisel-
le hallituksellekin tuli yllätyksenä.

Mutta tähän kysymykseen, jonka alussa esitin, on edelleen vastaamatta. Mihin tämä
vuosi on hukattu? Me tiesimme jo vuosi sitten, että tämä 100 miljoonan euron verotuoton
menetys uhkaa meitä. Tässä olisi ollut vuosi aikaa ryhtyä toimiin, ja nyt täällä tehdään lau-
sumia ja nyt täällä toivotaan. Nyt todetaan, että seurataan tilannetta ja aletaan pikku hiljaa
valmistella. Tiedän mainiosti, kun olen kahlannut läpi tuon sokeriverotyöryhmän mietin-
nön vuodelta 2013, että harjoitus ei suinkaan ole yksinkertainen. Mutta sitä suuremmalla
syyllä se olisi pitänyt aloittaa välittömästi, kun tehtiin se ratkaisu, että tästä joudutaan luo-
pumaan. Nyt on vuosi hukattu täysin tarpeettomasti tähän. Me olisimme jo paljon pidem-
mällä, voisimme keskustella siitä, minkälainen se uusi kansanterveysperusteinen vero oli-
si, sen sijaan, että hurskaasti toivomme, että sellainen joskus tehdään.
8



Pöytäkirjan asiakohta PTK 129/2016 vp
19.07 Outi Alanko-Kahiluoto vihr: Arvoisa puhemies! Sosiaali- ja terveysvaliokunta oli
lausumassaan ja lausunnossaan tästä asiasta hyvin yksimielinen. Eli kyllä me kaikki olim-
me sitä mieltä, että on syytä kehittää verotusta siihen suuntaan, että pystytään ohjaamaan
ihmisiä terveellisempään käyttäytymiseen. Sitten toisaalta katsoimme myöskin, että täm-
möisen sokeriveron säätäminen loisi myöskin yrityksille sitten tämmöisen insentiivin ke-
hittää terveellisempiä tuotteita markkinoille. Katsoimme hyvin yksimielisesti, että tämän-
tyyppisellä verolla olisi pelkästään hyötyjä kansantalouden ja sitten myöskin talouden nä-
kökulmasta. Että sinänsä pidän tätä kiistelyä tässä kohtaa aika turhana. Voi tietysti todeta,
että parempi olisi ollut, jos hallitus olisi alkanut heti kautensa alussa kehittämään tätä uutta
veroa, mutta nyt, kun valtiovarainvaliokuntakin on ollut tällä kannalla, ei muuta kuin kan-
nustamme hallitusta ripeään toimintaan.

19.08 Leena Meri ps: Arvoisa herra puhemies! Tulen tänne korokkeelle, vaikka ei ole pit-
kä puheenvuoro, jottei tarvitse puhua niin nopeasti, kun kello aina käy.

Katselin tätä valtiovarainvaliokunnan mietintöä ja ymmärrän hyvin, että tämä asia pitää
huolellisesti selvittää. Aika usein, kun hallitus on tuonut esityksiä, on kritisoitu sitä, että
valmistellaan liian kiireellä ja sitten valiokunnissa joudutaan kovin paljon niitä oikaise-
maan tai joitakin vaikutusarvioita kokonaisuuksiin ei ole tehty. Minusta ne on silloin hyvä
huolella valmistella.

Katselin täällä tätä valtiovarainvaliokunnan lausuntoa, ja siinä tuodaan hyvin esille sitä,
että veron perusteena tulisi olla tuotteen kokonaissokeripitoisuus, jos puhutaan sokerive-
rosta, ja pitäisi ymmärtää se, että silloin se koskisi kaikkia sokeria sisältäviä elintarvikkeita
ja esimerkiksi maidolle ja hedelmille olisi oltava hyväksyttävät poikkeusperusteet. Mietin
itse esimerkiksi kotimaisia leipomoita. Leipiin, leivonnaisiin lisätään sokeria. Täällä tode-
taan, että ravintotietojen perusteella tai analyysimenetelmin elintarvikkeista ei voida erot-
taa lisättyä ja luontaista sokeria, joten veroa ei voisi perustaa vain lisätyn sokerin määrään.
Tässä pohditaan juuri sitä, että tämä hallinnollinen taakka olisi suurempi. Pitäisi katsoa,
miten se kohdistuisi erilaisiin tuotteisiin ja suomalaiseen elintarviketeollisuuteen.

Jos lähtee vain keskusteluun siitä, että sokeri on pahasta ja sen liiallinen käyttö on pa-
hasta, eikä ajattele ollenkaan sitä kokonaisvaikutusta, niin se voi tuntua hyvinkin yksinker-
taiselta: että selvä, säädetään vain vero, niin kukaan ei osta enää niin paljon suklaata ja jäts-
kiä. Sopii minulle. Itse pidän suklaalevyistä, ja oikein mielellään ne voisivat olla kaksi ker-
taa kalliimpia minulle, niin tulisi vähän vähemmän syötyä. Mutta nyt minun pitää ajatella
tätä kokonaisuutta täällä lakeja säätävänä tahona ja sitä, mitä se tekisi suomalaiselle teolli-
suudelle.

Itse kannatan ehdottomasti, että me keksimme sokerille ja makeisverolle korvikkeen ja
nimenomaan terveydelle haitallisuuden kautta. Mutta se pitää ihan aidosti tehdä huolelli-
sesti. Täällä valtiovarainministeriön lausunnossa todetaan, että valtiovarainministeri on
päivittämässä tämän sokeriverotyöryhmän loppuraporttia, joka on siis aiemmin tehty, ja
siinä katsotaan myös muiden EU-jäsenmaiden tämänhetkinen tilanne.

Itse henkilökohtaisesti toivon, että tämä löytyy. Minäkin muistan, että ministeri Orpo
puhui täällä salissa, kuten edustaja Kankaanniemi kertoi, että tätä asiaa viedään eteenpäin
ja otetaan vakavasti. Mutta se on niin helppoa — juuri niin kuin sanoin tuossa aikaisemmin
— sanoa vain, että nyt vain nopeasti viedään ryminällä eteenpäin. Missä on nyt se huolel-
lisen vaikutusarvioinnin vaatiminen? Minusta se on erittäin tärkeätä, ettei nyt vain kaadeta
pieniä leipomoita tässä ohimennen rymistellessä.
9



Pöytäkirjan asiakohta PTK 129/2016 vp
19.11 Sari Tanus kd: Arvoisa herra puhemies! Aivan niin kuin edustaja Harakka tuossa
hyvin toi esiin, voi tietysti miettiä, mihinkä on vuosi tullut hukattua. Ja näin vuosi on hu-
kattu, mutta niin kuin sanotaan, että sitten kun on huonot housussa, sitten ei enää voi muuta
kuin todeta, että näin on. Elikkä vuosi on mennyt, ja sitä ei saada takaisin.

Mutta se, mikä voitaisiin hyvinkin tehdä, on se, että me jatkaisimme tätä makeis- ja jää-
telövalmisteveron keräämistä vielä jatkossakin. Se on iso raha, ja me tarvitsemme verotu-
loja, tarvitsemme euroja, toisaalta tarvitsemme terveyden ja hyvinvoinnin edistämistä,
mutta pelkkiä eurojakin ajatellen mielestäni hyvin voisimme jatkaa tämän makeisten ja
jäätelön valmisteveron keräämistä ja pikimmiten valmistaa sitten tämän korvaavan veron.

Olen ihan samaa mieltä kuin edustaja Meri, joka totesi, että korvaava vero täytyy val-
mistella huolellisesti, se ei ole yksinkertaista. Mutta mitä pikaisimmin huolellinen valmis-
telu, ja sinne asti tämän makeis- ja jäätelöveron keräämistä, kunnes on korvaava vero val-
mis ja se on valmis käyttöön otettavaksi. Minusta tämä olisi ainut järkevä toimintatapa täs-
sä vaiheessa, kun meillä kuitenkin niille veroeuroille on niin paljon käyttöä.

19.12 Markku Eestilä kok: Arvoisa puhemies! Jos tätä terveysperusteista sokeriveroa
vielä jatkossa selvitetään, niin minä toivon, että selvitetään samalla terveysperusteinen al-
koholivero. Ja sitähän pitäisi tietenkin periä aina, kun maahan tuodaan alkoholia, että saa-
taisiin tämä viinarallikin loppumaan.

Keskustelu päättyi ja asian käsittely keskeytettiin.
10


