















































DEM41FB.tmp.xml


Pöytäkirjan asiakohta PTK 93/2017 vp
Pöytäkirjan asiakohta 

PTK 93/2017 vp

Täysistunto

Tiistai 26.9.2017 klo 14.00—22.06

9. Hallituksen esitys eduskunnalle laiksi varhaiskasvatuksen asiakasmaksuista annetun 
lain 5 ja 8 §:n muuttamisesta

Hallituksen esitys HE 115/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

21.30 Mikaela Nylander r: Värderade talman! Jag tycker i och för sig att det här är ett jät-
tebra lagförslag och underlättar säkert många småbarnsfamiljers ekonomiska situation, och
därmed också vardag. Det jag lite ifrågasätter är att man i finansieringen kopplar in fastig-
hetsskatten och en höjning av fastighetsskatten. Det tycker jag inte om i den här finansie-
ringsgrunden. Och sedan hoppas jag faktiskt att vi så småningom skulle kunna se en gan-
ska omfattande familjeledighetsreform där den avgiftsfria småbarnspedagogiken, för till
exempel barn över tre år, i fyra timmar per dag skulle ingå. Jag tror att det skulle vara det
bästa med tanke på småbarnsfamiljerna.

Arvoisa puhemies! Suunta on oikea, ja periaatteessa tämä on todella hyvä esitys. Minulla ei
tietenkään ole mitään sitä vastaan, mutta en pidä siitä, että rahoituspohjana käytetään kiin-
teistöveroa — se minun mielestäni ihmetyttää tässä kokonaisuudessa. Ja vaikka suunta on
oikea, niin minä toivon kuitenkin, että jossain vaiheessa täällä vielä tämän kauden aikana
nähdään laajempi perhevapaiden uudistus, jossa maksuton varhaiskasvatus esimerkiksi yli
3-vuotiaille 4 tuntia per päivä on kiinteänä osana.

21.32 Sanna Marin sd: Arvoisa puhemies! On hyvä, että hallitus on tullut tässä sosiaali-
demokraattien linjoille ja esittää varhaiskasvatusmaksujen alentamista. SDP:n pitkän aika-
välin tavoite on nimenomaan kokonaan maksuton päivähoito ja varhaiskasvatus, ja on hy-
vä, että sitä kohti otetaan askelia. Siinä mielessä tätä lakia on helppo tukea.

Kuitenkin hallitus on tehnyt myös merkittäviä heikennyksiä päivähoitoon ja varhaiskas-
vatukseen. Näistä ehkä merkittävin on subjektiivisen päivähoito-oikeuden purkaminen ja
sen rajaaminen. Onneksi kuitenkin monissa kaupungeissa ja kunnissa on päädytty siihen,
että tätä järjetöntä linjausta ei olla lähdetty toteuttamaan, ja toivomme myös, että hallitus
tulee tässä järkiinsä ja peruu subjektiivisen päivähoito-oikeuden rajauksen.

Kannatamme lämpimästi myös perhevapaauudistusta. Toki siihenkin liittyy tällä hetkel-
lä kysymysmerkkejä siitä, onko kyseessä oikeasti kunnianhimoinen uudistus, kun nyt tällä
hetkellä näyttää siltä, että kyseessä on pikemminkin se, että vähän tehdään viilauksia jo-
 Tarkistettu
4.1



Pöytäkirjan asiakohta PTK 93/2017 vp
honkin suuntaan, ei lähdetä oikeasti uudistamaan tätä kokonaisuutta sillä tavalla kuin pi-
täisi. Ja totta kai tämän maksuttoman varhaiskasvatuksen kytkeminen siihen on tärkeää.

Viimeisenä asiana vielä haluaisin tuoda esiin huolen päivähoidon ryhmäkokojen kasva-
misesta ja myös subjektiiviseen päivähoito-oikeuteen liittyvästä ryhmien epätasa-arvoistu-
misesta. Kun on osapäiväisiä ja kokopäiväisiä lapsia eri ryhmissä ja se aiheuttaa siellä päi-
vähoidon arjessa aika erikoisia tilanteita, niin myös tämä ryhmäkokokysymys on merkit-
tävä.

Toivoisin, että hallitus kiinnittäisi huomiota näihin asioihin ja toisi esityksiä niin subjek-
tiivisen päivähoito-oikeuden rajauksen purkamisesta kuin ryhmäkokojen pienentämisestä
varhaiskasvatusmaksujen alentamisen lisäksi.

21.34 Sami Savio ps: Arvoisa puhemies! Tämä esitys varhaiskasvatuksen asiakasmak-
suista ja niiden alentamisesta on sinänsä hyvä esitys. Niitä varhaiskasvatuksen maksuja
alennettiin jo tälle vuodelle merkittävästi, nyt tehdään toinen alennus. Tämä on hyvä siinä-
kin mielessä, että se luo kannusteita työllistymiseen. Mielestäni siitäkin on merkkejä, että
nämä aiemmat alennukset ovat siihen johtaneet. Mutta kuten edustaja Nylanderkin toi äs-
keisessä puheenvuorossaan esille, niin pidän itsekin kyllä ongelmana sitä, että kunnille tätä
varhaiskasvatuksen maksutulojen alenemaa kompensoidaan osittain kiinteistöveron ala- ja
ylärajojen nostolla. Jos kunnat on pakotettu nostamaan kiinteistöveroa, niin nämä nostot is-
kevät myös vähävaraisiin lapsiperheisiin. Kun ottaa huomioon, että asuminen on Suomes-
sa jo nykyisellään varsin kallista, niin en pidä tätä kiinteistöveron nostoa mitenkään kan-
natettavana.

Sitten oli puhetta myös tästä varhaiskasvatuksen maksuttomuudesta. No näitä on nyt
alennettu jo aika merkittävästi ja tullaan tosiaan tämän esityksen myötä, jos se läpi menee,
niin kuin luulen, edelleen alentamaan. Mielestäni jonkinlainen omavastuu olisi hyvä säi-
lyttää ainakin suuremmissa tuloluokissa. Jos varhaiskasvatusmaksut kokonaan poistetaan,
niin sehän olisi merkittävä tulonsiirto erityisesti suurituloisille. Mielestäni tämä nykymalli
on hyvä, että päivähoitomaksuja, varhaiskasvatusmaksuja, peritään kohtuullisina ja mak-
sukyvyn mukaisina.

21.36 Anna Kontula vas: Arvoisa puhemies! Suomalainen malli perustuu siihen, että
meidän lapsemme maksavat meidän kaikkien eläkkeet, myös niiden, jotka eivät ole itse
tehneet lapsia. Sen takia on vähintäänkin perusteltua ja oikein, että me myös yhteisvastuul-
lisesti verorahoituksen kautta huolehdimme näistä lapsista silloin, kun he ovat pieniä. 

Keskustelu päättyi.

Asia lähetettiin sivistysvaliokuntaan.
2


