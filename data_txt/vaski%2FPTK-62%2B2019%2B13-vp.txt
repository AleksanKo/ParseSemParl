















































DEM36BA.tmp.xml


Pöytäkirjan asiakohta PTK 62/2019 vp

 Tarkistettu
4.0

Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

13. Hallituksen esitys eduskunnalle laiksi laivaväen työ- ja asuinympäristöstä sekä ruoka-
huollosta aluksella annetun lain 2 ja 11 §:n muuttamisesta

Hallituksen esitys HE 52/2019 vp
Valiokunnan mietintö TyVM 2/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 13.
asia. Käsittelyn pohjana on työelämä- ja tasa-arvovaliokunnan mietintö TyVM 2/2019 vp.
Nyt päätetään lakiehdotuksen sisällöstä.

Keskustelu

18.53 Anna Kontula vas (esittelypuheenvuoro): Arvoisa puhemies! Esityksessä ehdote-
taan muutettavaksi lakia laivaväen työ- ja asuinympäristöstä sekä ruokahuollosta siten, että
lain soveltamisalan piiriin otetaan alle 24-metriset alukset siltä osin, kun kyse on säännök-
sistä, jotka koskevat aluksen asuintiloja, ruokaa ja ruokahuoltoa. Muutoksella pannaan
osittain täytäntöön kalastusalan työtä koskeva neuvoston direktiivi. Lisäksi ehdotetaan,
että viittaussäännös hallintolainkäyttölakiin muutetaan viittaukseksi oikeudenkäynnistä
hallintoasioissa annettuun lakiin.

Laivaväen työ- ja asuinympäristöstä sekä ruokahuollosta aluksella annetun lain 14 §:n
mukaan laivaisäntä huolehtii siitä, että laivaväellä on työjakson aikaan mahdollisuus mak-
suttomaan ruokailuun. Valiokunta toteaa, että säännöstä ruoan maksuttomuudesta sovelle-
taan muutoksen jälkeen myös kaikilla alle 24 metriä pitkillä kalastusaluksilla. 

Sosiaali- ja terveysministeriöstä saadun selvityksen mukaan tarkempia säännöksiä ka-
lastusalusten asuintiloista, ruoasta ja ruokahuollosta annetaan asetuksella. Uuden asetuk-
sen siirtymäsäännöksen mukaan säännöksiä sovelletaan vain uusiin aluksiin. 

Esityksen perusteluista ilmenevistä syistä ja saamansa selvityksen perusteella työelä-
mä- ja tasa-arvovaliokunta pitää esitystä tarkoituksenmukaisena ja tarpeellisena ja puoltaa
lakiehdotuksen hyväksymistä muuttamattomana.

Yleiskeskustelu päättyi.

Eduskunta hyväksyi hallituksen esitykseen HE 52/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


	13
	18.53


