















































DEM7AA4.tmp.xml


Pöytäkirjan asiakohta PTK 39/2019 vp
Pöytäkirjan asiakohta 

PTK 39/2019 vp

Täysistunto

Perjantai 27.9.2019 klo 13.02—13.30

4. Hallituksen esitys eduskunnalle laiksi avustuksista erityisryhmien asunto-olojen paran-
tamiseksi annetun lain 8 §:n muuttamisesta

Hallituksen esitys HE 16/2019 vp
Valiokunnan mietintö YmVM 1/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on ympäristövaliokunnan mietintö YmVM 1/
2019 vp. Nyt päätetään lakiehdotuksen sisällöstä. — Esittelypuheenvuoro, ympäristövalio-
kunnan puheenjohtaja Hoskonen.

Keskustelu

13.03 Hannu Hoskonen kesk (esittelypuheenvuoro): Arvoisa rouva puhemies! Hallituk-
sen esitys erityisryhmien asunto-olojen parantamiseksi annetun lain 8 §:n muuttamisesta
on periaatteessa vain tekninen pieni muutos. Alimman tukiluokan mukaisia avustuksia
myönnettäessä avustusprosentti nostetaan 10 prosentista 15 prosenttiin, ja näitä rahoja on
myönnettävissä sekä uudisrakentamiseen että peruskorjaukseen. 

Tämä kyseinen hallituksen esitys sisältyy pääministeri Antti Rinteen hallitusohjelmaan.
Valiokunta käsitteli tätä asiaa kokouksessaan huolellisesti kuullen neljää asiantuntijaa, ja
viidenneltä saatiin vielä kirjallinen lausunto. Valiokunta oli päätöksessään yksimielinen.

Valiokunta pitää ehdotettua avustusmäärän korotusta 10 prosentista 15 prosenttiin pe-
rusteltuna. Opiskelija-asunnot ovat tyypillisesti kooltaan pieniä, joten niiden rakentamis-
kustannukset ovat asuntojen kokoon suhteutettuna keskimääräistä korkeammat. Lisäksi
asukkaiden vaihtuvuus on tavallisiin vuokra-asuntoihin verrattuna merkittävästi suurempi
johtaen korkeampiin hallinto- ja ylläpitokustannuksiin. 

Valiokunta toteaa, että investointiavustus on todettu tehokkaaksi tueksi, joka edistää
kohtuuhintaisten, laadukkaiden asuntojen tuotantoa opiskelijoille ja muille erityisryhmil-
le. Opiskelija-asuntojen ohella myös nuorisoasunnoille on todettu olevan kasvavaa tarvet-
ta. Tuki opiskelija- ja nuorisoasuntojen tuotantoon helpottaa osaltaan kasvukeskusten
vuokra-asuntokysyntää ja vaikuttaa siten asukkaiden kannalta myönteisesti vuokramarkki-
noiden hintakehitykseen. 

Valiokunta pitää hyvänä sitä, että investointiavustusta voi saada uudisrakentamisen
ohella myös asuntojen perusparantamiseen. Perusparannushankkeilla voidaan samalla
edistää esimerkiksi tyhjänä olevien toimistorakennusten muuttamista asuinkäyttöön ja pa-
rantaa rakennusten energiatehokkuutta.
 Tarkistettu
4.0



Pöytäkirjan asiakohta PTK 39/2019 vp
Valiokunta korostaa tarvetta kiinnittää jatkossa erityistä huomiota myös investointi-
avustusten hyödyntämiseen siten, että samalla edistetään puurakentamisen ja muutoin ra-
kentamiseen liittyvien ilmastotavoitteiden saavuttamista. 

Valiokunta oli mietinnössään yksimielinen. 

13.06 Pekka Aittakumpu kesk: Arvoisa rouva puhemies! Aivan kuten edustaja Hosko-
nen edellä kertoi, niin tämän lakiesityksen tarkoitus on erinomainen: korottaa rakentamis-
avustusta niin, että Suomessa rakennettaisiin enemmän kohtuuhintaisia opiskelija- ja nuo-
risoasuntoja. On erittäin kannatettavaa, että hallitus on monin tavoin päättänyt tukea nuor-
ten ja opiskelijoiden tilannetta myös tällä tavalla, helpottamalla heidän asumistaan. Tämä
lakiesitys koskee paitsi asumista myös meille keskustalaisille erityisen tärkeitä koulutusta
ja työllisyyttä. Opiskelijoiden asumismenojen pieneneminen tarkoittaa sitä, että heidän toi-
meentulonsa paranee. Tämä osaltaan auttaa keskittymään opintoihin, saamaan tutkinnon
suoritetuksi ja pääsemään sujuvasti työelämään. 

Arvoisa puhemies! Me keskustassa olemme esittäneet, että opiskelija-asuntoja tulisi li-
sätä niin, että joka toinen opiskelija asuisi opiskelija-asunnossa vuoteen 2030 mennessä.
Tämä lakiesitys tukee myös tätä tavoitetta. Lakiesityksen on arvioitu jokin verran vähen-
tävän valtion asumistukimenoja, koska investointiavustuksella rakennettujen asuntojen
vuokran määrää säädellään laissa. Vuokrakatto helpottaa nuorten ja opiskelijoiden toi-
meentuloa. Puhuttaessa asumistuesta kokonaisuutena asumisen kustannusten jatkuva nou-
su on kasvattanut maassamme asumistuen menoja merkittävästi. Asumistukijärjestelmä
kaipaakin uudistamista. Ei voi olla niin, että asumistuki toimii jonkinlaisena vuokrankoro-
tusautomaattina ja yhteiskunnan rahojen siirtona varakkaille sijoittajille — ei, vaan kes-
kiössä tulee olla ihminen ja hänen tarpeensa. On tärkeää, että asumistuki katsotaan nyt
seikkaperäisesti ja laajasti tämän hallituksen käynnistäessä sosiaaliturvan uudistuksen.
Tästä sovittiinkin hallitusohjelmassa. 

Arvoisa puhemies! Tänään on osoitettu mieltä ilmaston puolesta. Asiat eivät muutu
muutoin kuin toimimalla. Siksi keskusta on esittänyt, että lisäämme roimasti puurakenta-
mista maassamme. Saimmekin hallitusohjelmaan sovittua, että puurakentaminen tupla-
taan. Mietinnössään ympäristövaliokunta toteaa aivan oikein, että jatkossa on tarve kiinnit-
tää erityistä huomiota investointiavustusten hyödyntämiseen myös siten, että samalla edis-
tetään puurakentamista.

13.09 Ari Torniainen kesk: Arvoisa rouva puhemies! Tämä hallituksen esitys lähtee sii-
tä, että tässä halutaan lisätä nimenomaan opiskelija- ja nuorisoasuntojen tuotantoa. Se on
erittäin hyvä, koska monilla paikkakunnilla opiskelija-asunnoista on suurta pulaa. Huomi-
onarvoista on, että opiskelija-asunnot ovat monta kertaa nimenomaan pienikokoisia ja nii-
den rakennuskustannukset ovat korkeita ja myöskin niiden hallintokustannukset ovat kor-
keita, koska siellä vuokralaiset vaihtuvat usein. Siksi tämä hallituksen esitys, että avustus-
määrää 10 prosentista 15 prosenttiin nostetaan, on hyvä asia. Uskon, että tämä saa aikaan
sen, että useilla paikkakunnilla opiskelija-asuntojen tuotanto lisääntyy.

Hyvä on myöskin se, että ympäristövaliokunta kiinnittää omassa mietinnössään huo-
miota siihen, että samalla edistetään puurakentamista ja myöskin muutoin rakentamiseen
liittyvien ilmastotavoitteiden saavuttamista. 
2



Pöytäkirjan asiakohta PTK 39/2019 vp
Itse pidän tätä hallituksen esitystä, vaikka tämä on hyvin pienimuotoinen, myöskin mer-
kittävänä edistysaskeleena siihen, että nimenomaan opiskelijoista, nuorista ihmisistä, ja
heidän asumisestaan pidetään huolta. 

13.10 Timo Heinonen kok: Arvoisa rouva puhemies! Kuuntelin tässä päähallituspuolu-
een eduskuntaryhmän puheenjohtajaa, mutta nyt tähän itse asiaan. — Erityisryhmien asun-
to-olojen parantaminen on tärkeä toimenpide. Tässä investointiavustuksen korottamisesta
on kyse, ja pidän sitä erittäin myönteisenä. Aiempina kausinahan on tehty muun muassa si-
tä, että asuntojen minimikokorajoitteita on muutettu ja annettu paremmat mahdollisuudet
tehdä joustavammin nuorten toivomia ja nuorten tarvitsemia asuntoja ja toisaalta sen hin-
taisia asuntoja, että niissä pystyvät nuoret opiskelijoina asumaan. Myös esteettömyysvaa-
teita on uudistettu ja todettu, että välttämättä kaikkien tuohon ikäryhmään, eli pääasiassa
nuorille opiskelijoille, kohdennettujen asuntojen ei tarvitse olla esteettömiä vaan riittää,
että jokaisesta löytyy esteettömiä vaihtoehtoja, ja tietysti julkiset tilat, raput ja muut, ovat
esteettömiä, luonnollisesti.

Mutta, arvoisa puhemies, tarve sille, että me tulemme tarvitsemaan jatkossa opiskelija-
asuntoja lisää ja varmasti myös tällaista edullisempaa soluasumista ja muuta, tulee kasva-
maan sen myötä, että meillä kaupungistuminen on kiihtyvä ilmiö. Se ei ole enää mielipide
vaan se on tosiasia, että meillä maaseutu on yhä enempi harvaanasuttua ja julkinen liiken-
ne ei toimi, ja nyt vielä valitettavasti esimerkiksi monien nuorten opiskelijoiden odottama
kevytautolainsäädäntö on lykkääntymässä hamaan tulevaisuuteen vähintäänkin vuodella,
ehkä kokonaan — mitä aika sitten tuo tullessaan. Moni nuori muuten odotti sitä, että olisi
päässyt opiskelupaikkaan ilman muuttoa kulkemaan jo 15—16-vuotiaana ennen oikean
ajokortin saantia, mutta nyt kun hallitus on tehnyt tässä oman ratkaisunsa, niin on tärkeää,
että näitä asumismahdollisuuksia sitten lisätään siellä seutukeskuksissa ja seutukaupun-
geissa ja oppilaitosten läheisyydessä, että opiskelu koko maassa on tulevaisuudessakin
mahdollista. 

13.12 Katja Taimela sd: Arvoisa rouva puhemies! Käsittelyssä on nyt siis hallituksen esi-
tys koskien alimman tukiluokan mukaisten avustusten enimmäismäärän nostoa 10 prosen-
tista 15 prosenttiin liittyen opiskelija- ja nuorisoasuntojen rakentamiseen, hankintaan ja
myös perusparantamiseen. Investointiavustus on tehokkaaksi todettu tukimuoto, joka edis-
tää kohtuuhintaisten asuntojen tuotantoa paitsi opiskelijoille myös erityisryhmille. Esityk-
sessä plussaa on, paitsi se, että avustusta voi saada myös asuntojen perusparantamiseen,
että muutoksen astuessa voimaan 1.11. se koskee myös parhaillaan vireillä olevia hankkei-
ta. 

Kohtuuhintaista asuntotuotantoa on syytä lisätä jatkossakin varsinkin kasvukeskuksis-
sa, siitä me olemme varmasti kaikki tässä salissa samaa mieltä. Opiskelijoiden edullisempi
vuokra-asuntotuotanto mahdollistaa ja tukee opintojen suorittamista tavoiteajassa ja mah-
dollistaa myös vapaarahoitteisia asuntoja enemmän muun muassa työtä tekevälle väestöl-
le. Kaiken kaikkiaan erittäin kannatettava esitys, toki jonkun verran marginaalinen, mutta
kannatettava ja yksimielisesti hyvässä yhteistyössä ympäristövaliokunnassa käsitelty. 

Edustaja Heinoselle haluaisin todeta, kun hän tavallaan puuttui nyt aiheeseen tässä lop-
pupuheenvuorossaan, joka ei suoranaisesti tähän hallituksen esitykseen 16 sinänsä liity,
että kevytautolainsäädäntöä käsitellään salissa ensi viikolla, ja uskallan sanoa koko halli-
tuksen puolesta, että tämä vuoden siirtymäaika, jatkoaika niin, että saadaan tästä lainsää-
3



Pöytäkirjan asiakohta PTK 39/2019 vp
dännöstä sellainen, että pääsemme sen kanssa eteenpäin, on koko hallituksen tavoitetila.
Elikkä mahdollisimman nopeasti yhteistyössä eteenpäin haetaan sitä, että asia etenee. 

13.14 Arja Juvonen ps: Arvoisa rouva puhemies! Tämä lakiesitys on hyvä, ja on erittäin
tärkeää, että kohtuuhintaista asuntotuotantoa edesautetaan ja edistetään Suomessa, erityi-
sesti nuorten ja myös erityisryhmien kohdalla, joista täällä on puhuttu, koskien erityistä tu-
kea tarvitsevia nuoria ja muun muassa vammaisia opiskelijoita. On erittäin tärkeää, että
asuminen on esteetöntä ja annetaan mahdollisuus asua omassa kodissa ja huomioidaan se,
että opiskelija toivoo omaa rauhaa ja toivoo pääsevänsä myös sinne omaan asuntoon har-
joittelemaan ja kokeilemaan omaa yksin elämistä ja sillä tavalla itsenäistymistä. Elikkä
erittäin tärkeä asia. 

Pidän myös hyvänä sitä, että on nostettu esiin tämä toimistorakennusten muuttaminen
asumiskäyttöön. Meillä on paljon tyhjiä tiloja Suomessa, ja olisi tärkeää, että niistä voitai-
siin tehdä asuntoja, koska asuntopula on kuitenkin kova. 

Vielä nostaisin ikäihmisten tilanteen, vaikka ei ikäihmisiä tämä esitys nyt koskekaan.
On tärkeää, että pidämme edelleen yllä sitä keskustelua, että kun ikäihminen viettää vuosia
siellä kodissa, niin asuminen olisi esteetöntä ja perusparannushankkeisiin kohdistettaisiin
resursseja ja jokainen pystyisi sitten siellä kodissaan viettämään elämäänsä turvallisesti.
Siitähän tässä on kysymys. Hallitukselle kiitoksia, hyvä lakihanke. [Mika Kari: Otetaan
vastaan!]

13.16 Pia Viitanen sd: Arvoisa rouva puhemies! Mukavaa, että valiokunta näin ripeästi
käsitteli tämän tärkeän esityksen. Voi olla, että lakiteknisesti tämä on teknisluonteinen,
niin kuin täällä todettiin, mutta asiallisesti tämä on kyllä iso ja merkittävä parannus, joita
muuten asumispuolella hallitusohjelmassa on useampia. Siksi on tärkeää, että tämä askel
nyt on otettu ja tämä on tärkeä, kuten täällä on hyvin todettu, nimenomaan opiskelijoiden ja
nuorten kohtuuhintaisemman asumisen edistämiseksi. Minusta oli hyvä myös, että valio-
kunta oli tähän kirjannut puurakentamisen. Sehän on myös hallitusohjelman yhteisesti so-
vittu painopiste meillä.

Kaiken kaikkiaanhan moni näistä parannuksista, mitä hallitusohjelmassa on, perustuu
itse asiassa jo viime kauden tarkastusvaliokunnan mietintöön. Ne linjaukset, mitkä silloin
eduskunta yksimielisesti hyväksyi, on otettu hallitusohjelmaan sellaisenaan, ja kaiken
kaikkiaan se linja, mikä siinä on, mahdollistaa sen, että me voimme enemmän rakentaa
kohtuuhintaista asumistuotantoa. Siellä oli tärkeä linjanveto siitä, että Valtion asuntorahas-
to, VAR-rahasto, säilyy edelleen itsenäisenä rahastona, ja se on juuri se rahasto, minkä
kautta näitä kohtuuhintaisia koteja ihmisille rakennetaan. Se on tärkeää. 

Tässä hallitusohjelmassa myös muuta kautta mahdollistuu esimerkiksi juuri opiskeli-
joille ja muillekin ihmisille kohtuuhintainen asuminen. Siellä on esimerkiksi kirjauksia sii-
tä, että käynnistysavustukset ulotetaan pääkaupunkiseudun MAL-kuntien lisäksi myös
muille MAL-alueille, mikä tarkoittaa esimerkiksi Tamperetta, Turkua, Oulua, joihin saa-
daan sitten lisää näitä kohtuuhintaisia asuntoja. 

Myöskin ikäihmiset mainittiin täällä. Pidän myös itse näitä erityisryhmien avustuksia
kaiken kaikkiaan hyvin tärkeinä, ja tässäkin hallitusohjelmassa on erittäin viisaita kirjauk-
sia siitä, että halutaan edistää myös muun muassa ikäihmisten yhteisöllisiä asumismuoto-
ja. Eli kaiken kaikkiaan näiltä osin kyllä ilolla tervehdin hallitusohjelmaa, ja toivon ja kii-
rehdinkin, että hallitus — mahdollisimman nopeasti toivottavasti — toisi näitä tarvittavia
4



Pöytäkirjan asiakohta PTK 39/2019 vp
muutoksia tänne eduskuntaan, koska kyllä ympäristövaliokunnan ripeä ote tässä todisti,
että me haluamme täällä hyvin voimakkaasti, yksituumaisesti ja nopeasti kaiken kaikkiaan
pistää näitä hyviä uudistuksia eteenpäin. 

13.18 Pia Lohikoski vas: Arvoisa rouva puhemies! Opiskelija-asunnoista kuten myös
muista kohtuuhintaisista vuokra-asunnoista on pulaa. Aivan erityisesti pääkaupunkiseu-
dulla ja muilla kasvavilla kaupunkiseuduilla asumisen kalleus sekä asuntojen riittämättö-
myys hankaloittavat ihmisten elämää. Monilla asuminen vie tuloista aivan liian suuren
osan. 

Hallitusohjelmassa linjasimme, että asumisen hintaa halutaan alentaa. Olenkin jo kovas-
ti odottanut, koska uusi, vuonna 2020 alkava Helsingin seudun MAL-sopimus saadaan val-
tion puolelta valmiiksi. Edellinen MAL-sopimus päättyy tämän vuoden lopussa. Kuntien
puolelta suunnitelma tuli valmiiksi jo keväällä ennen hallitusneuvotteluja. 

Tämä hallituksen esitys on nyt ensimmäinen konkreettinen askel hallitusohjelman hy-
vistä asuntopoliittisista kirjauksista. Lakiesitys parantaa erityisesti nuorten ja opiskelijoi-
den asemaa asuntomarkkinoilla, mikä on todella tärkeää. Tällä hetkellä suurin osa itsenäi-
sesti asuvista 18—29-vuotiaista nuorista asuu vuokralla, ja pääkaupunkiseudulla osuus on
jopa neljä viidesosaa. 

Valiokunta on pitänyt ehdotettua avustusmäärän korotusta 10 prosentista 15 prosenttiin
perusteltuna. Olen tästä samaa mieltä. Opiskelija-asunnot ovat tyypillisesti kooltaan pie-
niä, joten niiden rakentamiskustannukset ovat kokoon suhteutettuna keskimääräistä kor-
keammat, ja siksi tuki on erityisen tärkeä. 

Valiokunta on pitänyt hyvänä myös sitä, että investointiavustusta voi saada uudisraken-
tamisen ohella myös asuntojen perusparantamiseen, myös tämä on hyvä hanke. Peruspa-
rannushankkeilla voidaan samalla edistää tyhjänä olevien rakennusten, kuten toimistora-
kennusten, muuttamista asuinkäyttöön, ja se on hyvin järkevää myös kiertotalouden kan-
nalta. 

Esitykseen annetuissa lausunnoissa muun muassa Kuntaliitto nosti esiin mahdollisuu-
den hyödyntää tätä alinta investointiavustusten tukiluokkaa myös ikääntyneiden asuntotar-
jonnan, kuten senioritalojen, lisäämiseen. Niillekin on tarvetta, sillä eläkeläisissä on opis-
kelijoiden tavoin erittäin pienituloista väkeä. 

Tällä hetkellä on aika nurinkurinen tilanne. Luemme jatkuvasti sijoitusasuntojen kor-
keista vuokrista ja siitä, kuinka sijoittajat valtaavat vuokra-asuntomarkkinoita varsinkin
pääkaupunkiseudulla. Tästä syystä käytämme asumistukeen rahaa moninkertaisesti enem-
män kuin olisi järkevää. Kohtuuhintaisten asuntojen tuotanto on se paikka, mihin sitä ra-
haa kannattaisi ennemmin laittaa. Laittamalla tämän saman rahan edullisten asuntojen tuo-
tantoon voisimme osoittaa, että haluamme oikeasti kohtuuhintaista asumista emmekä tu-
kea sijoitusasuntojen omistajia. 

13.21 Päivi Räsänen kd: Arvoisa rouva puhemies! Omasta ja kristillisdemokraattisen
eduskuntaryhmän puolesta haluan antaa tässä kiitoksen Antti Rinteen hallitukselle tämän
esityksen tuomisesta ja samoin sitten valiokunnalle puheenjohtaja, edustaja Hoskosen joh-
dolla, että asia on käsitelty ripeästi. 

Helsinki, Turku, Jyväskylä, Seinäjoki ovat esimerkkejä niistä paikkakunnista, joista tuli
jo keskikesällä viestejä siitä, että opiskelija-asunnoista on huutava pula. Heinäkuussa oli
5



Pöytäkirjan asiakohta PTK 39/2019 vp
tiedossa, että enää muutamia soluasuntoja on tarjolla. Sitten tietysti opiskelijat joutuvat et-
simään majapaikkaa myös muualta kuin varsinaisista opiskelija-asunnoista. 

Investointiavustus, jota tässä nyt korotetaan opiskelija-asuntojen osalta, on todellakin
osoittautunut tehokkaaksi tueksi, joka edistää kohtuuhintaisten asuntojen tuotantoa erityis-
ryhmille — ja tässä nyt erityisesti opiskelijoille.

Olin myös itse eduskunnan tarkastusvaliokunnan jäsenenä viime kaudella, ja silloin to-
dellakin tehtiin tuo asuntopolitiikan mietintö. Haluan antaa hallitukselle kiitoksen vielä sii-
täkin, että ne esitykset, joita valiokunnassa teimme, ovat todellakin hallitusohjelmassa ai-
nakin kirjattuina. Hienoa, että tässä nyt tämmöisellä pienellä askeleella päästään tällä kau-
della aloittamaan. 

Vielä haluan todeta, että on myönteistä, että valiokunta otti puurakentamisen tässä yh-
teydessä esiin. [Mika Kari: Tärkeä aihe!]

13.23 Ben Zyskowicz kok: Arvoisa rouva puhemies! Edustajat Aittakumpu ja Lohikoski
kiinnittävät huomiota nykyisen asumistukijärjestelmän ongelmallisuuteen. Tästä minäkin
ajattelin muutaman sanan sanoa. 

Luonnollisesti kaikki ymmärrämme, että asuntojen kysyntä ja tarjonta vaikuttavat hy-
vin paljon vuokratasoon, mutta olisi silmiensä sulkemista tosiasioilta väittää — kuten
edustaja Viitanen muistaakseni viime kaudella väitti — ettei asumistuella olisi mitään mer-
kitystä vuokratason kannalta. Me maksamme veronmaksajien rahoista yli 2 000 miljoonaa
euroa vuodessa asumistukea, minkä lisäksi vielä toimeentulotuesta korvataan pienituloi-
simpien asumismenoja. Jokainen voi kuvitella sellaista teoreettista ajatusta, että asumistu-
kea ei makseta ollenkaan. Ettekö usko, myös edustaja Viitanen, että tämä vaikuttaisi vuok-
rien tasoon? Totta kai se vaikuttaisi.

Meillä on erittäin kannattavia asuntosijoitusyhtiöitä, esimerkiksi Kojamo — jokainen
voi pörssistä seurata, miten hyvää bisnestä Kojamo on — ja Sato. Me olemme viime aikoi-
na lukeneet lehdistä, miten ulkomaiset asunto- tai kiinteistösijoitusyhtiöt ostavat Suomesta
vuokra-asuntoja isoja nippuja. Miksi ostavat? No siksi, että se on hyvää bisnestä. Ja siten
kuin täällä aikaisemmin todettiin, veronmaksajat tukevat tätä hyvää bisnestä maksamalla
yli 2 miljardia euroa asumistukea vuodessa. Tämä asumistuki tietysti menee pienituloisten
ihmisten hyväksi, mutta käytännössä he ovat lähinnä läpikulkueränä ja asumistuki menee
lihottamaan näiden asuntosijoittajien lompakkoja. Osa asumistuestahan ja myös muista
Kelan asumismenojen korvauksista maksetaan suoraan asuntosijoittajille tai asuntojen
omistajille. 

Täällä edustaja Aittakumpu kertoi, että hallitus aikoo puuttua tähän asiaan sosiaalitur-
van kokonaisuudistuksen yhteydessä. Sitä minäkin toivon, ja kun joka tapauksessa vuok-
ralaiset tarvitsevat asuntoja ja asuntojen omistajat tarvitsevat vuokralaisia, niin olen täysin
vakuuttunut, että pienemmälläkin asumistuen määrällä pystyttäisiin auttamaan pienituloi-
sia ihmisiä heidän asumiskustannustensa voittamisessa. 

Puhuttiin myös ilmastosta, ja haluan lausua iloni siitä, että tuhannet nuoret tällä hetkellä
Eduskuntatalon edessä vaativat hallitukselta ilmastotoimia. Niin mekin kokoomuksessa. 

Ensimmäinen varapuhemies Tuula Haatainen: Edustaja Viitasen nimi mainittiin kah-
teen otteeseen. Minuutin vastauspuheenvuoro, Viitanen. 
6



Pöytäkirjan asiakohta PTK 39/2019 vp
13.26 Pia Viitanen sd (vastauspuheenvuoro): Kiitos, arvoisa puhemies! Muun muassa
tarkastusvaliokunnan mietinnössä, minkä edustaja Zyskowiczkin on ollut yksimielisesti
hyväksymässä, pohditaan myös tätä asumistukikysymystä, ja siinä todetaan se fakta, että
kuitenkin siitä, kuinka paljon asumistuet valuvat asumisen hintaan, on ristiriitaisia tutki-
mustuloksia. Mielestäni se on fakta, jonka voi sanoa ääneen, kun se näin on, ja tähän olen
myös viime kaudella viitannut, ja muistelenpa, puhemies, että viittaus tapahtui siinä vai-
heessa, kun jälleen kerran kokoomuksella oli halua jatkaa sitä leikkauspolitiikkaa, että asu-
mistukeakin haluttiin leikata ja kaikkea mahdollista sosiaaliturvaa haluttiin leikata, enkä
koskaan ole hyväksynyt sitä, että tällaisia perusteita käytetään siinä mielessä, että voidaan
sitten saada siitä ikään kuin selkänoja leikata pienten ihmisten perusturvaa. 

On mielestäni tärkeää, että nyt hallitusohjelmassa lukee, niin kuin muuten lukee siinä
tarkastusvaliokunnan mietinnössäkin, että nyt sitten katsotaan asumistuen uudistus ja kat-
sotaan se nimenomaan samassa yhteydessä, kun koko sotu-uudistusta tehdään. Ei katsota
sitä tässä asuntopoliittisessa kohdassa [Puhemies koputtaa] vaan siellä sotu-kohdassa. 

Ensimmäinen varapuhemies Tuula Haatainen: Nyt kysyn: Valiokunnan puheenjohtaja
Hoskonen ja edustaja Koponen ovat varanneet puheenvuoron. Pidättekö paikalta kolmen
minuutin vai onko pidemmät puheenvuorot? Meidän pitää parin minuutin kuluttua lopet-
taa istunto.

13.28 Hannu Hoskonen kesk: Arvoisa rouva puhemies! Kaksi asiaa. 
Ensinnä kiitoksia hyvästä palautteesta valiokunnan puolesta. Todellakin, mietintö käsi-

teltiin ripeästi. Emme missään nimessä halunneet olla jarruna vaan halusimme, että tällai-
nen hyvä hanke lähtisi etenemään ja nuorille ja erityisryhmille saataisiin avustettuja asun-
toja mahdollisimman nopeasti.

Toinen asia on puurakentaminen. Valiokunta keskusteli siitä, ja on valiokunnassa käyty
monessa muussakin yhteydessä keskusteluja puurakentamisen saamiseksi paljon, paljon
parempaan vauhtiin kuin on tällä hetkellä Suomessa. Sehän on ihan alkutekijöissään vielä,
olemme Ruotsia paljon jäljessä. Uskon ja toivon, että sitten kun valtion seuraava, ensi vuo-
den budjetti tulee lokakuun alussa tähän taloon, hallitusryhmissä — ja tietenkin opposi-
tionkin tuki on suotavaa — puurakentamiseen saadaan todella hyvää vauhtia, jo nyt ensi
vuoden budjetin aikana. 

13.29 Ari Koponen ps: Arvoisa rouva puhemies! Jos hallituksen esityksen mukaisesti
asuntojen määrää lisätään, niin tulee myös huomioida, ettei tämä automaattisesti vähennä
valtion asumistukimenoja ainakaan Helsingin osalta, mikäli vuokrien hintoja ei samalla
alenneta. 

Helsingin opiskelija-asumissäätiön eli Hoasin yksiöiden keskihinta on 555 euroa, ja
vaikka tämä on vähemmän kuin opiskelijalla, joka asuu markkinahintaisessa yksiössä, niin
molemmat opiskelijat tässä tapauksessa saavat täysin saman maksimiasumistuen eli 412
euroa. Opiskelija-asuntojen vuokrien hintojen tulisi siis olla vielä selkeästi matalammat
kuin markkinahintaisilla asunnoilla Helsingissä, jolloin valtion asumistukimenot vähenisi-
vät. — Kiitos.

Yleiskeskustelu päättyi.
7



Pöytäkirjan asiakohta PTK 39/2019 vp
Eduskunta hyväksyi hallituksen esitykseen HE 16/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
8


	4
	13.03
	13.06
	13.09
	13.10
	13.12
	13.14
	13.16
	13.18
	13.21
	13.23
	13.26
	13.28
	13.29


