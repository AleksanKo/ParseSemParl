















































DEM997D.tmpSave.xml


Pöytäkirjan asiakohta PTK 13/2016 vp
Pöytäkirjan asiakohta 

PTK 13/2016 vp

Täysistunto

Keskiviikko 24.2.2016 klo 14.00—15.21

2. Hallituksen esitys eduskunnalle laeiksi kunnallisesta viranhaltijasta annetun lain muut-
tamisesta, kunnallisen virkaehtosopimuslain 26 §:n kumoamisesta sekä valtion virkamies-
lain 35 §:n muuttamisesta

Hallituksen esitys HE 138/2015 vp
Valiokunnan mietintö HaVM 1/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 2. asia.
Käsittelyn pohjana on hallintovaliokunnan mietintö HaVM 1/2016 vp. Nyt päätetään la-
kiehdotusten sisällöstä.

Siirrytään keskusteluun: ensimmäisenä edustaja Mattila, olkaa hyvä.

Keskustelu

14.01 Pirkko Mattila ps (esittelypuheenvuoro): Arvoisa rouva puhemies! Tässä esityk-
sessä ehdotetaan muutettavaksi kunnallisesta viranhaltijasta annettua lakia, kunnallista vir-
kaehtosopimuslakia ja valtion virkamieslakia. Kunnallisen viranhaltijan ja valtion virka-
miehen eroamisikää ehdotetaan nostettavaksi asteittain vastaavasti kuin työeläkelainsää-
dännössä ehdotetaan nostettavaksi sitä ikää, johon asti eläkettä karttuu. Myös kunnallisen
virkaehtosopimuksen ulkopuolella olevan viranhaltijan valitusmahdollisuutta laajennettai-
siin. Esityksessä ehdotetaan myös lisättäväksi kunnallisesta viranhaltijasta annettuun la-
kiin säännös korkolain soveltamisesta, joka koskee kunnalliseen virkasuhteeseen perustu-
van saatavan viivästymistä. Valiokunta pitää ehdotuksia perusteltuina.

Vuoden 2017 alusta julkisten alojen eläketurvasta säädetään julkisten alojen eläkelais-
sa, jonka mukaan eläkkeen karttumisen yläikäraja nousee nykyisestä asteittain. Työsopi-
mussuhteessa olevien henkilöiden osalta vastaava muutos on jo tehty. Julkisoikeudellises-
ta perusteesta johtuvat saatavat on nykyisin rajattu korkolain soveltamisen ulkopuolelle,
mistä on aiheutunut kunnan virka- ja työsopimussuhteisen henkilöstön eriarvoinen asema.
Lakiehdotuksen mukaisten viivästyskoron maksuvelvollisuutta koskevien säännösten li-
säämisen katsotaan edistävän henkilöstön yhdenvertaisuutta. Säännöksiä sovelletaan, kun
viranhaltija perii työnantajalta viivästynyttä etuutta tai kun työnantaja perii viranhaltijalta
takaisin liikaa tai perusteettomasti suoritettua etuutta. Vastaava muutos on tehty valtion
virkamieslakiin lailla aiemmin.

Nykyisin voimassa oleva kunnallinen virkaehtosopimuslaki on muodostanut järjestäy-
tymättömälle viranhaltijalle valituskiellon. Hänellä on ollut mahdollisuus saada asiansa
käsiteltäväksi hallintotuomioistuimessa. Nyt lainsäädäntöä ehdotetaan muutettavaksi niin,
että virkaehtosopimuksen ulkopuolella olevan kunnallisen viranhaltijan oikeus hakea
muutosta turvataan laissa. Valiokunta pitää selkeyden ja oikeusturvan kannalta tärkeänä,
 Tarkistettu
4.1



Pöytäkirjan asiakohta PTK 13/2016 vp
että järjestäytymättömän viranhaltijan muutoksenhakuoikeus perustuu lakiin. Vastaava
muutoksenhakumahdollisuus on säädetty järjestäytymättömille valtion virkamiehille lail-
la. Näin siis lainmuutos merkitsee, että järjestäytymätön viranhaltija voi tehdä palvelus-
suhteesta johtuvien etuuksien osalta oikaisuvaatimuksen tai kunnallisvalituksen, ja vastaa-
va valinta on tehty myös valtion virkamieslain muutoksessa. Ehdotus on siis johdonmukai-
nen.

Tällaiset edellä mainitut asiat liittyvät usein virkaehtosopimusten tulkintaan. Tällöin eri-
tyinen virkaehtosopimusolojen tuntemus varmistetaan siten, että hallintotuomioistuin pyy-
tää ennen asian ratkaisemista lausunnon työtuomioistuimelta, mihin myös esityksen yksi-
tyiskohtaisissa perusteluissa viitataan. Lainsäädäntöteknistä ratkaisua, jossa muutoksenha-
kuoikeutta koskeva sääntely siirretään kunnallisesta viranhaltijasta annettuun lakiin, siis
muiden viranhaltijaa koskevien muutoksenhakusäännösten yhteyteen, voidaan valiokun-
nan mielestä pitää viranhaltijan kannalta tarkoituksenmukaisena, ja jälleen kerran taas vas-
taava valinta on tehty myös valtion virkamieslain muutoksessa. Tämä esitys on siis johdon-
mukainen.

Valiokunta toteaa, että ehdotetut muutokset parantavat kunnallisten viranhaltijoiden oi-
keudellista asemaa sekä edistävät yhdenvertaista kohtelua. Valiokunta puoltaa lakiehdo-
tusten hyväksymistä muuttamattomina, ja hallintovaliokunnan mietintö on yksimielinen.

14.05 Tytti Tuppurainen sd: Arvoisa rouva puhemies! Hallituksen esitys kunnallisia vi-
ranhaltijoita koskevien säädösten muuttamisesta on hyvä esimerkki asioiden valmistelusta
työmarkkinaosapuolia kuullen. Muutoksen olennainen sisältö, viranhaltijoiden eroamis-
iän nostaminen asteittain 70 ikävuoteen, perustuu viime kädessä työmarkkinaosapuolten
yhteisymmärrykseen eläkeuudistuksesta. Eläkeuudistuksen tavoitteena on turvata tulevien
eläkkeiden kestävä rahoitus ilman, että rahoituksen perustana olevat maksut nousevat koh-
tuuttoman korkeiksi. Tämä tavoite on tärkeä myös kunta-alalla, ehkä erityisesti juuri siel-
lä, koska kuntien tulevaa eläkejärjestelmää voi haastaa kuntien palvelutuotannon rakenne-
muutos. Kuntien ulkoistaessa palveluita on eläkemaksujen kartuttamisen pohja hiljakseen
kapenemassa. Samalla suuret kunta-alan osaajien ikäluokat ovat siirtymässä eläkkeensaa-
jien joukkoon.

Arvoisa puhemies! Eläkkeellesiirtymisiän nostaminen on perusteltu tavoite. Esityksen
mukainen eroamisiän nousu on tarpeellinen tekijä tämän tavoitteen saavuttamisessa. Se on
kuitenkin vain osatekijä. Työstä eläkkeelle siirtyminen ei ole kiinni vain virallisesta eroa-
misiästä. Keskimääräinen eläköitymisikä on ylintä eroamisikää tuntuvasti alempana. Tä-
hän voidaan vaikuttaa tehokkaasti parantamalla työntekijöiden jaksamista. Kunta-alalla tä-
hän jaksamiseen voitaisiin vaikuttaa paitsi työpaikkatason toimin myös antamalla selkeä
viesti kunta-alan tulevaisuudesta. Tänä päivänä kunta-alan viranhaltijat ja työntekijät elä-
vät epävarmuudessa tulevien työpaikkojensa suhteen. Epävarmuuden luoja on hallituksen
hämärä kanta kuntien, kuntayhtymien ja maakuntien tulevasta työnjaosta. Hallituksen tie-
dossa olevat suunnitelmat ovat sellaisia, että niitä on oikeastaan turha nimittää edes him-
meliksi. Turvatkaa kuntien väelle työrauha, niin ihmiset jaksavat töissä pidempään.

14.07 Sirpa Paatero sd: Arvoisa rouva puhemies! Tämä mietintö on nyt tehty lakiesityk-
seen, joka on jatkoa sille, että kolmikannassa tehty eläkeuudistus on saatu sovittua edelli-
sen hallituskauden aikana, ja silloin on jo aikaisemmissa vaiheissa tehty näitä muutoksia
2



Pöytäkirjan asiakohta PTK 13/2016 vp
työntekijöiden osalta. Nyt sitten on aihetta ja tarvetta tehdä näitä samoja muutoksia eläk-
keen kertymiseen sinne 70 ikävuoteen asti myöskin kunnallisille viranhaltijoille. 

Tässä oikeudenmukaisuuden vuoksi on nyt samalla otettu kantaa myöskin viivästyskor-
koihin ja valitusoikeuteen, jotta kunnallisilla viranhaltijoilla olisi samat ja yhdenvertaiset
oikeudet muun muassa valtion viranhaltijoiden kanssa. Näin se parantaa oikeudellista ase-
maa ja edistää yhdenvertaisuutta niin, että meillä kaikki viranhaltijat, toimivat he sitten
kunnan tai valtion puolella tai ovat työsopimussuhteessa, tulevat kohdelluiksi tasa-arvoi-
sesti. Toivon, että tällä samalla linjalla elikkä kolmikantaisen valmistelun pohjalta tulevai-
suudessakin valmistellaan kaikki suuret uudistukset, erityisesti myöskin näihin eläkkeisiin
liittyen.

14.08 Pia Viitanen sd (vastauspuheenvuoro): Arvoisa puhemies! Halusin nyt ottaa tähän
kuitenkin tämän vastauspuheenvuoron siksi, että täällä aiemmin edustaja Tuppurainen ja
nyt edustaja Paatero viittasivat siihen arvokkuuteen, mikä tässä on taustalla: kolmikantai-
nen yhteinen sopiminen. Se on Suomen valtti ollut jo kautta linjan, ja on tietenkin ollut hy-
vin huolestuttavaa se, että tällä kaudella olemme nähneet, mitä on tapahtunut tässä proses-
sissa, kun ollaan lähdetty pakkolakien kautta sanelemalla ja kiristämällä tekemään uudis-
tuksia: silloinhan ei mitään synny. Siksi halusin tässä yhteydessä vielä kerran sanoa sen,
että kyllä se, kuulkaa, on valttia, arvoisa hallitus, että edelleenkin voisimme jatkossa yh-
dessä sopien sopimusyhteiskuntaa kunnioittaen viedä tämänkaltaisia isoja uudistuksia
eteenpäin. 

14.09 Antero Laukkanen kd: Arvoisa puhemies! Tervehdimme ilolla tätä huolella val-
misteltua muutosta, joka selkeyttää monta asiaa ja tuo tarkoituksenmukaisuutta ja yhden-
vertaisuutta koko tähän eläkeuudistukseen. Haluankin kiittää hallintovaliokuntaa hyvästä
työstä ja selkeästä mietinnöstä. — Kiitos.

14.09 Sanna Lauslahti kok: Arvoisa puhemies! Selvää on, että esitys on erittäin hyvä as-
kel siihen, että me arvostamme myöskin meidän senioreiden osaamista nykyistä enem-
män. Tästä kuitenkin herää jatkopohdinta, kun meillä on virkamiehet kysymyksessä, mi-
hin me itse asiassa tarvitsemme eroamisikää. Meidän seitsemänkymppisetkin alkavat olla,
kuulkaa, aika hyvässä kunnossa, ja monet heistä haluaisivat jatkaa pidempään. Täältä löy-
tyy meidän edustajistakin monta sellaista, jotka jatkavat loppuun asti. (Naurua) Voisi ky-
syä, mihin me itse asiassa tarvitsemme eroamisikää.

14.10 Antti Lindtman sd: Arvoisa puhemies! Edustaja Lauslahti otti tärkeän asian esiin.
Silloinhan, kun tätä eläkeratkaisua tehtiin viime kaudella hyvässä yhteistyössä kolmikan-
nassa, jos muistan oikein, pöydässä oli myös ajatus siitä, että tätä niin sanottua joustavan
eläkeiän ylärajaa nostettaisiin, mutta kyllä taitaa olla niin, että se tyssäsi heihin, jotka eni-
ten puhuvat työurien pidentämisestä loppupäästä. Eli työnantajathan ovat jarruttaneet aja-
tusta siitä, että ihmiset voisivat työskennellä 68 vuoden jälkeenkin. Työnantajat ovat ha-
lunneet pitää oman oikeutensa siinä, että tarvittaessa siihen ikään mennessä ihminen laite-
taan eläkkeelle. Jos ymmärsin oikein, tämä olisi kyllä työntekijäpuolelle sopinut, ja tässä
suhteessa edustaja Lauslahden puheenvuoro on hyvä.

Mutta mitä tulee tähän itse asiaan vielä, niin tämähän on todella osa sitä eläkeratkaisua,
joka saatiin aikaiseksi viime hallituskauden aikana. En malta tässä yhteydessä olla hake-
3



Pöytäkirjan asiakohta PTK 13/2016 vp
matta nyt vertausta tämän hallituksen työmarkkinapolitiikkaan. Tätä eläkeratkaisuahan
yritti jo edellinen porvarihallitus Vanhasen johdolla sanelemalla — ei onnistunut. Sen jäl-
keen sosialidemokraatit tulivat hallitukseen ja tämä tehtiin sopimalla — onnistui. Myös
90-luvulla, kun sitä ennen oli edellisen kerran keskustalainen pääministeri, työmarkkinat
ajautuivat jopa yleislakkouhan partaalle, kun jälleen yritettiin sanelemalla — ei onnistu-
nut. Ja nyt, arvoisa puhemies, kun aina kannattaa ottaa oppia historiasta, oppia virheistään,
tämän hallituksen kannattaisi ottaa oppia. Suomi tarvitsee sopimista, ei sanelua.

14.12 Antero Laukkanen kd: Arvoisa rouva puhemies! Kyllä tervehdin tätä edustaja
Lauslahden mainiota, virkistävää ajatusta ilolla. Itsekin tässä lähestyn kuuttakymmentä, ja
enää on 50 jäljellä, niin että on hienoa ajatella, että olisi vielä käyttöä. Mutta tietysti samal-
la voimme kysyä, miten tämä ilmapiiri muuttuisi sellaiseksi, että nämä 50 plus -työttömät
saisivat töitä ja tämä keskustelu muuttuisi vähän siihen suuntaan. Kiitos Lauslahdelle hy-
västä avauksesta.

14.13 Sanna Lauslahti kok: Arvoisa puhemies! Erittäin viisaita ja järkeviä puheenvuoro-
ja tässä on kuultu. Tämä oikeastaan tuo semmoisen yhteiskunnallisen keskustelun, olem-
me me sitten täällä yhteiskunnallisia vaikuttajia tai työelämässä, millä tavalla me pystym-
me yhdistämään sitä nuoruuden intoa ja vähän hulluuttakin siihen kokemuksen voimaan ja
sillä tavalla rikkomaan, voisi sanoa, kun puhutaan naisten lasikatoista, senioreiden lasikat-
toja. Siltä osin tässä voi sanoa, että tämä hallituksen esitys on oikein hyvä askel ja oikeas-
taan myöskin ele siihen osaamiseen, jota meidän kokeneilta senioreilta löytyy. Toivotta-
vasti pystymme tätä asiaa viemään täällä eduskunnassa eteenpäin siltä osin, koska kyllä
meidän yhteiskuntamme kaipaa keskustelua. Jos jo viisikymppinen alkaa olla liian vanha
työmarkkinoille, niin jossain on menty todella pahasti vikaan. Näkisin, että meidän tehtä-
vämme on tuoda omalla esimerkillämme sitä, että niin senioreita kuin nuoria tarvitaan työ-
elämässä.

14.14 Hannu Hoskonen kesk: Arvoisa rouva puhemies! Tämän keskustelun aikana on
noussut hyvin esille se, että tämä hallituksen esitys on hyvin valmisteltu ja perusteltu. Juuri
näin.

Mutta muutaman ajatuksen haluaisin sanoa tästä. Edustaja Lindtman tässä äsken kehui
sitä, miten on asioita osattu joskus hoitaa ja miten hoidetaan tänä päivänä. Pitää muistaa
kuitenkin se kylmä tosiasia, että esimerkiksi nyt menossa olevat työehtosopimusneuvotte-
lut, joita käydään parhaillaan yhteiskuntasopimuksesta, ovat ihan oikeita, hyviä neuvotte-
luja, ja pitää muistaa, että tässä ovat maan hallitus ja maan pääministeri yrittäneet näitä
neuvotteluja edesauttaa koko tämän vaalikauden ajan, alusta asti täysillä ja tosissaan. (Pia
Viitanen: Ei se ihan siltä ole näyttänyt!) 

Jos tulosta ei ole vielä syntynyt, niin se on juuri näin, että ei se tietenkään ole eduskun-
nan eikä maan hallituksenkaan vika, mutta kyllä maan hallituksella pitää olla myös niin sa-
nottu kakkosvaihtoehto, että jos ei tule tulosta, niin sitten pitää toimia. Maata ei sen takia
saa päästää siihen tilaan, mihin ollaan menossa, kun varmaan eilen näitte ne työttömyysti-
lastot, mitkä tällä hetkellä Suomessa ovat, minne on suuntaus menossa. Työttömien määrä
kasvaa, tuottavuus laskee, bruttokansantuote laskee. Ei tällä tiellä voi loputtomiin, hyvät
ystävät, mennä. Tätä tietä on kuljettu jo vuodesta 2008 asti, alaspäin menty on koko ajan.
Kyllä tälle syöksykierteelle pitää nyt loppu saada. Toivoisin, että oppositio suhtautuisi tä-
4



Pöytäkirjan asiakohta PTK 13/2016 vp
hän asiaan hieman vastuullisemmin ja tulisi mukaan näihin talkoisiin sillä keinoin, että saa-
taisiin tämä yhteiskuntasopimus syntymään. Uskon, että työmarkkinajärjestöt tekevät ai-
dosti työtä, ja luotan siihen, että sieltä tulee positiivinen, hyvä tulos. Mutta ei siinäkään ti-
lanteessa maan hallitus voi jäädä odottamaan tumput suorina neljää vuotta taas kerran, että
jospa jotain tapahtuisi positiivista. Mikään ei tapahdu, ellei pistetä tapahtumaan. Näin se
vain on.

14.16 Tuula Haatainen sd (vastauspuheenvuoro): Arvoisa puhemies! On hyvä, että kes-
kustellaan eläkkeistä, ja edustaja Lauslahti otti esille työurien pidentämisen tavoitteen.
Tietysti esimerkki on tärkeää itse kunkin kohdalla, mutta kyllä olennaista on myös se, mil-
lä tavalla työelämää kehitetään. Siinä mielessä yhteiskuntasopimus ja se, mitä työmarkki-
najärjestöjen kesken nyt pystyttäisiin saamaan aikaiseksi, olisi tärkeää ja se, että siellä on
myös elementtejä, jotka vahvistavat työssäjaksamista ja työurien pidentämistä. Siinähän
hallituksella on hyvin tärkeä ja keskeinen rooli, on ollut aiemminkin, ja kun sosialidemok-
raatit ovat olleet hallituksessa, niin tätä on pidetty hyvin tärkeänä asiana ja monin ohjelmin
myös vahvistettu sitä, että ihmisten työurat pitenisivät. Toivon sitä samaa otetta myös nyt
tähän tilanteeseen.

Työttömyys on iso asia, ja se rasittaa meidän talouttamme. Me olemme kaksijakoisessa
tilanteessa, että toisaalta työttömyyttä pitäisi alentaa ja työllisyyttä vahvistaa, ja siinä hal-
lituksella on keinoja, mutta samanaikaisesti tämän sosiaaliturvan ja yhteiskunnan rahoitta-
misen takia (Puhemies koputtaa) työuria pitää pystyä myös pidentämään. Tämä siksi, että
päästään tavoitteisiin.

14.17 Pia Viitanen sd (vastauspuheenvuoro): Arvoisa rouva puhemies! En minä kyllä
enää ymmärrä tätä edustaja Hoskosen puheenvuoroa. Hän puhuu täällä, että opposition pi-
täisi ottaa vastuuta nyt. Oppositio  on koko ajan toiminut hyvin vastuullisesti, sosialide-
mokraatit ovat kannattaneet, että yhteiskuntasopimus täytyy syntyä, täytyy syntyä työ-
markkinaratkaisu yhteisesti sopien. Olemme jopa tarjonneet välittäjäksi kokenutta Lauri
Ihalaista ja olemme olleet koko ajan hyvin huolissamme tästä hallituksen tunaroinnista
asian suhteen. Nimittäin onhan nähty, että jos lähdetään sillä otteella, että ei sovita vaan
ikään kuin sanellaan, kerrotaan etukäteen, että sopikaa mutta lopputuloksen pitää olla 5
prosentin palkanalennus, niin eihän siitä tietenkään tule mitään. Tässä on jo kuukausia ku-
lunut aikaa, monta yritystä takana. Nyt toivon, että ihan tosissaan myös hallitus näkee sen,
että yhdessä sopien on se oikea tie. Emme me turhaan ole, puhemies, nähneet tässä matkan
varrella mielenosoituksia, ja kyllä siellä palkansaajat ovat olleet kauhuissaan (Puhemies
koputtaa) tästä pakkolaista ja kiristysmentaliteetista, mikä tässä on ollut.

14.18 Antti Lindtman sd (vastauspuheenvuoro): Arvoisa rouva puhemies! Kun Hosko-
nen otti tässä esiin, että asioita pitää saada aikaan, niin pöydällä on juuri esitys edellisen
hallituksen merkittävästä rakenteellisesta uudistuksesta, joka vähentää kestävyysvajetta.
Viesti on se, että tämä oli mahdollista tehdä sopimalla, ei sanelemalla. Kun Hoskonen edel-
leen muistuttaa tästä hallituksen kakkosvaihtoehdosta eli näistä niin sanotuista pakkolaeis-
ta, jotka pääministeri Sipilä risti pakkolaeiksi, pakottavaksi lainsäädännöksi, niin olen kyl-
lä ihmeissäni. Kun oppositio yritti koko syksyn sanoa, että nyt kannattaisi nämä pakkopal-
kanalennukset laittaa jäihin ja niin neuvottelut voisivat edetä, no, sen jälkeen hallitus il-
moitti, että se jäädyttää ne. Sen jälkeen neuvottelut alkoivat edetä. Nyt Hoskonen täällä
5



Pöytäkirjan asiakohta PTK 13/2016 vp
edelleen peräänkuuluttaa näitä pakkolakeja. (Puhemies koputtaa) Kyllä maakuntien sai-
raanhoitajat ovat nyt ihmeissään.

14.19 Hannu Hoskonen kesk (vastauspuheenvuoro): Arvoisa rouva puhemies! Verestän
nyt edustaja Lindtmanin muistia, että hän ei nyt nuorena miehenä eksy huonomuistisuuden
tielle — se on vaarallinen ilmiö, jos hyvin nuorella iällä on huonomuistinen. Nimittäin pää-
ministeri Sipilähän on sanonut, että tämä kilpailukykyä parantava lakipaketti on nyt jäissä
niin pitkään, kunnes tuolta neuvotteluista tulee hyvä tulos. Edustaja Lindtman varmaan tä-
män muistaa. Ellei muista, niin, ystäväni, terästän sinun muistiasi tässä asiassa. Tämän on
pääministeri sanonut, ja tämä on hänen kantansa, ja tämä on hallituksen kanta. Odotamme
tuloksia. Siksi haluaisin, että tämä keskustelu... Meillä on Suomessa mennyt kaikki alas-
päin viime vuosina, ja olin murheellinen, kun Salpausselän kisoissa mäkihyppykin meni
niin huonosti, että 40:n parhaan joukossa ei ollut yhtään suomalaista. (Naurua) Se kuvaa
Suomen yhteiskunnan henkistä tilaa tällä hetkellä. Tähän meidän pitää saada muutos, ru-
peaa mäkihyppykin kulkemaan vähän paremmin.

Puhemies Maria Lohela:  Muistutan, että tässä salissa teitittelemme sitten toisia kansan-
edustajia.

14.20 Antti Lindtman sd (vastauspuheenvuoro): Arvoisa rouva puhemies! Olen kyllä
tästä mäkihyppyasiasta tismalleen samaa mieltä edustaja Hoskosen kanssa. 

Mutta palatakseni itse asiaan, niin nyt meni vielä enemmän sekaisin, että mikä olikaan
sitten se viesti, jonka hallitus halusi antaa, kun kovaan ääneen tiedotettiin, että nyt hallitus
laittaa nämä pakkolait jäihin. Tämä oli juuri se viesti, jota me yritimme koko syksyn sanoa,
että kannattaisi enemmän keskittyä sopimiseen eikä saneluun ja pakkolailla uhkailuun.
Varmasti kaikki toivomme, että sopimus syntyy. Mutta minusta se, että Elinkeinoelämän
keskusliitto palasi näihin neuvottelupöytiin sen jälkeen, että siellä tehtiin arvio, että näillä
pakkolailla ei ole mahdollisuutta menestyä, kertoo juuri siitä viestistä, jota me täältä oppo-
sitiosta olemme yrittäneet koko syksyn sanoa: nämä pakkolait ovat enemmän tämän sovun
este kuin niiden edesauttaja. 

Arvoisa puhemies! Neuvottelut katkaistiin elokuussa (Puhemies koputtaa) 5 prosentin
tavoitteeseen. Kelpaako nyt jokin muu kuin 5 prosenttia?

14.21 Maria Tolppanen ps (vastauspuheenvuoro): Arvoisa puhemies! Sieltä se nyt sitten
tuli — että mitä EK teki, niin te siellä oppositiossa. Lasketteko todellakin EK:n opposi-
tioon? Minusta vähän tuntuu siltä. Ensinnäkin hallitus on jo useampaan otteeseen ilmais-
sut sen, että pakkolakeja ei enää ole vaan että nyt pitää sitten nimenomaan työmarkkinajär-
jestöt saada samaan pöytään ja pitää pystyä neuvottelemaan yhdessä. Minulla on semmoi-
nen käsitys nytten tästä neuvottelutilanteesta — korjatkaa toki, jos olen täysin väärässä —
että siellä on työntekijäpuoli mutta ennen kaikkea EK:n puoli ollut vastustamassa näitä.
Mikään ei tunnu liikkuvan eteenpäin, mikään ei tunnu menevän eteenpäin. Siitä olen täs-
mälleen samaa mieltä niin kuin muutamat muutkin täällä, että kolmikanta on hyvä asia ja
kolmikannassa on näissä asioissa hyvä pysyä ja pitäisi pysyä, koska tässä maassa eivät nä-
köjään muuten mene asiat eteenpäin. Niin se vain on.

Mutta tästä varsinaisesta asiasta, mikä nyt on käsittelyssä, sitten varsinaisessa puheen-
vuorossani sanon enemmän.
6



Pöytäkirjan asiakohta PTK 13/2016 vp
14.22 Antti Lindtman sd (vastauspuheenvuoro): Arvoisa rouva puhemies! Olin kovin
tyytyväinen tästä Tolppasen puheenvuorosta. Hän taisi sanoa — ja voi korjata, jos kuulin
väärin — että pakkolakeja ei enää ole. Näin siis toiseksi suurin hallituspuolue, kun täällä
vasta pääministeripuolue-edustajilta kuultiin puheenvuoroja, joissa edelleen vilkutettiin
tätä pakkolakiuhkaa ja muistutettiin siitä, että nämä on nyt vain väliaikaisesti jäädytetty, el-
lei sopimusta tule. Nyt olisi hyvä saada selvennys hallituspuolueiden rivistä, missä tässä oi-
kein mennään. Mikä on hallituksen linja?

14.23 Sanna Lauslahti kok (vastauspuheenvuoro): Arvoisa puhemies! Tilannehan on
selvästi se, että meillä on sopimusosapuolet, jotka tällä hetkellä istuvat sopimuspöydän ää-
ressä ja hakevat sitä yhteistä ratkaisua. Itse henkilökohtaisesti uskon siihen, että jatkossa-
kin toivottavasti sopimuskulttuuri jatkuu ja edelleen voidaan — työnantajat, työntekijät ja
myös yrittäjät mukana — tehdä valtion mukanaolon myötä myöskin näitä yhteisiä ratkai-
suja. Ongelma vain oli se, että meillä alkoi olla tilanne, että on poikkeukselliset ajat Suo-
messa — niin kuin näemme, meillä on ennätysmäärä pitkäaikaistyöttömiä — ja siinä koh-
din täytyy ihan oikeasti käydä ravisteleva toimenpide ja ottaa myöskin johtajuutta. Johta-
juus kuuluu Suomen eduskunnalle, ja sitä kautta Suomen eduskunta on toiminut näin tässä
tilanteessa, joka on hyvin erityislaatuinen.

14.24 Pia Viitanen sd (vastauspuheenvuoro): Arvoisa rouva puhemies! Kyllä minäkin
pistin hyvällä merkille sen, että täällä edustaja Tolppanen sanoi, että kolmikanta on hyvä ja
yhteisesti sopien täytyy mennä tästäkin eteenpäin. Sanoitte myös, että näitä pakkolakeja ei
enää ole, ja se on tietenkin hyvin merkittävä lausunto, hyvin merkittävä lausunto. Minä nyt
toivon, että tämän myötä hallitus toden totta on haudannut sinne syvälle Atlanttiin myös
nämä pakkolait.

Tässähän on ollut se virhe alusta alkaen, muun muassa talouden arviointineuvostohan
otti kantaa siihen, että nämä työllisyysvaikutukset pakkolakien osalta on arvioitu täysin
yläkanttiin. Ne voivat olla nolla tai jopa negatiiviset, maksaa paljon. Tämä on sillä tavalla
ollut niin surullinen näytelmä koko pakkolaki, että toivon toden totta, että nyt tämä edus-
taja Tolppasen puheenvuoro todellakin tarkoittaa sitä, että pakkolakeja ei enää ole eikä nii-
tä enää tuoda, koska, toistan edelleen, sopimalla, ei sanelemalla.

14.25 Mikko Kärnä kesk (vastauspuheenvuoro): Arvoisa rouva puhemies! On hyvä
kuulla, että olemme kyllä kaikki tässä salissa nyt yhtä mieltä siitä, että yhteiskuntasopimus
on saatava aikaiseksi. Sen takia on äärettömän tärkeätä, että nyt neuvotteluosapuolet todel-
la ovat siellä saman ja yhteisen pöydän ääressä sopimassa yhdessä näistä asioista. Se kuu-
luu suomalaiseen kulttuuriin ja se on se tapa, jolla on tärkeä mennä eteenpäin. Mutta ko-
rostan kuitenkin tässä, että mikäli nyt tapahtuisi jotakin ikävää, yllättävää, että sopimuk-
seen ei päästä, niin olen aivan varma siitä, että hallitus kantaa vastuunsa tässä vaikeassa ti-
lanteessa ja tekee sitten ne tarvittavat ratkaisut, joita tarvitaan meidän kilpailukykymme
parantamiseksi.

Tähän loppuun kuitenkin kysymyksenä vielä, että kun tämä sana pakkolaki täällä kier-
tää koko ajan, niin minä olen kyllä hämmästellyt sitä, millaista muuta lainsäädäntöä meillä
on kuin pakkolakeja. Harvemmin meillä mitään vapaaehtoisia lakeja täällä säädetään. Eikö
tähän nyt voitaisi keksiä joku toinen retorinen termi, koska tämä on erittäin kummallinen.
(Pia Viitanen: Pääministeri Sipilän termi!)
7



Pöytäkirjan asiakohta PTK 13/2016 vp
Puhemies Maria Lohela: Nyt jatketaan puhujalistalla. Siinä on ensimmäisenä edustaja
Tolppanen ja sitten edustaja Lindtman sen jälkeen.

14.26 Maria Tolppanen ps: Arvoisa rouva puhemies! Pakkolakiasiasta ihan ensin. Mi-
nusta olisi hyvä asia, jos nyt unohdettaisiin tyystin tämmöinen sanonta kuin pakkolaki,
koska tällä hetkellä siitä ei ole missään nimessä kysymys. Tällä hetkellä neuvotellaan, ja
erittäin hyvä asia ja iloinen asia tässä on se, että EK on nyt huomannut sen tosiasian, että
Suomessa on 2,5 miljoonaa palkansaajaa. Ei 2,5:tä miljoonaa voi noin vain heilutella pai-
kasta toiseen. EK onneksi myöntyi ja tuli takaisin sopimuspöytään, minkä jälkeen on mah-
dollisuus saada sopimus ja sopia asioista yhdessä. 5 prosentista ymmärtääkseni oikeastaan
ollaan jo sitä mieltä, että sitä saattaa olla aika vaikea saavuttaa. Jos on 4 prosenttia, se on
hyvä. 5 prosenttia on tavoite. 

Kuten tiedätte varsin hyvin, asioita ei tarvitse myöskään vääristellä. Näitä asioita täytyy
viedä eteenpäin. Niitä täytyy viedä yhdessä eteenpäin. Mutta niin ammattiyhdistysliikkeel-
lä, niin palkansaajajärjestöillä kuin työnantajajärjestöillä on tässä asiassa erittäin suuri vas-
tuu. Heillä on vastuu 2,5 miljoonasta palkansaajasta ja siitä, miten ihmiset elävät tässä
maassa. Hallitus on antanut tietynlaisia osviittoja siihen, mihin suuntaan tätä maata on vie-
tävä, ja tätä maatahan on vietävä pois siitä suunnasta, missä me olemme olleet. Nyt kerta
kaikkiaan se suunta, että meillä 10 vuodessa tulee 120 000 uutta työtöntä, on se, mikä tässä
maassa pitää pystyä katkaisemaan tavalla tai toisella, ja sekin suunta, että meillä alkaa olla
yli miljoona köyhää, on katkaistava. Meidän on saatava ihmisille sellainen toimeentulo,
millä ihmiset elävät ja millä ihmiset tulevat toimeen.

Jos puhumme siitä asiasta, mikä on nytten agendalla päiväjärjestyksen mukaan, siitä
taas olen sitä mieltä, että jos siinä nyt virkamiehet tuodaan samalle tasolle muiden työtäte-
kevien kanssa, niin se ei ole sellainen asia tässä kohdassa, missä tarvittaisiin sitä kolmikan-
taa, sen takia, että tämä on lain kohdan oikaisemista sellaiseksi, että se vastaa yleistä käy-
täntöä. Tämän kaltainen menettely tässä asiassa tarkoittaa sitä, että pannaan vähän kurveja
suoraksi eikä mennä kauhean monimutkaisen neuvotteluprosessin kautta, joka todennäköi-
sesti kestäisi sitten vuoden tai puolitoista vuotta tässä neuvottelupöydässä. Tässä nyt anne-
taan virkamiehille sama mahdollisuus, mikä on myöskin ei-virkamiehillä, joka on työsuh-
teisilla ihmisillä, ja se on minun mielestäni ihan hyvä asia.

Sinänsä se, että me pyrimme nostamaan työssäoloaikaa yläpäästä, on sen ihmisen kan-
nalta hyvä asia, joka on hyvässä kunnossa ja joka jaksaa tehdä töitä. Mutta tämän salin suu-
rin vastuu on siinä, että eläkeiän alarajoja ei ruveta hilaamaan ylöspäin, koska niiden ih-
misten kohdalla, jotka ovat tehneet sen pitkän päivätyön, ovat tehneet raskasta työtä, ovat
tehneet ruumiillista työtä — vaikkapa savusukeltajat — pitää löytyä inhimillisyyttä, että
päästään oikeaan aikaan eläkkeelle, sellaiseen aikaan eläkkeelle, että voidaan vielä nauttia
jokunen vuosi sen työn hedelmistä, mitä ollaan vuosikaudet tehty. Se on se vastuu, mikä
meidän pitää kantaa.

Mutta siihen, että me nyt saisimme tämän meidän kestävyysvajeemme kurottua um-
peen, me tarvitsemme kaikkia. Me tarvitsemme yhteistyötä. Minun mielestäni nyt varsin-
kin tuolla SDP:n suunnassa on paljon henkilöitä, jotka ovat istuneet neuvottelupöydissä
palkansaajajärjestöjen osalta ja nimenomaan SAK:n osalta. Teillä on nyt tällä hetkellä pal-
jon vastuuta. Teillä on tietotaitoa siitä neuvottelutaktiikasta, neuvottelumenetelmistä, joil-
la päästäisiin EK:n kanssa yhteisymmärrykseen. EK ei saa olla se, joka sanelee sen, miten
yhteiskuntasopimus tehdään, vaan sanelijan täytyy olla ne ihmiset, joita yhteiskuntasopi-
8



Pöytäkirjan asiakohta PTK 13/2016 vp
mus koskee, ja niitä ihmisiä on kuunneltava. Silloin me pääsemme sellaiseen ratkaisuun,
joka tyydyttää kaikkia.

14.31 Antti Lindtman sd: Arvoisa rouva puhemies! Niin kuin sanottu, tämä hallintova-
liokunnan mietintö on hyvä. Tämähän on aika selkeä laki, ja haluan muistuttaa siitä, että
tämä on nyt yksi pieni osa tai hedelmä siitä isosta rypälepuusta, joka rakennettiin viime
kauden aikana nimenomaan sopimalla — ihan toisella tavalla kuin nyt tällä hallituskaudel-
la työmarkkina-asioita viedään eteenpäin. Sillä tavalla tämä on hyvä esitys.

Kahteen muuhun asiaan kiinnitän huomiota.
Ensinnäkin tuo edustaja Tolppasen äsken puheessaan esille ottama asia: Hän on hallitus-

puolueesta, ja hän sanoi, että esimerkiksi 4 prosenttia näistä neuvotteluista kelpaa. Se on
uutinen, (Markku Pakkanen: Tuskin!) nimittäin muistetaan, että nämä neuvottelut päämi-
nisteri Sipilä katkaisi elokuussa sen vuoksi, että tähän saneluun työmarkkinoilla ei suostut-
tu. Sanottiin, että 5 ja vain 5, ja jos tähän ette suostu, niin neuvottelut katkeavat ja silloin
hallitus tekee omat ratkaisunsa, mistä tultiin sitten näihin pakkolakeihin. Ja jos nyt kerran
on niin, nyt olisi hyvä saada selvyyttä hallituspuolueiden edustajilta, käykö heille joku muu
luku, pienempi luku kuin 5 prosenttia, ja jos käy, niin kannattiko neuvotteluja elokuussa
katkaista. Kannattiko vatuloida näin pitkään?

Sitten tämä toinen asia vielä. Edustaja Kärnälle — joka nyt näyttää lähteneen, mutta
ehkä hän pöytäkirjasta sitten lukee — näistä pakkolaeista. Ensinnäkin tämä termi. Päämi-
nisteri Sipilä tiedotustilaisuudessa sanoi, että hallitus käyttää pakottavaa lainsäädäntöä.
Kun on kysytty, onko tämän keksinyt joku Ylen toimittaja tai oppositioedustaja, niin tä-
män pakkolaki-termin idean isä on pääministeri Sipilä, tämä on hyvä sanoa suoraan. Ja
minkälainen lainsäädäntö ei ole pakkolakia? Esimerkiksi sunnuntaityökorvaus. Laissa to-
detaan, että siitä maksettava tuplapalkka voidaan maksaa myös kolminkertaisena, jos työ-
ehtosopimuksessa sovitaan, mutta hallituksen pakkolakipaketissa estetään toisin sopimi-
nen...

Puhemies Maria Lohela: Edustaja Lindtman voisi jatkaa pöntössä, jos on asiaa.

Tämä riittää.

Puhemies Maria Lohela: Ei jatka. — Edustaja Juhantalo.

14.33 Kauko Juhantalo kesk: Arvoisa rouva puhemies! Oikeastaan pyysin puheenvuo-
roa silloin, kun innostuin edustaja Lauslahden mainiosta puheenvuorosta varttuneemman
väen työkyvystä ja kunnosta huolehtimisen puolesta yhdistettynä ihmisen nuoruuden in-
toon.

Kokonaisuudessaan, budjetissahan riipaistiin kovin tätä Aura-kuntoutustoimintaa, mut-
ta onneksi se saatiin jollakin tavalla pitkitettyä ja pehmennettyä. Se on aiheuttanut aika ta-
valla huolta vanhemman ja etenkin vammautuneen väestön piirissä, miten tätä kyetään jat-
kamaan, ja aiheutti taloudellista vahinkoa kylläkin kuntoutuslaitoksille. Mutta kokonai-
suudessaan muuten olen sitä mieltä edustaja Lauslahden esille tuomasta myös varttuneen
väen kuntoutuksesta, varttuneen väen hyvästä kunnosta ja yhteiskunnassa mukanaolosta
siten, että siihen yhdistyy nuoruuden into, että henkilökohtaisesti toivon, että tuo nuoruu-
den into vain osittain säilyisi varttuneen vanhusväestön piirissä.
9



Pöytäkirjan asiakohta PTK 13/2016 vp
14.34 Antero Laukkanen kd: Arvoisa rouva puhemies! Tätä nyt käsillä olevaa asiaahan
ei siis olisi tällaisena ilman kolmikantaa. Tämähän on hyvä muistutus siitä, miten asioita on
totuttu hoitamaan. Edustaja Tolppasen puheenvuoro oli kyllä sekin virkistävää kuultavaa
tänään, koska se ihan muistutti sitä entistä perussuomalaisten ryhtiliikettä, joka istui oppo-
sitiossa ja toivoi näitä muutoksia, ja tässä oli niitä kaikuja ja haikuja, ja olisi ollut hienoa,
että koko hallitus olisi ollut kuulemassa täällä. Olisin siitä kovasti ollut iloinen.

14.35 Peter Östman kd: Arvoisa puhemies! Näyttää siltä, että me olemme kaikki yhtä
mieltä siitä, että yhteiskuntasopimusta tarvitaan, mutta kun seuraa tätä keskustelua viikos-
ta toiseen ja päivästä toiseen, niin tulee tunne, että ymmärrämmekö me, miksi me tarvit-
semme sitä ja millainen sen tulee olla, kuinka isoista prosenteista on kyse ja ketä varten sitä
tehdään. Kiinnitin huomiota siihen, kun edustaja Tolppanen sanoi, että EK:n ei pidä sanel-
la sopimuksen ehtoja. Olen siinä asiassa samaa mieltä, ei EK yksinään voi niitä ehtoja sa-
nella, mutta ei kai se kuitenkaan ole myöskään niin, että vain se toinen osapuoli saisi sa-
nella ehtoja? Edelleen edustaja Tolppanen sanoi, että vain ne ihmiset sanelevat, joita se
koskee, niin kyllähän tämä yhteiskuntasopimus koskee nimenomaan yrittäjiä, jotta he sai-
sivat paremman kilpailukyvyn. Kai heilläkin on oikeus osallistua tähän keskusteluun. Ky-
syisinkin hallituspuolueitten edustajilta: onko Suomen Yrittäjät edustettuna näissä keskus-
teluissa ja neuvotteluissa tällä hetkellä?

14.36 Eero Lehti kok: Arvoisa rouva puhemies! Luulen, että tässä salissa ei ole ainutta-
kaan, joka osaa sanoa edustaja Lindtmanille oikean vastauksen, kuinka monta prosenttia
pitäisi muuttaa, koska ne ovat ulkomaisia asiakkaita, jotka mahdollisesti ostavat suomalai-
sia vientituotteita tai jättävät ostamatta. Mutta vakiintunut käsitys on, että me olemme jää-
neet jollain 15—18 prosentin kustannustasoerolla jälkeen monesta kaupasta, mikä realisoi-
tuu suomalaisessa järjestelmässä ensivaiheessa lomautuksena, sen jälkeen irtisanomisena
ja sen jälkeen erittäin suurella todennäköisyydellä pysyvänä työttömyytenä. Minun mieles-
täni se järjestelmä, joka on kolmikanta, pitäisi tämmöisissä asioissa lisätä nelikantaiseksi,
jossa myös lopulliset asiakkaat olisivat paikalla.

Kotimarkkinateollisuudessa ja palvelutuotannossa tilanne on toinen. Täällä on myös asi-
akkaiden edustusta riittävästi, mutta ei se tätä Suomen tilannetta juurikaan muuta. Käsityk-
seni mukaan yrittäjiä on kuultu, mikä minun mielestäni on järkevää, koska tällä hetkellä
aloittavista yrittäjistä vain yksi 20:stä aikoo jossain vaiheessa palkata ulkopuolista työvoi-
maa, lähinnä sen takia, että ay-liike on tehnyt työvoiman rekrytoinnin niin monimutkaisek-
si ja riskialttiiksi, että heidän riskinkantokykynsä ei riitä ensimmäisenkään työntekijän
palkkaamiseen.

14.38 Maria Tolppanen ps: Arvoisa puhemies! Se on tietysti totta, että ei meillä ole yh-
tään yrittäjää, jollei ole työntekijöitä. Se on se tosiasia. Siellä kuljetaan hand i hand, kulje-
taan käsi kädessä. Toinen tarvitsee toista. Jollei ole yrittäjää, ei ole työpaikkoja, ja jollei ole
työntekijöitä, ei ole yrityksiä. Näin se vain menee, ja niistä pitää päästä yhteisymmärryk-
seen. Se asia on kerta kaikkiaan siten.

Mutta se, mihin minä tuossa reagoin, oli, kun edustaja Lindtman sanoi niin, että esimer-
kiksi sunnuntaikorvaus on kaksinkertainen mutta voidaan maksaa vaikka kolminkertaise-
na, jos työehtosopimuksessa niin seisoo. Onko laki muuttunut tältä osin? Minä olen ym-
märtänyt niin, että työnantajalla on mahdollisuus maksaa vaikka viisinkertaisesti, jos hän
10



Pöytäkirjan asiakohta PTK 13/2016 vp
haluaa maksaa. Pitää muistaa, että tämä työehtosopimus, joka tehdään, on aina se pelkkä
minimi. Se on pelkkä minimi niin oikealla kuin vasemmalla. On hyvä muistaa se. Se on
siellä sitä varten, että ne ihmiset, jotka sitä työtä tekevät, voisivat myöskin elää sen työn te-
kemisestä.

Mutta minä kerron teille esimerkin, missä oikeasti pyydän kaikkien apua tässä salissa.
Minä kerron, miten meillä pannaan kapuloita rattaisiin sille, että pystyttäisiin yrittämään ja
saataisiin työpaikkoja ja saataisiin vientiä. Meillä on erittäin iso elinkeinohaara, turkistar-
haus, kolmanneksi kannattavinko se nytten on koko maassa, ja se työllistää 20 000 ihmis-
tä. Nyt meidän lainsäädäntömme on sellainen, että kun turkiksia viedään Euroopan alueen
ulkopuolelle vaikka Kiinaan, niin ne ovat arvonlisäverottomia, mutta jos nämä Suomen
turkikset muokataan Suomessa, niin meillä verottaja lätkäisee siihen 24 prosenttia alvia, eli
me menetämme 24 prosentin kilpailukyvyn sillä hetkellä. Tanska ei tätä tee, se on kaikkein
suurin viejä. Ruotsi ei tee, se on kilpailija. Kukaan muu Euroopan maa ei tee sitä, me ai-
noastaan teemme. Tässä on vielä semmoinen hauskuus, että tämä alvihan ei jää Suomeen,
koska nämä ostajat rekisteröityvät Suomeen ja saavat alvipalautuksena tämän, mutta puo-
lentoista vuoden päästä. No, arvatkaa, ostavatko ne mieluummin tanskalaisilta vai meiltä?

14.40 Antti Lindtman sd: Arvoisa puhemies! Aivan lyhyesti tähän ehkä loppuun, että se
on juuri näin niin kuin Tolppanen sanoi, että ilman muuta työnantaja voi aina maksaa vaik-
ka nelinkertaisen korvauksen sunnuntaityöstä, ja sehän on juuri sekä työelämää koskevien
lakien että työehtosopimusten idea. Ja kun kysyttiin, mistä tulee sana pakkolaki, niin todel-
la se tulee siitä, että sen lausuntoluonnoksella olleen esityksen mukaan työehtosopimuk-
sessa ei voisi sopia paremmin kuin laissa, ja näin ei ole esimerkiksi tänä päivänä sunnun-
taikorvausten osalta tai vaikkapa virkaehtosopimusten osalta. Eli tällä hetkellä, jos esimer-
kiksi työehtosopimuksessa sovitaan, niin voi sopia vaikka nelinkertaisen korvauksen, mut-
ta jos nämä pakkolait tulisivat eduskuntaan, niin sen jälkeen voimassaoloaikana esimerkik-
si lomarahoista ei voisi työehtosopimuksessa sopia toisin, vaikka työnantajatkin niin ha-
luaisivat. Tässä on se ero, eikö niin, edustaja Kärnä? 

Arvoisa puhemies! Vielä lopuksi edustaja Lehdelle. Hän itse asiassa juuri sanoi sen,
mitä yritin kysyä: kuka osaa sanoa, mikä on juuri se oikea luku. Olen tässä asiassa samaa
mieltä. Ei meistä kukaan oikein osaa sanoa, mikä on juuri se oikea luku, ja sen takia herä-
tän kysymyksen: kannattiko neuvottelut elokuussa katkaista tähän 5 prosenttiin?

14.41 Eero Lehti kok: Arvoisa puhemies! En muista, kuinka pitkään Lindtman on ollut
työnantajana, mutta lievää parannusta osaamisessa voisi olla sikäli, että työehtosopimuk-
sessa sen jälkeen, kun vuorolista on tehty viikonvaihteen ravintola- tai vastaavasta työstä,
jos asianosainen sairastuu ja täytyy hankkia toinen, siinä tulee kuusinkertainen palkka ver-
rattuna normaalityötuntiin. Se on aika kovaa kyytiä ja tekee sen, että Helsingissä sunnun-
taina syöminen on kyllä taiteenlaji, koska sellaista työnantajaa, jonka katteet kestäisivät
moisen menettelyn, ei oikeastaan ole. Myös kaupan alalla näyttää menevän siihen, että aika
isoissa yksityiskaupoissa henkilökunta ei ole viikonloppuna töissä, vaan nimenomaan
omistajat menevät, koska nämä työehtosopimukset on tehty niin jäykiksi, että ne eivät mu-
kaudu tähän, jolloin se teoreettinen palkannousu viikonloppuna jää realisoitumatta ja yrit-
täjäomistaja tekee ne työtunnit.
11



Pöytäkirjan asiakohta PTK 13/2016 vp
14.43 Krista Mikkonen vihr (vastauspuheenvuoro): Arvoisa puheenjohtaja! Haluan vain
korjata edustaja Tolppasen äsken esittämiä lukuja, jotka liittyvät tähän turkistarhauksen
työllisyysvaikutukseen. Tämä ei sinänsä tietysti liity tähän käsiteltävänä olevaan lakiehdo-
tukseen, mutta kuitenkin, ettei jää pöytäkirjaan väärin. Elikkä Suomen Turkiseläinten Kas-
vattajain Liiton oman selvityksen mukaan vuodelta 2014 suoraan työpaikkoja on noin
4 350, ja on myös tutkimus, jonka mukaan näitä olisi vain 2 000. Toki tulevat välilliset työ-
paikat, mutta osassa näistä työpaikoista, jos mietitään vaikka kuljetusyrittäjiä, kyllä var-
maan muutakin kuljetettavaa löytyy kuin pelkkiä turkiksia. 

14.43 Maria Tolppanen ps (vastauspuheenvuoro): Arvoisa puhemies! Suomen turkis-
tuottajien mukaan ala työllistää suoraan 5 000 ihmistä vuodessa ja välillisesti noin 20 000.
Jo vuonna 2013 laskettiin, että ala työllistää 17 000 ihmistä, niin että tässä nyt on sitten eri-
laisia lukuja, mutta nämä ovat turkistuottajien lukuja tältä päivältä. (Silvia Modig: Niin,
etujärjestön, entinen toimittaja!)

Puhemies Maria Lohela: Nyt olimme kyllä jo turkisten osalta aika kaukana tästä alkupe-
räisestä aiheesta, mutta onko edustaja Mikkosella vielä? — Ei ole.

Yleiskeskustelu päättyi.

Eduskunta hyväksyi hallituksen esitykseen HE 138/2015 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
12


