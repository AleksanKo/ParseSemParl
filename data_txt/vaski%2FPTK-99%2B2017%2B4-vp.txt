















































DEMA880.tmp.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

4. Hallituksen esitys eduskunnalle laeiksi verotusmenettelystä annetun lain ja hallinnolli-
sesta yhteistyöstä verotuksen alalla ja direktiivin 77/799/ETY kumoamisesta annetun neu-
voston direktiivin lainsäädännön alaan kuuluvien säännösten kansallisesta täytäntöönpa-
nosta ja direktiivin soveltamisesta annetun lain muuttamisesta

Hallituksen esitys HE 130/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

19.09 Timo Harakka sd: Arvoisa puhemies, puheenjohtaja! Huomasin, että tämä lähete-
keskustelu olisi saattanut mennä ilman yhtään puheenvuoroa, jos en olisi sitä pyytänyt, ja
siihen on aihetta sikäli, että vaikka tämän esityksen otsikko on hengästyttävä ja ehkä vähän
masentavakin — 30 sanaa — ja monelta osin hyvin tekninen, niin loppujen lopuksi on kyse
merkittävästä asiasta, jopa sillä tavalla merkittävästä asiasta, että voisi pientä siniristilip-
pua tässä heilutella. Kysymyksessä on siis se, että pannaan täytäntöön määräyksiä vero-
asioiden ja pankkisalaisuuksien tietojenvaihdosta Euroopan unionin pankkisalaisuusmai-
den kanssa, joihin kuuluvat Monaco, San Marino ja ennen kaikkea Sveitsi.

Muutama vuosi sitten ei olisi voinut kuvitellakaan, että tämä pankkisalaisuus saatikka
verottajan ja viranomaisten yhteistyö omistusten selvittämiseksi ja lopullisen edunsaajan
löytämiseksi voisi edetä näin nopeasti kuin se on viime vuosina Euroopan unionissa ja
OECD:ssä edennyt. Ja syy, miksi siniristilippua pitää heiluttaa, on se, että Suomi on ollut
edelläkävijä, ennen kaikkea eduskunnan tarkastusvaliokunta, joka aloitti harmaan talou-
den ohjelman jo useita vuosia sitten. Oli suuri kunnia saada esiintyä asiantuntijana, vaikka
olenkin kansanedustaja, tänään tarkastusvaliokunnassa, kun siellä käsiteltiin aggressiivi-
sen verosuunnittelun suitsimista osana tätä pitkäjänteistä harmaan talouden vastaista työtä.
Edellisessä hallituksessahan valtiovarainministeri ensimmäistä kertaa kokosi eurooppalai-
set kollegansa yhteen keskustelemaan veronkierrosta, veronvälttelystä ja aggressiivisesta
verosuunnittelusta, ja neljässä vuodessa olemme päässeet jo näin pitkälle. [Puhemies ko-
puttaa] Tämä on erittäin ilahduttavaa.

19.11 Esko Kiviranta kesk: Arvoisa puhemies! Täytyy jatkaa tuota edustaja Harakan toi-
vomaa keskustelua. Tämähän on esitys, jota ei voi muuta kuin vilpittömästi kannattaa. On
tietysti tärkeää, että tietojenvaihto paranee. Tässähän ovat kysymyksessä Euroopan unio-
nin Andorran, Liechtensteinin, Monacon, San Marinon ja Sveitsin kanssa tekemät finans-
sitilitietojen vaihtoa koskevat sopimukset. Tässä raportoitavien tietojen määrä kasvaa ja
 Tarkistettu
4.1



Pöytäkirjan asiakohta PTK 99/2017 vp
tietojenvaihto laajenee käsittämään myös uusia tulolajeja, kuten osinkoja ja luovutusvoit-
toja, joten tietojenvaihto paranee merkittävästi.

19.12 Mikko Savola kesk: Arvoisa herra puhemies! Olipa mukava kuulla positiivinen pu-
heenvuoro edustaja Harakalta tämän suhteen, että tietojenvaihdossa edetään. Hyvä, että
hallitus on tämän esityksen tänne tuonut meille käsittelyyn ja siltä osin avaa tätä tietojen-
vaihtoa ja avaa myös sitä, että meillä ei pääsisi harmaata taloutta syntymään esimerkiksi
verokikkailun suhteen, kuten täällä on tässä salissa käyty aiemmin keskustelua muun
muassa hallintarekisteriin liittyen hyvin kriittisin puheenvuoroin, mitä edustaja Harakka
on tehnyt.

Tämän lakiesityksen myötä tietoja pystytään vaihtamaan useiden maiden kanssa, jotka
ovat myös Euroopan unionin ulkopuolella, mistä tietysti Sveitsi on varmasti yksi tämmöi-
nen keskeinen. Myös Monaco, joka on tässä maiden luettelossa, on yksi sellaisista maista,
joissa hyvin paljon asuu äveriästä ihmistä. Kun siellä on vieraillut, niin ei voi kuin ihme-
tellä, miksi siellä ihmiset asuvat, mutta ainoastaan verotus on se syy, miksi ihmiset siellä
asuvat. Eipä siellä kyllä oikeastaan järkeviä asumisen edellytyksiä ole ainakaan näin suo-
malaisen maalaispojan näkökulmasta, ei sinne vapaaehtoisesti kyllä varmasti kukaan muu-
ten muuttaisi.

Mutta hyvä, että tämä lakiesitys on täällä meillä käsittelyssä ja etenee nyt ja saamme sil-
tä osin avoimuutta tähän tietojenvaihtoon.

19.14 Timo Harakka sd: Arvoisa puheenjohtaja, puhemies! Mukava, että edustaja Savo-
lakin koki positiivisena sen, mitä sanoin. En toki nyt erikseen nykyistä hallitusta tässä ke-
hunut [Mikko Savola: Nyt voisi kiittää!] aikaansaannoksista, mutta ehkä merkittävämpää
on se, että todellakin eurooppalaisella tasolla ollaan edistytty voimakkaasti. Tällä hallituk-
sella on luonnollisestikin tilaisuus osoittaa kyntensä harmaan talouden vastaisessa työssä
ja myöskin aggressiivisen verosuunnittelun vastaisessa työssä. Tässä — pyydän kiinnittä-
mään huomiota — tämä kaikkein olennaisin lainsäädäntö koskee viime vuoden kesällä hy-
väksyttyä EU:n veronkiertodirektiiviä, joka on minimilainsäädäntöä. Sitten kun se aika-
naan ja toivottavasti mahdollisimman pian tänne eduskuntaan tulee, silloin on tärkeätä, että
se on mahdollisimman kunnianhimoisesti tarkoitus toimeenpanna myös Suomen lainsää-
dännössä. Tässä nähdään, edustaja Savola, se, mistä tämän hallituksen veronkierron vas-
tainen ja aggressiivisen verosuunnittelun vastainen tahtotila sitten muodostuu aikanaan.

Jos elättelitte toivoa siitä, että hallintarekisterikeskustelu, jota tässä salissa käytiin muis-
tini mukaan yli kaksi vuotta, päättyy, niin näinhän ei tietenkään ole, koska syksyn mittaan,
talven mittaan valtiovarainministeriöstä tulee uusi lainsäädäntö siihen liittyen. Meillä on jo
ennakolta aika monta kysymysmerkkiä ja suorastaan epäilyksiä ja myöskin rakentavia eh-
dotuksia siitä, millä tavalla sitä voitaisiin käyttää niin, että aidosti voitaisiin pureutua omai-
suuden piileskelemisen ja piilottelemisen aiheuttamiin ongelmiin.

Keskustelu päättyi.

Asia lähetettiin valtiovarainvaliokuntaan.
2


