















































DEMCE1C.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

7. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 220/2016 vp
Valiokunnan mietintö YmVM 15/2016 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 7.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

17.18 Katja Taimela sd: Arvoisa herra puhemies! Suomessa on paljon ongelmia rakenta-
misen laadussa. Kosteus- ja homeongelmista sairastuneita ihmisiä on yhä enemmän. Ra-
kennusten energiatehokkuuden eteen on tehtävä edelleen sinnikkäästi töitä. Energiatehok-
kuutta nostamalla rakennuksen koko elinkaaren ajalta voimme sekä saavuttaa ilmastota-
voitteita että säästää rahaa ja luonnonvaroja. Rakennusterveyden ja energiatehokkuuden ei
tarvitse eivätkä ne saa olla vastakkain.

Arvoisa herra puhemies! Muun muassa edellä olevan perusteella tässä toisessa käsitte-
lyssä teen tähän hallituksen maankäyttö- ja rakennuslakiin seuraavanlaisen, vastalauseen 1
mukaisen lausumaesityksen: "Eduskunta edellyttää, että Suomen rakennuskannan energia-
tehokkuusvaatimusten saavuttamista seurataan ja ryhdytään tarvittaviin toimenpiteisiin,
jos tavoitteet eivät täyty. Päästövähennystavoitteiden ja rakennuskannan energiatehokkuu-
delle asetettavien vaatimusten tulee vastata vaativuudeltaan toisiaan ja niiden on aidosti
vähennettävä päästöjä rakennuksen koko elinkaaren ajalta."

17.19 Satu Hassi vihr:  Arvoisa puhemies! Kannatan edustaja Taimelan tekemää lausu-
maesitystä.

Siihen keskusteluun, mitä eduskunta kävi tästä asiasta ensimmäisessä käsittelyssä, ha-
luan vielä lisätä sen, että tämä käsite "nollaenergiarakentaminen" antaa hiukan väärän ku-
van siitä, mitä hallituksen esitys tarkoittaa. Sehän ei itse asiassa asuntojen osalta tiukenna
energiamääräystasoa nykyisestä, toimistorakennusten osalta hiukan. Pari viikkoa sitten
Talotekniikka-lehdessä kaksi Aalto-yliopiston professoria ja yksi tutkija arvostelivat ni-
menomaan kunnianhimon puutteesta tätä hallituksen esitystä ja totesivat, että esimerkiksi
Tanskassa vaatimustaso on jo nyt paljon tiukempi ja kuitenkin se ulkoilman lämpötila, jo-
hon sitten tätä rakennuksen energiankulutusta verrataan, on siinä tanskalaisessa laskenta-
tavassa vain vähän yli 2 astetta lämpimämpi kuin Suomen vertailussa. Eli se Tanskan tiu-
kempi vaatimustaso on todellisuutta.
 Tarkistettu
4.2



Pöytäkirjan asiakohta PTK 122/2016 vp
Meillä Suomessahan rakennusten energiatehokkuutta ja yleensäkin energiatehokkuutta
helposti monet leimaavat vain kustannusten kasvattamiseksi, mutta kuitenkin jo vuonna
2012 todettiin, että uudisrakennuksissa kustannustehokkainta eli siis kokonaiskustannus-
ten kannalta edullisinta olisi ollut 7 prosenttia nykyistä vaatimustasoa tiukempi vaatimus-
taso. Eli tältäkään pohjalta se kunnianhimottomuus, mitä hallituksen esitys tarkoittaa, ei
ole perusteltua. Sen takia onkin tärkeätä, että tämän esityksen todellisia vaikutuksia sitten
(Puhemies koputtaa) tosielämässä seurataan.

17.21 Anders Adlercreutz r:  Värderade talman! Energiamuotokertoimet ohjaavat voi-
makkaasti rakentamista. Tilanteessa, jossa energiantuotantojärjestelmä on voimakkaassa
murroksessa, tulee olla varovainen sovellettaessa kertoimia, joiden keskinäinen ero on
suuri. Nyt esitetyt kertoimet eivät kuvaa tämänhetkistä päästötilannetta, ja ne ohjaavat tek-
nisiin järjestelmiin, jotka vaikeuttavat muun muassa älyratkaisujen käyttöönottoa tulevai-
suudessa. Kun rakennamme 50:ksi, toivottavasti 100 vuodeksi, ohjaavaa ei tulisi olla 15
vuoden takainen käsitys energialähteen päästöistä. On myös syytä huomata, että esimer-
kiksi vesi- tai tuulivoimalla lämmitetyn talon tulee näiden kertoimien mukaan olla 2,5 ker-
taa niin energiatehokas kuin hiilellä lämmitettävän. Se ei liene tarkoituksenmukaista.

Tulevan kehityksen näkökulmasta olisi tarkoituksenmukaista pienentää energiamuoto-
kertoimien keskinäisiä eroja. Suomalaisen lainsäädännön tulisi, silloin kun se on tarkoituk-
senmukaista, tulkita EU-direktiivejä mahdollisimman väljästi. Lakiesityksessä näin ei toi-
mita. Lähes nollarakentamista ohjaavassa direktiivissä rajataan vaatimuksista pois raken-
nukset, joiden lämmitettävä hyötyala on alle 50 neliötä. Tässä lakiesityksessä sovelletaan
50 kerrosneliömetrin rajaa. Tämä eroavaisuus tulee korjata. Nykyinen tulkinta tekee nimit-
täin tietyntyyppiset ekorakentamisen ratkaisumallit mahdottomaksi.

Lakiesityksessä on esitetty energiatehokkuusvaatimusten täyttymisen toteamiseksi
vaihtoehtoinen menettely, joka perustuu rakenteelliseen energiatehokkuuteen. Se edellyt-
tää merkittäviä tiukennuksia U-arvoihin ja korkeaa hyötysuhdetta lämmöntalteenottoko-
neistolta. U-arvojen tiukentamisen on Tampereen teknillisen yliopiston tutkimusten mu-
kaan todettu lisäävän kosteusriskejä. Lämmöntalteenottokoneiston hyötysuhteen nostami-
nen vie puolestaan kohti teknisiä ratkaisuja, joiden on todettu lisäävän kosteusrasitusta si-
säilmassa. Tätä vaihtoehtoista menettelyä ei tulisi ottaa käyttöön ilman tarkempia tutki-
muksia. Valtioneuvoston tulisi ottaa nämä näkökulmat huomioon.

Edellä olevan perusteella ehdotan, että hyväksytään seuraava lausuma: 
"Eduskunta edellyttää, että valtioneuvosto ottaa huomioon energiakertoimia vahvasti

ohjaavan vaikutuksen ja tähän liittyvät ongelmat ja pienentää niiden keskinäisiä eroja
muun muassa älyratkaisujen käyttöönoton helpottamiseksi. Suomalaisen lainsäädännön
tulisi, silloin kun se on tarkoituksenmukaista, tulkita EU-direktiivejä mahdollisimman väl-
jästi. Lisäksi lakiesityksen sallima vaihtoehtoinen energiatehokkuusvaatimusten täyttymi-
sen toteamistapa edellyttää tarkempia tutkimuksia."

17.24 Joakim Strand r: Värderade talman! Pidemmittä puheitta kannatan edustaja Ad-
lercreutzin tekemää lausumaehdotusta.

Keskustelu päättyi ja asian käsittely keskeytettiin.
2


