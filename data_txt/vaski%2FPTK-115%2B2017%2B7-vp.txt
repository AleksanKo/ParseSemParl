















































DEM7DA2.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

7. Hallituksen esitys eduskunnalle laeiksi kolmansien maiden kansalaisten maahantulon ja 
oleskelun edellytyksistä kausityöntekijöinä työskentelyä varten sekä kolmansien maiden 
kansalaisten maahantulon ja oleskelun edellytyksistä yrityksen sisäisen siirron yhteydessä 
ja eräiksi niihin liittyviksi laeiksi

Hallituksen esitys HE 80/2017 vp
Valiokunnan mietintö HaVM 19/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on hallintovaliokunnan mietintö HaVM 19/
2017 vp. Nyt päätetään lakiehdotusten sisällöstä.

Keskustelu

18.32 Jari Myllykoski vas: Arvoisa herra puhemies! Aivan lyhyesti haluan kiittää valio-
kuntaa tehdystä työstä, siitä, että lausuntoja antaneen maa- ja metsätalousvaliokunnan lau-
suma ei tullut kirjatuksi eikä aiheuttanut sellaisia muutoksia, mitkä olisivat olleet ristirii-
dassa direktiivin tai hallituksen esityksen kanssa, vaan että erityisesti tämä työnantajakoh-
taisuus tässä säilyy ja tässä myös sitten lupaprosessia ja jatkolupien käsittelyä ollaan jous-
tavoitettu, ja samalla, että hallintovaliokunta ei lähtenyt saatavuusharkinnan joustamiseen
tässä kausityöntekijämietinnössä.

18.33 Kari Kulmala sin: Arvoisa puhemies! Tavoitteena tällä esityksellä on parempi työ-
voiman liikkuvuus ja työntekijän aseman parantaminen. Maatalous ja matkailu keskiössä,
molemmissa kausityövoiman tarve, jota ei voi paikata kotimaisella työvoimalla. Ict hyö-
tyy, koska sinne tarvitaan erityisosaajia Suomen ulkopuolelta. Erityisosaajien liikkuvuutta
EU-maista Suomeen halutaan joustavoittaa.

Asian yhteydessä on keskusteltu muun muassa siitä, miksi suomalaisia nuoria eivät enää
kiinnosta maataloustyöt, lomitus, maatalous, mansikanpoiminta sun muut ja miten maa on
muuttunut muutamassa kymmenessä vuodessa tässä asiassa. Mistä se johtuu, ja onko tälle
asialle tehtävissä jotakin maassa, jossa on kuitenkin satojatuhansia työttömiä? Kausityön-
tekijöitä maataloudessa on noin 15 000 vuosittain. Matkailutyöläiset, esimerkiksi Lapissa,
kärsivät kausivaihtelujen lisäksi myös siitä, ettei työn perässä muuttajalle ole tarjolla sääl-
lisiä asuntoja. Myös tähän tarvitaan muutos.

18.34 Joona Räsänen sd: Arvoisa puhemies! Tässä hallintovaliokunnan mietinnössä to-
della hyvin kattavasti käydään läpi tämä hallituksen esitys, jonka tavoitteena on nimen-
omaisesti toisaalta helpottaa tätä työvoiman liikkuvuutta ja taata työvoimaa sinne, missä
 Tarkistettu
4.1



Pöytäkirjan asiakohta PTK 115/2017 vp
sitä tarvetta on, mutta kuitenkin niin, että se liikkuvuus on hallittua. Tämähän on myös tä-
män koko työperäisen maahanmuuton keskeisin idea: että se pidetään hallittuna. Meillä on
tietyt pelisäännöt, joiden puitteissa me toimimme ja joita me pyrimme sitten sujuvoitta-
maan aina jos tarvetta on. Me pystymme tekemään myös lainsäädäntöön erilaisia poikke-
uksia, niin kuin esimerkiksi tässä asiassa on tehty. Kaiken kaikkiaan järkevä uudistus.

Tämän asian yhteydessähän moni sitten halusi nostattaa keskustelua myös laajemmin
tästä työvoiman saatavuusharkinnasta ja siitä luopumisesta, mutta kyllä vanha viisaus ker-
too, että kun autosta on rengas rikki, niin silloin vaihdetaan se rengas, ei korvata koko au-
toa. Ja näillä erilaisilla muutoksilla, joita ollaan tehty tänne ulkomaisen työvoiman saata-
vuuteen, nimenomaan taataan se, että niissä työpaikoissa, joissa sitä osaamista tarvitaan, he
saavat sen osaamisen, kunhan he noudattavat niitä yhteisesti sovittuja pelisääntöjä, mutta
emme kokonaisuudessaan aiheuta sellaista tilannetta, että meillä täällä työvoiman liikku-
vuudesta tulisi hallitsematonta ja meillä ei olisi enää sitten keinoja puuttua siihen, millä pe-
rusteella tänne saa tulla töihin.

On hyvä tässäkin yhteydessä vielä muistuttaa, että todella niin EU-, Eta- kuin OECD-
maista Ruotsi on siis ainoa, joka kokonaisuudessaan on tämän saatavuusharkinnan poista-
nut. Kaikilla muilla mailla se on käytössä, ja on varmaan järkevää, että Suomi on tässä
enemmistöjoukossa eikä lähde Ruotsin linjalle.

Yleiskeskustelu päättyi.

Eduskunta hyväksyi hallituksen esitykseen HE 80/2017 vp sisältyvien 1.-13. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


