















































DEM6697.tmp.xml


Pöytäkirjan asiakohta PTK 51/2019 vp
Pöytäkirjan asiakohta 

PTK 51/2019 vp

Täysistunto

Keskiviikko 16.10.2019 klo 14.00—20.42

7. Yleisradion hallintoneuvoston kertomus eduskunnalle yhtiön toiminnasta vuonna 2018
Kertomus K 10/2019 vp
Valiokunnan mietintö LiVM 5/2019 vp

Ainoa käsittely

Toinen varapuhemies Juho Eerola: Ainoaan käsittelyyn esitellään päiväjärjestyksen 7.
asia. Käsittelyn pohjana on liikenne- ja viestintävaliokunnan mietintö LiVM 5/2019 vp.
Nyt päätetään kannanotosta kertomuksen johdosta.

Keskustelu

16.13 Suna Kymäläinen sd (esittelypuheenvuoro): Arvoisa herra puhemies! Yleisradion
hallintoneuvoston kertomus annettiin eduskunnalle 29. päivä huhtikuuta tänä kuluvana
vuonna. Nyt syysistuntokauden alettua olemme valiokunnassa käsitelleet hallintoneuvos-
ton vuoden 2018 kertomuksen ja toteamme päätösehdotuksena, että eduskunta hyväksyy
kannanoton kertomuksen johdosta. Ja valiokunnan kannanottoehdotus kuuluu, että edus-
kunnalla ei ole huomautettavaa kertomuksen johdosta. 

Hallintoneuvoston kertomuksessa on käsitelty Yleisradion toimintaa vuonna 2018 mo-
nipuolisesti ja informatiivisesti. On tärkeää pitää kiinni Yleisradion tiedonvälityksen ja
muun toiminnan riippumattomuudesta, puolueettomuudesta sekä luotettavuudesta tasa-
puolisen tiedonvälityksen, sananvapauden sekä kansanvallan toteutumiseksi. Yleisradion
sisältöjä käytti vuonna 2018 jopa 95 prosenttia suomalaisista. Tässä oli hienoinen nousu
vuoteen 2017 verrattuna. 

Yleisradiolla ja sen hankinnoilla sekä Yleisradion ja kaupallisten toimijoiden välisen
yhteistyön kehittämisellä on keskeinen merkitys koko suomalaisen media-alan toiminta-
edellytysten ja kehittymisen kannalta. Media-alalla on käynnissä suuri murros ja kilpailu
on kovaa. Siksi Yleisradionkin täytyy pärjätä tässä kilpailussa. 

Hallintoneuvoston on tärkeä huolehtia siitä ja valvoa sitä, että Yleisradiolle julkisena
palveluna osoitetut tehtävät tulevat täytetyiksi, mutta toisaalta hallintoneuvosto ei saa mil-
tään osin puuttua sen ohjelma- ja toimituspolitiikkaan. Hallintoneuvosto keskusteluissaan
varmasti näitä viestejä myöskin Yleisradiolle aina tasaisin ajoin tuo, mutta tämä tärkeä hal-
lintoneuvoston rooli on tärkeää muistaa tässä suomalaisen Yleisradion toiminnassa. Erit-
täin hyvä on, että Yleisradio ryhtyi vuonna 2018 vapaaehtoisesti noudattamaan EU:n siir-
rettävyysasetusta siten, että Yleisradion sisällöt avautuivat tilapäisesti EU:n alueella oles-
keleville suomalaisille. 

Valiokunnan keskustelussa tuli esille, että pidempiaikaisten kehityssuuntien hahmotta-
miseksi hallintoneuvoston kertomusta voisi jatkossa kehittää siten, että siinä tuotaisiin esil-
le nykyistä kattavammin vertailutietoa aiemmilta vuosilta. 
 Tarkistettu
4.0



Pöytäkirjan asiakohta PTK 51/2019 vp
Arvoisa puhemies! Yleisradio on eduskunnan alainen julkisen palvelun mediayhtiö, jon-
ka tiedonvälityksen ja muun toiminnan riippumattomuutta, puolueettomuutta ja luotetta-
vuutta voidaan pitää tärkeänä tasapuolisen tiedonvälityksen, sananvapauden ja kansanval-
lan tukemisen kannalta. Viime vuosina keskustelu valeuutisista on ollut pinnalla, ja Yleis-
radion kaltaiset julkisen palvelun mediayhtiöt toimivat niitä vastaan. Kyselytutkimusten
mukaan suomalaiset katsovat Yleisradion onnistuneen kokonaisuutena julkisen palvelun
tehtävässään ja suomalaisten luottamus Yleisradioon tiedonlähteenä on korkealla tasolla.

Arvoisa puhemies! Liikenne- ja viestintävaliokunta esittää, että eduskunta hyväksyy
kannanoton kertomuksen mukaisesti. 

16.17 Olli Immonen ps: Arvoisa herra puhemies! Käsittelyssä olevassa Yleisradion hal-
lintoneuvoston kertomuksessa vuodelta 2018 todetaan: ”Julkisen palvelun Yleisradiotoi-
mintaa harjoittavan tulee olla riippumaton poliittisten, taloudellisten ja muiden eturyh-
mien vaikutuksesta, jotta ohjelmisto heijastaisi monipuolisesti yhteiskunnassa vallitsevia
erilaisia mielipiteitä ja arvostuksia.”

Arvoisa puhemies! Haluan tässä yhteydessä nostaa esiin sen kriittisen kansalaispalaut-
teen, jota olen itse Yleisradion hallintoneuvoston jäsenenä nyt yli neljä vuotta saanut.
Tämä kyseinen kriittinen palaute on liittynyt hyvin vahvasti tähän edellä mainittuun
asiaan. Todella monet kansalaiset ovat kokeneet, että erityisesti maahanmuuttoon, Euroo-
pan unioniin, ilmastopolitiikkaan tai vaikkapa Yhdysvaltojen presidentin Donald Trumpin
poliittisiin toimiin liittyvä uutisointi ei ole ollut puolueetonta ja erilaisia näkökulmia tasa-
puolisesti ja monipuolisesti huomioon ottavaa, ja joudun valitettavasti toteamaan, että olen
laittanut myös itse tämän asian vahvasti merkille. Monien kansalaisten silmiin näyttää sil-
tä, että Ylessä niin Suomen kuin muun maailman menoa tarkastellaan hyvin vahvasti täl-
laisten punavihreiden silmälasien läpi.

Olemme joutuneetkin useampaan otteeseen nostamaan tämän puolueettomuusongel-
man esiin myös Ylen hallintoneuvoston kokouksissa, hallintoneuvoston tehtävänä kun on
kuitenkin valvoa, että Yleisradio noudattaa Yleisradiota koskevaa lainsäädäntöä, omaa
strategiaansa ja muita ohjeistuksia. Yhtiön operatiiviseen toimintaan hallintoneuvostolla ei
ole kuitenkaan oikeutta puuttua. Voisin sanoa, että Yleisradion hallintoneuvosto vastaa
tästä Ylen suuresta kuvasta.

Arvoisa puhemies! Tässä liikenne- ja viestintävaliokunnan mietinnössä todetaan, että
valiokunnan asiantuntijakuulemisissa on tuotu esiin, että tutkimusten mukaan erittäin pal-
jon Yleisradioon luottavien määrä on laskenut edellisestä vuodesta. Valiokunta pitää, ai-
van oikein, tärkeänä myös sitä, että syyt muutokseen analysoidaan tarkasti. Itse uskaltaisin
juuri tämän saamani kansalaispalautteen perusteella väittää, että nämä edellä esiin nosta-
mani ongelmat puolueettomuuden toteutumattomuudesta ovat erittäin todennäköisesti osa-
syynä tähän luottamuksen heikkenemiseen.

Arvoisa puhemies! Henkilökohtaisesti peräänkuulutan sen tärkeyttä, että Yleisradio toi-
mii kaikkia kansalaisia tasapuolisesti palvellen ja että erityisesti tämä puolueettomuus
Ylen ohjelmissa toteutuu jatkossa huomattavasti paremmin. [Vastauspuheenvuoropyyntö-
jä]

Toinen varapuhemies Juho Eerola: Arvoisat edustajat, ei aloiteta mitään laajempaa de-
battia, mutta täällä muutama vastauspuheenvuoropyyntö löytyy.
2



Pöytäkirjan asiakohta PTK 51/2019 vp
16.21 Maria Guzenina sd (vastauspuheenvuoro): Arvoisa puhemies! Ymmärrän sen, että
tunne on monilla vahva, mutta sitten kun katsotaan erilaisia tutkimuksia, joita meillä Suo-
messa erittäin ansiokkaasti tehdään, niin tässä on esimerkiksi ihan tuore Kunnallisalan ke-
hittämissäätiön luotettavuustutkimus: Ylen tv-uutiset ykkösenä; 84 prosenttia kansalaisis-
ta luottaa siihen, Ylen radiouutiset kakkosena; 82 prosenttia kansalaisista, STT 81,
MTV3:n uutiset 74, Helsingin Sanomat 66 ja maakuntalehdet 63. En tiedä, millä muulla
tätä voi argumentoida, mutta nämä ovat tuoreet tutkimustulokset. [Mauri Peltokangas:
Mikä on otanta?] 

16.22 Arto Satonen kok (vastauspuheenvuoro): Arvoisa puhemies! Mielestäni erittäin
hyvin tästä asiasta, johon edustaja Immonen viittasi, on todennut liikenne- ja viestintäva-
liokunta omassa mietinnössään. Lainaan sitä täältä suoraan: ”Yleisradion riippumattomuu-
den kannalta on kuitenkin olennaista, että hallintoneuvosto ei puutu miltään osin Yleisra-
dion ohjelma- ja toimituspolitiikkaan. Valiokunta pitää erittäin tärkeänä, että Yleisradion
riippumattomuus, puolueettomuus ja luotettavuus turvataan myös jatkossa.” En osaa itse
sitä asiaa sen paremmin sanoa, enkä ole siis liikenne- ja viestintävaliokunnan jäsen, mutta
mielestäni tässä on se olennainen sanottu. Eli todellakaan en halua sitä, että poliitikot läh-
tevät ohjaamaan sitä, minkälaista uutistoimintaa ja mistä näkökulmasta uutisia Yleisradio
esittää.

16.23 Ari Torniainen kesk (vastauspuheenvuoro): Arvoisa herra puhemies! Edustaja Im-
mosen puheenvuoroon liittyen haluan todeta sen, että Yleisradion hallintoneuvoston ker-
tomuksen mukaan Yleisradion sisältöjä käytti 95 prosenttia suomalaisista. Ja kuten edus-
taja Guzenina jo omassa puheenvuorossaan totesi, niin kyllä kansalaisten luottamus Yleis-
radioon on hyvällä tasolla edelleen, ja niin sen tulee ollakin. Yleisradio on eduskunnan ra-
dio, jonka tiedonvälityksen ja muun toiminnan riippumattomuuden tulee olla peruslähtö-
kohta, puolueettomuuden tulee olla lähtökohta, ja luotettavuus pitää pitää edelleen kor-
kealla tasolla. Itse kyllä uskon, että nuo tutkimukset, joihin tässä on jo viitattu, osoittavat
myöskin sen.

16.24 Suna Kymäläinen sd (vastauspuheenvuoro): Arvoisa herra puhemies! Liikenne- ja
viestintävaliokunnassa totta kai todettiin, että kansalaisten tavoittamisesta ja luottamukses-
ta on pidettävä kiinni ja on koko ajan haettava niitä toimintamalleja, joilla tuo tavoitetta-
vuus toteutetaan, jotta tämä puolueettomuus ja riippumattomuus toteutuu. 

Kuten täällä edellisissä puheenvuoroissa on todettu, todellakin 95 prosenttia suomalai-
sista on tavoitettu Yleisradion sisältöjen osalta, ja se on 2 prosentin nosto vuoteen 2017
verraten. Tämä ei suinkaan kerro siitä, että suomalaiset olisivat suuressa mittakaavassa me-
nettäneet luottamusta Yleisradion toimintaan, vaan mielestäni päinvastoin. Nuoria tavoite-
taan Yleisradion ohjelmasisältöjen osalta yhä enemmän, lastenohjelmissa olemme maail-
man huippuluokkaa [Puhemies koputtaa] — ja mikä rooli Yleisradiolla on muun muassa
urheilusisältöjen tuottamisessa.

16.25 Markus Lohi kesk (vastauspuheenvuoro): Arvoisa puhemies! Aivan kuten edellä
tuossa muun muassa edustaja Torniainen totesi, kansalaisten luottamus Yleisradioon on
varsin korkealla. Tämä on hyvä asia, josta pitää pitää kiinni. Sen takia en tavallaan vähek-
sy ollenkaan edustaja Immosen puheenvuoroa, koska aina kun käytetään puheenvuoro,
3



Pöytäkirjan asiakohta PTK 51/2019 vp
jossa kannetaan huolta tästä, niin minusta on tärkeää, että se otetaan sillä tavalla vakavasti.
Nimittäin tässä meidän yhteiskuntamme murroksessa, voi sanoa, me emme enää samalla
tavalla jaa yhteisiä arvoja kuin ehkä 20 vuotta sitten, ja on monia asioita, jotka tavallaan ja-
kavat suomalaisia, ja keskustelu polarisoituu helposti, kun puhutaan vaikka siitä, mitä saa
syödä tai pitäisi syödä tai miten suhtaudumme ilmastonmuutokseen tai sen ratkaisukeinoi-
hin. Tämä kyllä haastaa varmasti Yleisradionkin ja kaikki mediat siihen, että ne pystyvät
neutraalisti toimimaan ja ansaitsemaan sen luottamuksen, mitä niiltä odotetaan.

Otan tässä yhden esimerkin, joka aina täällä... [Puhemies koputtaa] — No, käytän sen
seuraavassa puheenvuorossa. [Naurua]

16.26 Atte Harjanne vihr (vastauspuheenvuoro): Arvoisa puhemies! Totean tähän vain,
että lehdistönvapaus on demokratian kulmakivi, ja tavallaan tällaisessa mediakentässä, jos-
sa me nykyään olemme, jossa tätä vapautta haastetaan ja jossa tietynlaiset sosiaalisen me-
dian alustojen kaupalliset logiikat voivat ohjata ikään kuin kupliin ja virheellisen tiedon vä-
littämiseen, semmoinen julkinen yleisradioyhtiö niin kuin Yle on hyvin tärkeä instanssi ja
sen riippumattomuus on aivan äärimmäisen tärkeätä. Ja ottaisin huomioon, että meillä on
oikeasti tässä maailmassa voimia, joiden tavoitteena on purkaa tämäntyyppisiä asetelmia,
ja niihin ei pidä suhtautua kevyin perustein. Eli nyt puhutaan oikeasti hyvin, hyvin tärkeäs-
tä asiasta tämän yhteiskunnan kannalta. Olisin hyvin herkkänä siinä, ettei anneta juurikaan
kommenttia, jossa olisi minkäänsorttista poliittista ohjausta Ylen toimintaan.

16.27 Jenni Pitko vihr (vastauspuheenvuoro): Arvoisa puhemies! Tällaisina aikoina kun
media on vahvassa murroksessa, on valeuutisia ja monenlaisia myllerryksiä mediakentäl-
lä, niin on hienoa, että Ylen palveluita käyttää jopa 95 prosenttia suomalaisista. Samalla
kun puhutaan luotettavuudesta, vain 3 prosenttia suomalaisista ei luota Ylen toimintaan.
Tämmöisinä aikoina pidän tätä 3:a prosenttia todella pienenä lukemana eli luottamusta to-
della korkeana. Uskon, että Ylellä on ollut merkittävä rooli siinä, että suomalaisten resi-
lienssi tälle valeuutisoinnoille ja valemedioitten ymmärtämiselle on juurikin niin korkea
kuin se Suomessa on, maailman korkein.

Toinen varapuhemies Juho Eerola: Jäikö minulla huomaamatta joku debattipuheenvuo-
ron pyytäjä, joka ei vielä ole sanonut mitään? Jos ei, niin sitten mennään takaisin puhuja-
listaan. 

16.28 Arto Satonen kok: Arvoisa puhemies! Tässä käynnistyi keskustelu jo varsin hyvin
siitä ydinasiasta eli luotettavuudesta ja myöskin kattavuudesta. Eli se on todella tärkeä asia,
että Yle tavoittaa 95 prosenttia suomalaisista viikossa, ja Ylen tv-uutisten luottamuspro-
sentti oli muistaakseni 84 — taisi olla niin, että edustaja Guzenina täällä ne jo luettelikin.

Sitten olennaista on myös se, että Yle on johdonmukaisesti pyrkinyt tavoittelemaan
myöskin nuorempia ikäluokkia, mihin täällä edustaja Kymäläinen jo viittasi. Siinä maail-
massa, jossa varsinkin nuoret elävät, paljon informaatiota tulee myös maan rajojen ulko-
puolelta, ja totta kai kaikkien näiden täytyy olla mahdollista ja saavutettavissa. Siinä mie-
lessä on kyllä erittäin tärkeätä, että siellä myös tämä kotimainen viestintä onnistuu. Sen ta-
kia sellaiset ajatukset, että esimerkiksi Ylen mahdollisuuksia toimia sosiaalisessa medias-
sa rajoitettaisiin, eivät ole järkeviä tässä isossa kuvassa missään nimessä.
4



Pöytäkirjan asiakohta PTK 51/2019 vp
Arvoisa puhemies! Toinen olennainen asia ymmärtää on tietysti se, että Yleisradio,
vaikka se onkin Suomen suurin ja merkittävin tiedotusväline, ei suinkaan ole ainoa. Jos on
niin, että vain Yleisradio menestyisi Suomessa, niin kyllä me silloin olisimme todella hei-
kossa tilanteessa, koska se tarvitsee myös kirittäjiä, kaupallisia toimijoita rinnalleen. Tässä
suhteessa on erittäin tärkeätä tämä Yleisradion ja kaupallisten toimijoiden tekemä yhteis-
työ, koska se tukee sitä ajatusta, että meillä pärjäävät Yleisradion lisäksi myös valtakun-
nalliset lehdet, ennen kaikkea maakuntalehdet, jotka ovat ehkä kaikkein suurimpien haas-
teiden edessä, ja sitten myös paikallislehdet.

Nämä kaikki yhdessä takaavat sen, että suomalaiset saavat sellaista tiedonvälitystä, jos-
sa, kuten edustaja Pitko täällä viittasi, me olemme kaikkein vähiten haavoittuvia näiden va-
leuutisten edessä, mutta ihan kiistaton asia on se, että kyllä niitä täälläkin aktiivisesti pyri-
tään levittämään, joten on erittäin tärkeää, että tämä rooli pidetään.

Arvoisa puhemies! Vielä yhden näkökulman otan esille tuosta valiokunnan mietinnös-
tä. Siihen tarvitsee sanoa, että esimerkiksi kotimaisia elokuvia tehdään nyt enemmän kuin
aiemmin. Myös se on ollut yksi olennainen osa Ylen strategiaa, että Ylellä on kumppa-
nuuksia suomalaisten tuottajien kanssa, jotta Ylen toiminnan avulla myöskin nämä koti-
maiset tuottajat saattavat päästä kansainvälisille markkinoille ja sitä kautta voidaan lisätä
myös media-alan työpaikkoja Suomessa ja viedä tätä suomalaista kulttuurivientiä eteen-
päin.

16.32 Maria Guzenina sd: Arvoisa puhemies! Todellakin, niin kuin täällä on sanottu jo
useaan otteeseen, hallintoneuvoston tehtävä on huolehtia ja valvoa, että Ylen julkisen pal-
velun ohjelmatoiminnan mukaiset tehtävät tulevat hoidetuksi. Tästä hyvänä esimerkkinä
on se, että Yle on vahvistanut tätä omaa aluetoimintaansa. Sata toimittajaa kentällä joka
päivä koko Suomeen. Meillä oli eilen juuri Ylen hallintoneuvoston kokous ja saimme kat-
tavan katsauksen siitä, millä tavalla Yle on kehittänyt tätä julkisen palvelun tehtäväänsä
myöskin tuolla paikallisesti, ja kyllä se on vaikuttavaa, että 18 suomenkielisellä alueella on
10 radiolähetystä per arkipäivä. Suomessa kuuluu pelkästään radiossa viikon aikana 900
uutislähetystä, jotka on tehty alueen ihmisille. Kun täällä hetki sitten puhuttiin aluepolitii-
kasta, niin on valtavan tärkeää, että myös alueellisesti huomioidaan alueella tärkeät uuti-
set. Alueelliset tv-uutisetkin tavoittavat 600 000—700 000 katsojaa päivittäin, eli hyvin
merkittävä toimija. Jos mietitään kaupallista mediaa ja esimerkiksi tätä luotettavuustutki-
musta, joka on tehty, jossa vaikkapa maakuntalehdet nauttivat vain 63-prosenttisesti luot-
tamusta ja Ylen tv-uutiset todellakin 84 prosenttia, niin kyllä Yle tekee ihan valtavan hy-
vää ja puolueetonta työtä. Tätä täytyy tässä painottaa.

Luottamus riippumattoman journalismin periaatteeseen on niin tärkeä asia tänä päivänä
mutta myös tulevaisuudessa. Jos me lähdemme murentamaan sitä, olemme sellaisten mai-
den tasolla kuin Puola, Unkari tai vaikkapa Turkki, jotka voivat manipuloida kansalaisten-
sa näkemyksiä, koska uutisvälineet ovat heidän hallussaan. Pahimmassa tapauksessa jour-
nalisteja laitetaan vankilaan, heitä uhkaillaan. Ja kun Suomi on ollut sananvapauden, jour-
nalismin vapauden mallimaana, meidän on tosi tärkeää pitää huolta siitä, että se jatkossa-
kin on sitä eikä luoda tällaisia epäilyksen varjoja, että vaikka meillä on selkeät tutkimustu-
lokset siitä, että Yle toimii puolueettomasti, niin heitellään ilmaan mututuntumalla tällai-
sia oletuksia. Oletukset saattavat kasvaa, vaikka niillä ei ole todellisuuspohjaa.

Liikenne- ja viestintävaliokunnan lausunnosta nostaisin esille yhden seikan, joka minun
mielestäni olisi tärkeä. Me käsittelemme nyt 2018 kertomusta aika myöhään, ollaan jo vuo-
5



Pöytäkirjan asiakohta PTK 51/2019 vp
dessa 2019. Liikenne- ja viestintävaliokunta on tästä lausunut ja todennut, että kertomus
olisi syytä antaa jatkossa aikaisemmin keväällä, jotta saataisiin se viimeisin tieto aina mu-
kaan näihin kertomuksiin eikä käsitellä jälkijättöisesti. 

Mutta, puhemies, jos tulee vielä debattia, niin sitten jatkan vielä lisää. 

Toinen varapuhemies Juho Eerola: Katsotaan, tuleeko.

16.35 Heikki Autto kok: Arvoisa herra puhemies! Riippumaton ja luotettava tiedonväli-
tys on Suomen kaltaisen oikeusvaltion ja sivistysyhteiskunnan keskeinen kulmakivi, ja täs-
sä tietysti Yleisradio tekee tärkeää työtä. Yhdyn edustaja Satosen käyttämiin puheenvuo-
roihin ja toki muihin puheenvuoroihin, joissa on tietysti peräänkuulutettu sitä, että on tär-
keää, että meillä on laaja mediakenttä, joka pystyy tätä riippumatonta ja luotettavaa tietoa
suomalaisille tarjoamaan.

Itse asiassa, arvoisa puhemies, tähän edellä käytyyn keskusteluun tarjoaisin — vähän
ikään kuin lääkkeeksi siihen, jos joku ajattelee, että emme voisi luottaa uutisiin — sitä aja-
tusta, että katsotaan itse. Ja tässä mielessä — kun tiedän, että Ylen nykyinen johto on var-
sin taitavaa ja herkällä korvalla kuuntelee ajatuksia ja toiveita — rohkenen esittää sellaista,
että mahdollisuuksien mukaan entistä enemmän tiivistettäisiin tätä pohjoismaisten yleisra-
dioyhtiöitten yhteistyötä niin, että mahdollisimman helposti löytyisi vaikkapa sieltä Ylen
nettisivuilta tai Yle Areenasta linkkejä esimerkiksi Ruotsin tai Norjan uutislähetyksiin,
ajankohtaisohjelmiin, joita heidän yleisradioyhtiönsä itse tuottavat. Ymmärrän hyvin sen,
että on hyvin hankalaa jakaa tekijänoikeuksien alaista materiaalia ja se on kustannuskysy-
mys. Joskus se voi olla kokonaan rajoitettua, niin kuin vaikka urheilulähetysten osalta —
esimerkiksi Kansainvälinen Olympiakomitea asettaa ehdot, että netissä näitä ei saa välittää
kuin vain kansallisesti yhden maan alueella. 

Mutta uskoisin, että kun pohjoismaiset yleisradioyhtiöt itse tuottavat hyvin laadukkaita
tuotantoja, niin näitä voitaisiin entistä helpommin saada jakoon sitten toisissa Pohjoismais-
sa. Tämä palvelisi esimerkiksi Pohjoismaiden suurinta kielivähemmistöä elikkä ruotsin-
suomalaisia. He voisivat tätä kautta saada paremmin palveluita tavoitettaville — varmasti
osaavat kyllä niiden ääreen hakeutua — mutta voisi se tehdä hyvää kelle vain meistäkin,
jos olisi helpompi seurata vähän uutisointia ja ajankohtaista keskustelua tuolla naapuri-
maissa. Ottaen nyt huomioon ihan vaikka tämän brexit-turbulenssin, jota tällä viikolla ele-
tään, kyllä se tärkein kumppani Suomellekin kuitenkin viime kädessä on toinen Pohjois-
maa.

16.37 Jenni Pitko vihr: Arvoisa puhemies! Suomalaisilla on tosiaan maailman korkein
vastustuskyky valeuutisia vastaan, niin kuin tässä äsken puhuttiinkin, mutta samalla on
pakko ilmaista huoli siitä, että vastuullisen journalismin määrä vähenee Suomessakin.
Lehdistössä toimivien journalistien määrä on tippunut vuodesta 2010 noin 30 prosentilla.
Tässä näkyy erityisesti paikallistason uutisoinnin väheneminen. Siksi koenkin ja näen tosi
tärkeänä Ylen vahvan alueellisen aseman. Ylellä on aluetoimituksia ympäri Suomen, ja
niissä tuotetaan laadukasta, mielenkiintoista, koskettavaa ja uskottavaa uutisointia ja jour-
nalismia. Tämä paikallinen kilpailu on myös tärkeää, niin kuin edustaja Autto tässä sanoi
media-alan kilpailun tärkeydestä.

Ilmiönä media-alalla on nähtävissä myös se, että nuoret lipuvat pois erityisesti tämän
vastuullisen median piiristä. Nuoria kiinnostavat blogit, vlogit, monenlainen internet-sisäl-
6



Pöytäkirjan asiakohta PTK 51/2019 vp
tö, mikä on tietenkin pääasiassa oikein hyvä asia, mutta toivoisin, että tällaista vastuullista
journalistisin perustein tehtävää uutistuotantoa tehtäisiin myös semmoisissa formaateissa
ja semmoisella tavalla, että myös nuoret voisivat nauttia tästä vastuullisesta uutissisällöstä.
Ylen haaste on näiden nuorien ihmisten tavoitteleminen, mutta koen, että siinäkin ollaan
hyvällä polulla ja tehdään hyvää työtä, ja toivottavasti tämä työ myös jatkuu.

16.39 Markus Lohi kesk: Arvoisa puhemies! Otan esille kolme asiaa Yleen liittyen ja sit-
ten sen, mikä jäi mainitsematta edellisessä puheenvuorossa.

Ensimmäinen asia on se, että tämä Areena on minusta aivan loistavasti lyönyt Ylen tuo-
tannossa läpi koko Suomen, sen toteutus ja ratkaisut ja se, että sitä kehitetään. Se koetaan
suomalaisten keskuudessa äärimmäisen hyväksi kanavaksi, [Arto Satonen: Kyllä!] kun
tämä niin sanottu mediakonvergenssikin on toteutunut eli ei ole enää välttämättä erillisiä
medioita, vaan vaikkapa matkapuhelimen tai tabletin kautta pystytään hyvinkin sisältöä
hankkimaan erilaisista medioista.

Toinen juttu, joka minusta puoltaa Ylen vahvaa asemaa, on vahva aluetoimitus ja alue-
työ, mitä tehdään. Ja tästä pitää pitää kiinni, koska tämä luo tavallaan perusteita sille Yle-
maksulle, joka on se kolmas asia, josta haluan sanoa, eli se uudistus, joka tehtiin, oli mi-
nusta onnistunut uudistus kaiken kaikkiaan, isossa kuvassa. Tämä aluetoiminta ja Areena
muun muassa ovat perusteita, jotka tulevat paljolti läpi ja jotka kansalaisten keskuudessa
saavat hyväksynnän myös tälle Yle-verolle. Tällä tavalla minusta näitä kannattaa muistaa
ja näitä kannattaa kehittää.

Jos jossakin — tämä on se, joka jäi äsken sanomatta — niin eduskunnassahan ollaan hy-
vin herkkiä sille Ylen puolueellisuudelle tai puolueettomuudelle tai sille, toteutuuko se, tai
sille, kertooko nyt Yle aina totta. Ja minä alan tässä herkäksi sitten ja kerron yhden asian,
josta minä niin sangen suuresti pahennuin. Nimittäin nyt Yle on ottanut semmoisen uuden
välineen, jolla voi seurata oman kansanedustajan toimintaa, ja nyt sitten siellä välineessä
oli edustaja Lohen, samoin kaikkien muittenkin kohdalla, kuinka moni on montakin pro-
senttia osallistunut täysistuntoihin. Ja niinhän me ihmettelimme, että miten me niin laisko-
ja olemme olleet, minäkin olin vain 82 prosenttiin osallistunut, vaikka tosiasia on se, että
olen osallistunut jokaiseen istuntoon, mutta siellä olivat tietenkin ne poissaolot, jotka oli-
vat valiokuntamatkaa tai vastaavaa, [Arto Satonen: Kyllä, just näin!] eduskuntatyöhön rin-
nastettavaa, mutta se toimittaja, joka oli tämän tehnyt, ei ollut hoksannut, että ei näitä pois-
saoloina voida rekisteröidä. [Mauri Peltokangas: Valeuutinen!] — Ja sehän tuli heti mie-
leen täällä, että valeuutinenhan se meistä oli.

Mutta en minä nyt tästä niin sangen suuresti pahastu, virheitähän sattuu, [Sari Sarko-
maa: Mutta korjaatte asian!] ja varmasti tämäkin viesti on mennyt Ylelle, ja ehkä täällä
jopa joku Ylen toimijoista saattaa kuunnellakin tätä keskustelua, ja jos ei ole mennyt, niin
saattaa mennä tästä eteenpäin. Me jos jotkut olemme herkkiä sille, miten meitä kohdellaan
julkisuudessa, ja siksi meitä pitää kohdellakin aina tasapuolisesti, ei välttämättä aina niin
hellävaroen.

16.42 Ari Torniainen kesk: Arvoisa puhemies! Yleisradion hallintoneuvoston kertomus
viime vuodelta kuvastaa omasta mielestäni hyvin ja monipuolisesti yhtiön toimintaa. 

Sitten se, mikä siinä on omasta mielestäni tärkeää: on hyvä, että todetaan, että media on
murroksessa, niin kuin se tällä hetkellä on, ja nykypäivänä on tärkeää, että Suomessa on
luotettava tiedonvälityskanava, joka toimii erittäin laajasti koko Suomessa ja tavoittaa suo-
7



Pöytäkirjan asiakohta PTK 51/2019 vp
malaiset nimenomaan laajasti. Se on tärkeää, että ihmiset saavat sitä tietoa, jos he haluavat
sitä tietoa saada. Tässä useammassa puheenvuorossa on jo tullut esille myöskin aluetoimi-
tusten rooli. Itse pidän nimenomaan maakunnallisten aluetoimitusten roolia erittäin tärkeä-
nä, jotta saadaan alueellisia uutisia myöskin ihmisille tietoisuuteen. 

Siinä, että media on murroksessa, on omasta mielestäni myöskin tärkeää se, että myös-
kin Yleisradio kehittää itseään tässä ajassa, elää myöskin ajassa ja katsoo tulevaisuuteen.
Ei voi olla tässä nykyhetkessä ainoastaan ja pysähtyä siihen, vaan kehitetään myöskin toi-
mintaa ja katsotaan pitkälle tulevaisuuteen. Yleisradion tulee olla luotettava — niin kuin se
on tällä hetkellä — ja riippumaton, ja sen tulee antaa ihmisille ajankohtaista tietoa. Se on
tärkeää, ja Yleisradion tulee myöskin tavoittaa ihmiset hyvin. 

Sitten haluaisin sanoa sen — muistaakseni edustaja Satonen otti esille saman asian —
että hallintoneuvoston keskeinen tehtävä on huolehtia, valvoa, että julkisen palvelun ohjel-
matoiminnan mukaiset tehtävät tulevat suoritetuiksi eikä hallintoneuvosto puutu siihen itse
ohjelmien sisältöön. Se on Yleisradion sisäinen asia, miten ohjelmia siellä tuotetaan. Toi-
mittajien rooli on siellä tärkeä myöskin ja se, että toimittajat ovat puolueettomia ja vievät
niitä asioita eteenpäin. Itse toivon, että he nimenomaan katsovat laajasti. 

Sitten kahteen asiaan vielä haluan kiinnittää huomiota. Oikeastaan edustaja Guzenina jo
toi esille, että me elämme tällä hetkellä lokakuuta ja käsittelemme viime vuoden kertomus-
ta asiasta. Sanotaanhan, että huhtikuun loppuun mennessä tulee antaa se kertomus, ja se on
annettu, mutta kun katsoo, mitkä ovat sitten eduskunnan istuntokaudet, niin itse toivon, että
jatkossa me pääsisimme tätä keskustelua käymään nimenomaan kevätkauden loppupuolel-
la. Se olisi tärkeää, jotta voidaan viestiä viedä eteenpäin siitä, mitä kehitettäviä asioita tääl-
lä tulee eteen, niin että saadaan niitä sitten myöskin hallintoneuvostossa vietyä ja Yleisra-
dio voi myöskin kehittää omaa toimintaansa. [Puhemies koputtaa] 

Toinen asia, minkä haluan, puheenjohtaja, ihan lopuksi nostaa esiin, [Puhemies koput-
taa] on se vertailutieto aikaisempiin vuosiin. Itse toivon, että myöskin tässä kertomuksessa
verrattaisiin aikaisempiin vuosiin siinä, miten voidaan asioita kehittää eteenpäin. 

16.46 Juha Mäenpää ps: Arvoisa puhemies! Luen tässä Ylen sivulta pienen pätkän:
”Ylen toiminta perustuu lakiin. Vuonna 2017 julkisen palvelun tehtävänantoa tarkennet-
tiin siten, että Yleisradion tehtävänä on tukea suomalaisen kulttuuriperinnön vaalimista,
suvaitsevaisuutta, yhdenvertaisuutta, tasa-arvoa ja kulttuurista moninaisuutta. Kyseinen
tehtävä korvasi tehtävän, jonka mukaan Yleisradion tuli tukea suvaitsevaisuutta ja moni-
kulttuurisuutta. Laista ja Ylen arvopohjasta kumpuava tehtävä kulttuurien moninaisuuden
tukemisesta ei ole milläänlailla ristiriidassa Ylen riippumattomuuden kanssa. Ylen journa-
lismin kivijalkana ovat Ylen arvot: riippumattomuus, luotettavuus ja ihmisen arvostami-
nen. Journalismimme perustuu aina totuudenmukaiseen, olennaiseen ja monipuoliseen tie-
donvälitykseen. Olemme tuoneet ja tuomme jatkossakin myös maahanmuuton käsittelyssä
esille erilaisia näkökulmia ja annamme äänen eri osapuolille. Teemme tämän nojautuen
faktoihin ja jokaisen ihmisarvoa kunnioittaen. Arvopohjaamme tukeutuen teemme jatkos-
sakin rohkeaa, monipuolista ja riippumatonta journalismia kaikille Suomessa.” 

Edustaja Guzenina nosti tuossa esiin sanat ”Ylen toiminta on puolueetonta”, ja minun
nähdäkseni se ei ole sitä. Tuossa viime vaalien alla näimme semmoisen homman, että Sei-
näjoella kuvattu dokumentti jätettiin julkaisematta ennen vaaleja, koska se ehkä edusti sitä
minun näkemystäni maahanmuutosta, ja olen erittäin harmissani, että näin pääsi käymään.
8



Pöytäkirjan asiakohta PTK 51/2019 vp
Se oli erittäin harkitsematon ratkaisu Ylen johdolta. Me näemme asioita eri lailla, ja minun
mielestäni tämä puolueettomuus on vaarantunut. 

Se, miksi halusin puheenvuoron ottaa, on se, että tukemalla suomalaista kulttuuria Ylel-
lä olisi todella valtava panos antaa siihen, että se tukisi suomalaista urheilua. Tällä hetkel-
lä, kun suomalaista urheilua ei tueta valtion varoista riittävästi, on huippu-urheilijoita, jot-
ka joutuvat maksamaan itse kaikkia mahdollisia maksujaan. [Suna Kymäläisen välihuuto
— Puhemies: Kuunnellaan puheenvuoroa!] — Saanko jatkaa tornista, kun tuli tuolta tuom-
moista kritiikkiä? [Puhemies: Saatte!] — Minä jatkan sieltä. [Puhuja siirtyy puhujakorok-
keelle]

Arvoisa edustaja sieltä vasemmalta laidalta sanoi, että Yle ei voi maksaa urheilijoiden
tukia ja muita. Minä tiedän sen, se on ihan päivänselvä asia, mutta sillä, mitä Yle tekee suo-
malaisen urheilun kuvaamisessa ja tiedottamisessa, se voi vaikuttaa hyvin paljon siihen,
miten ne urheilijat pystyvät hankkimaan itsellensä taloudellista tukea muun muassa spon-
sorituloin. Eli tällä hetkellä näen asian näin, että Yleisradio on ehkä liiaksi keskittynyt tie-
tyllä tapaa joihinkin lajeihin. Meillä on lukuisia lajeja, joissa on nimenomaan yksilösuori-
tuksia, ja kun Yleisradio on vähentänyt näiden näyttämistä, käytännössä osittain jopa lo-
pettanut — tässä on pieniä positiivisia merkkejä, että niitä on uudelleen alettu kuvaamaan
ja näyttämään julkisuuteen — niin semmoisten lajien edustajien, jotka piilotetaan suoma-
laisen Yleisradion toimesta, on vaikea saada itselleen tukijoita ja sponsorituloja, ja tämä on
todella vakava ongelma. [Suna Kymäläinen: Mistä lajista on kysymys? — Puhemies ko-
puttaa] — Mistä lajista? Yksilölajeista. — Eli minä toivoisin, että Yle todellakin panostai-
si siihen, että se tarjoaa julkisuutta kaikille urheilulajeille, pitää esillä suomalaisia urheili-
joita, urheilulajeja. Tämä myös tukee meidän nuorison kasvua ja kehittymistä terveisiin lii-
kuntamuotoihin ja ylipäätänsä tekee hyvää meidän nuorisollemme, että he saavat tämmöi-
siä esimerkkejä ja muuta. 

Tämä oli se juttu, minkä takia minä tänne itseni torniin raahasin, että sain sanottua teille
siellä vasemmalla tämän näkemykseni. — Kiitoksia. 

Toinen varapuhemies Juho Eerola: Ja nyt sieltä vasemmalta noustaan seisomaan, edus-
tajat Guzenina ja Kymäläinen, vastauspuheenvuorot. 

16.51 Maria Guzenina sd (vastauspuheenvuoro): Arvoisa puhemies! Olen samaa mieltä
edellisen puhujan kanssa siitä, että kyllä meidän suomalaiset nuoret tarvitsevat esikuvia,
tarvitsevat esikuvia urheilun kautta muun muassa terveistä elämäntavoista. Siinä mielessä
tämä teidän huomionne siitä, että me tarvitsemme myöskin vahvaa urheilujournalismia, on
hyvä, ja eilisen hallintoneuvoston kokouksen jälkeen kyllä minulle ainakin syntyi sellai-
nen kuva, että Yle aivan poikkeuksellisen laajasti panostaa niin suomalaisen kuin kansain-
välisen urheilun välittämiseen niin radion puolella kuin sitten television puolella ja siellä
Yle Areenassa myöskin. 

Mutta syy, minkä takia pyysin tämän vastauspuheenvuoron, liittyy siihen, että kun me
Suomessa todellakin olemme sananvapauden ja journalistisen sananvapauden mallimaita,
niin siihen sisältyy myöskin se, että itse kukin meistä — itse kukin meistä — vapaassa jour-
nalismissa joutuu myöskin kohtaamaan sellaista uutisointia, joka ei aina välttämättä vastaa
meidän omaa maailmankuvaamme tai tuntuu jopa väärältä meidän omasta mielestämme,
mutta siitä huolimatta Ylen hallintoneuvoston jäsenenä en tohtisi missään tapauksessa vaa-
tia, että Yle lähtisi muuttamaan omaa journalistista vapaata linjaansa sen mukaiseksi kuin
9



Pöytäkirjan asiakohta PTK 51/2019 vp
mitä minä oman maailmankatsomukseni kautta pidän oikeana. [Puhemies koputtaa] Siinä
mielessä meidän täytyy vain sietää sitä, että vapaa journalismi [Puhemies koputtaa] on sel-
laista, että sieltä voi tulla joskus epämiellyttäviä asioita. [Juha Mäenpää: Siirretään doku-
menttia vaalien jälkeen!] 

16.53 Suna Kymäläinen sd (vastauspuheenvuoro): Arvoisa herra puhemies! Minä olen
se edustaja täältä vasemmalta, nimeni on Suna Kymäläinen. Tässä esitettiin kysymys, mik-
si Yle on vähentänyt urheilun näyttöä. Esitettiin jopa syytöksiä siitä, että tämä olisi joten-
kin tarkoitusperäistä. Minä vastaan nyt omalta osaltani, että näistä urheilun julkaisuista ja
muista käydään valtavaa kilpailua kansainvälisillä markkinoilla, joilla liikkuu todella suu-
ret rahat, eli kritiikkiä voi tietysti aina esittää, mutta kritiikille täytyisi olla myöskin sitten
vaihtoehdot ja ne ratkaisut, eli nostetaanko Yle-veroa, jotta voidaan esimerkiksi ostaa kal-
liimpia julkaisuoikeuksia urheilun osalta? Tämä ei varmasti ole sitä, mitä edustaja täällä
esille otti, mutta näin inhorealismina se toimii. 

16.54 Ari Torniainen kesk (vastauspuheenvuoro): Arvoisa herra puhemies! Minä itse
henkilökohtaisesti ymmärrän edustaja Mäenpään puheenvuoron ja pienen kritiikinkin näi-
hin Ylen urheilulähetyksiin liittyen. Hyväksyn sen, mitä urheilua Yle tällä hetkellä näyt-
tää, mutta itse tietysti toivon, että nimenomaan suomalaista urheilua näytettäisiin enem-
män. Se on asia, josta ihmisiltä tulee erittäin paljon palautetta, sellaisilta ihmisiltä, jotka
ovat perinteisesti seuranneet niin sanottuja suomalaisia lajeja. Itse toivon, että voitaisiin
myöskin, jos otetaan vaikkapa Urheiluruutu, näyttää nimenomaan suomalaisia lajeja siellä
enemmän. En mene ohjelmasisältöihin tämän enempää, mutta kyllä pitää ottaa vakavasti
tämä palaute, mitä tulee ihmisiltä, olen ihan samaa mieltä.

Suomalaiset ovat urheilukansaa, suomalaiset seuraavat urheilijoita. Monet urheilijat
ovat esikuvia nuorille, ja itse toivon, että myöskin television kautta saadaan suomalaisia ur-
heilijoita esikuviksi suomalaisille nuorille. [Puhemies koputtaa] Sen tulee olla lähtökohta
myöskin tulevaisuudessa.

16.55 Seppo Eskelinen sd (vastauspuheenvuoro): Arvoisa puheenjohtaja! Yle mielestäni
aika hyvin laajaa julkisen palvelun tehtäväänsä hoitaa. Pari kritiikin aihetta:

On hienoa, että aluelähetyksiä ja alueuutisia kehitetään, mutta — olen tehnyt tästä kir-
jallisen kysymyksenkin — ne eivät tällä hetkellä näy läheskään kaikilla alueilla. Olen ky-
synyt tästä aikaisemminkin Ylen johdolta, mutta en ole saanut vastauksia. Toivoisi, että
näihin panostettaisi myös, että se näkyvyys olisi niillä alueilla, missä esimerkiksi Itä-Suo-
men uutiset näkyvät.

Olen myös, Lohi, laiska kansanedustaja. En ole kertaakaan ollut valiokunnan kokouk-
sesta enkä istunnosta pois, mutta prosentit ovat ihan muuta. Toivoisi, että kun tämmöisiä
työkaluja otetaan, niin ne olisivat sitten aidosti relevantteja työkaluja. Otan osaa, Markus
Lohi. [Naurua]

Toinen varapuhemies Juho Eerola: Vielä vastauspuheenvuorot edustajille Mäenpää ja
Kari.

16.56 Juha Mäenpää ps (vastauspuheenvuoro): Arvoisa puhemies! Edustaja Kymäläi-
nen nosti esiin sen, että maksetaan näistä korkeita lisenssimaksuja. Minä näkisin — tai mi-
10



Pöytäkirjan asiakohta PTK 51/2019 vp
nulla on tiedossani — näin, että esimerkiksi suomalaisella Painiliitolla ei ollut varaa mak-
saa enää televisioyhtiöille siitä tv-ohjelman tekemisestä tai julkaisemisesta, elikkä tämä on
saattanut kääntyä jopa näin päin. Minä en ole tässä nyt varma, [Arto Satonen: Olette ihan
oikeassa!] onko kyseessä ollut tämmöinen kaupallinen yhtiö vai Yleisradio, mutta uskon,
että jos Yleisradio haluaa esimerkiksi painia mennä kuvaamaan, niin ei varmasti tarvitse
Suomessa maksaa yhtään mitään. [Arto Satonen: Pitää paikkansa!]

Elikkä oikeasti tämä on kääntynyt vähän päälaellensa, ja minä uskon, että pystyn tähän
antamaan paremman vastauksen. Minä tarkistan tämän asian ja tuon Kymäläiselle vastauk-
sen. [Puhemies koputtaa] Mutta käsitykseni mukaan asia on juuri niin, että urheilulajit ovat
jopa joutuneet maksamaan näille, jopa Ylelle.

Toinen varapuhemies Juho Eerola: Nyt vielä edustaja Kari, ja sen jälkeen puhujalistaan.

16.57 Mika Kari sd (vastauspuheenvuoro): Arvoisa herra puhemies! Ylestä on mukava
keskustella eduskunnan salissa, koska me kansanedustajatkin olemme Ylen palveluiden
käyttäjiä ja myös tietenkin Yle-veron, Yle-maksun, maksajia. Meillä on näin ollen ihan
hyvä ja perusteltu oikeus käyttäjinä ja Yle-veron maksajina toivoa ohjelmasisältöjä, esittää
toiveita urheilusta tai kulttuurista tai tasapuolisesta kohtelusta ja niin edelleen, mutta ol-
koon tulevaisuudessakin niin, että päätöksentekijöinä meillä ei kuitenkaan ole oikeutta
vaatia tietynlaista ohjelmaa, vaan sen ratkaisun tekevät journalistit, päätoimittajat ja ohjel-
matuottajat yhdessä, ja sitä tarkoittaa riippumattomuus mediakentässä. Uskon, että emme
pelkästään me median käyttäjät tarvitse Yleisradiota, vaan Yleisradiota tarvitsee myös
koko mediakenttä, myös yksityiset toimijat, jotta tämä mediakenttä on mahdollisimman
monipuolinen ja monenkirjava. Siitä iso kiitos Yleisradiolle, joka tuottaa palveluita laajas-
ti eri väestöryhmille eri kielillä ja niin edelleen. — Kiitos.

Toinen varapuhemies Juho Eerola: Ja nyt puhujalistaan.

16.58 Suna Kymäläinen sd: Arvoisa herra puhemies! Muutamia huomioita käydystä kes-
kustelusta: Tähän viimeisimpään totean, että Ylen hallintoneuvoston jäsenenä tai liikenne-
ja viestintävaliokunnan puheenjohtajana tai useamman kauden liikenne- ja viestintävalio-
kunnassa toimineena minulla ei ole tietoa tai ei ole tullut esille, että suomalaiset urheilula-
jit joutuisivat maksamaan Ylelle, jotta heitä näytettäisiin televisiossa. Jos näin on, niin toi-
von, että nämä faktat minulle osoitetaan, kuten luvattiin. Edellytän myös, että jos tämä väi-
te oli väärä, myös nämä faktat minulle osoitetaan.

Tästä vallan vahtikoirasta, kansanedustajien poissaolojen tai läsnäolojen piirakoista ja
niin poispäin, jotka ovat kovin meitä keskusteluttaneet: Muistutan, että tämä keskustelu
liittyy vuoteen 2019 ja nyt me käsittelemme hallintoneuvoston kertomusta vuodelta 2018.
Liikenne- ja viestintävaliokunta totesi mietinnössään, kuten täällä on esille tuotu, että tämä
kertomus olisi hyvä käsitellä aiemmin keväällä. Sen verran puolustan nyt kuitenkin Yleä
sekä myöskin eduskuntaa toimijana, että meidän täytyy ottaa huomioon tämän vaalikau-
den ajankohta. Kun kertomus tuotiin eduskunnalle huhtikuun lopussa aivan kuten sääntöi-
hin on kirjattu niin sanotusti, lakiin kirjattu, niin tuolloin käytiin vaalit ja tehtiin uutta hal-
litusta, ja tämä on osaltaan myöskin viivästyttänyt sitten tämän asian käsittelyä. Mutta toi-
von valiokunnan puolesta sekä itseni osalta, että jatkossa pystymme tämän jo kevätkaudel-
la käsittelemään.
11



Pöytäkirjan asiakohta PTK 51/2019 vp
Kuten täällä on tullut esiin, kun median toimintakenttä muuttuu valeuutisten tultua me-
diakenttään, on Ylellä yhä suurempi rooli. Me tarvitsemme tällaista julkista toimijaa, jota
eduskunta valvoo. Toiminnan kehittämiseen on ollut mahdollisuus Yle-veron myötä. Täs-
tä olemme olleet monta mieltä matkan varrella, mutta tämä todellisuudessa on tuonut sitä
toimintavarmuutta ja suunnittelun pitkäjänteisyyttä Ylen toimintaan ja ohjelmakenttään, ja
sen vuoksi on pystytty myöskin huolehtimaan siitä, että Yle on säilynyt vahvana aluetoi-
mijana.

Ennen kaikkea meidän tulee muistaa se, että kaupallisen alan mediatoimijat kokevat
Ylen hyvänä kumppanina ja kokevat, että kaupallinen mediakenttä tarvitsee julkista me-
diakenttää tuekseen ja rinnalleen. Tämä ikään kuin kilpailu pitää myöskin uutisoinnin ter-
veenä ja myöskin tämmöisenä tulevaisuuteen kilvoittelevana molempien toimijoiden osal-
ta. Ennen kaikkea Ylellä julkisena toimijana on erittäin vahva rooli ohjelmatuottajien ja
kulttuuritoimijoiden osalta, mitä me tuemme täällä omalla työllämme.

17.02 Arto Satonen kok: Arvoisa puhemies! En malta olla kanssa muutamaa sanaa sano-
matta tästä urheilusta ja Ylestä. Tämähän on todella monimutkainen asia, ja oli hyvä, että
keskustelu nousi täällä esille, enkä väitä myöskään itse kaikkia yksityiskohtia tässä tietä-
väni, mutta tämä on asia, josta on puhuttu pitkään. Muistan, että joskus, kun olin nuori kan-
sanedustaja, niin ehdotettiin, että Ylellä pitäisi olla oma urheilukanava, jossa nimenomaan
tulisi suomalaista urheilua. No, se ei silloin saanut suurta kannatusta, mutta ehkä sen voisi
tässä uudessa ilmapiirissä uudelleen esittää.

Toki täytyy sanoa, että Yle Areena on jonkin verran kyllä tilannetta parantanut. Nyt Yle
Areenastahan tulee laajemmin urheilua. Mutta olen myöskin nähnyt toiselta puolen pöytää
tämän, mihin tuo Mäenpää viittasi Painiliiton kohdalla: olen ollut myöskin Suomen Len-
topalloliiton puheenjohtaja ja sitä kautta nähnyt, millainen on myös lajiliiton puolesta tämä
tilanne. 

Tämähän näyttää nyt siltä, että näitä urheilutapahtumia on, sanotaanko, karkeasti ehkä
kolmea tasoa.

Ensimmäinen on kansainvälinen taso, kansainvälisesti kaikkein kiinnostavimmat tapah-
tumat, joista nyt viime aikoina myöskin muut kuin perinteiset kansainväliset toimijat ovat
kiinnostuneet ja joita ne ostavat isoilla rahasummilla. Tämähän näkyy sillä tavalla jopa
Ylen budjetissa, että niinä vuosina, kun ei ole isoja urheilukisoja, Yle tekee tyypillisesti
semmoisen noin 5 miljoonaa euroa voittoa, ja silloin, kun on isot urheilukisat, niin silloin
Yle tekee sen saman verran tappiota. Eli tässä on todella ison luokan asioista kyse, ja sil-
loin puhutaan sellaisista kuin olympialaiset, jalkapallon EM-kilpailut — jotka varmasti
ensi kesänä ovat vielä suuremmat, jos pallo menee nyt muutaman kerran Liechtensteinin
maaliin, niin ne ovat vielä suuremmat kuin aikaisemmin Suomessa — yleisurheilun MM-
kilpailut, hiihdon MM-kilpailut, tämäntyyppiset tapahtumat, jotka myöskin Euroopan uni-
onin päätösten kautta ovat myös siinä listassa, että ne pitää vapaasti näyttää Suomessa, ei
niin, että ne pitää välttämättä näyttää Ylellä, mutta jossakin vapaasti valittavassa kanavas-
sa ne pitää näyttää. On tämä tietty listaus tehty. Sehän on johtanut siihen, että joidenkin ta-
pahtumien osalta — ja tietysti jääkiekon MM-kilpailut kuuluvat tähän samaan sarjaan —
Yle on jakanut myös niin, että ne tulevat osittain Yleltä ja vaikka osittain MTV:ltä. On teh-
ty tätä yhteistyötä, koska nämä ovat kaikille niin kalliita. Tämä on siis yksi kategoria, jossa
oikeasti maksetaan näistä lähetysoikeuksista huomattavia summia.
12



Pöytäkirjan asiakohta PTK 51/2019 vp
Sitten on se toinen kategoria, jossa ei paljon makseta lähetyssummista, mutta jossa lä-
hettäminen kuitenkin maksaa ja lähetykset ovat sillä tavalla kansan keskuudessa suosittu-
ja, että niiden katsojamäärät ovat merkittäviä. Tätä kategoriaa esimerkiksi edustaa lento-
pallo, jolla tyypillisesti on semmoinen 300 000—400 000 katsojaa, joskus enemmänkin,
kun lentopallomaajoukkueen ottelu tulee Ylen kanavilta. Tämä on niin kuin sitä sarjaa. Se
ei ole siis sitä samaa luokkaa kuin jääkiekon MM-finaali — jossa puhutaan yli miljoonan
katsojaluvuista, voi olla lähelle kahtakin miljoonaa ja niin poispäin — mutta se on kuiten-
kin merkittävä katsojamäärä. Voi sanoa, että tämän tason tapahtumia Yle on viime aikoina
lisännyt. Muun muassa lentopallon EM-kilpailut, sekä naisten että miesten kilpailut, tuli-
vat varsin kattavasti Yleltä, samoin koripallon MM-kilpailut, tämäntyyppiset tapahtumat
tulivat.

Sitten mennään siihen kolmanteen kategoriaan, josta mielestäni Mäenpää puhui täällä
varsin hyvin. Ne ovat sitten sellaiset tapahtumat, jotka ovat kansallisesti — voivat olla
myös kansainvälisesti — merkittäviä, mutta jotka ovat tässä isossa kuvassa hieman pie-
nempien lajien roolissa. Itse olen shakin pelaaja, ja Yleltä ei ole tainnut tulla juuri koskaan
shakkia. Mutta esimerkiksi Norjan NRK näyttää shakkia monta tuntia päivässä silloin, kun
on MM-ottelu, kun norjalainen maailmanmestari on pelaamassa, ja se on siellä erittäin kat-
sottu ohjelma. Suomessa ei ole tällaista shakkitähteä, joten on luonnollista, että Suomessa
ei tällä tavalla shakin MM-ottelua näytetä.

Mutta vaikkapa painissa meillä on merkittäviä urheilijoita, on suunnistuksessa, on mo-
nessa muussa lajissa, jotka eivät katsojamääriltään kuitenkaan ole enää ihan saman kate-
gorian lajeja kuin tämä edellinen. Esimerkiksi Jukolan viestissä on aivan loistava toteutus,
kun se tulee Yleltä keskellä yötä. Ihan tarkkaan en osaa sanoa siitä, mitä edustaja Kymä-
läinen sanoi, miten tämä raha tässä liikkuu, mutta kyllä silloin, kun tuotantokustannukset
ovat korkeat ja katsojaluvut kuitenkin kohtuullisen pienet, siinä raha saattaa toiseenkin
suuntaan liikkua. Mutta olennaista on, että se myöskin tulee. Se on sille lajille, niin kuin
Mäenpää sanoi, erittäin tärkeätä, että se näkyy sieltä.

Tämä kolmas kategoria on ehkä mielestäni sellainen, josta on hyvä käydä keskustelua
myös tässä salissa, koska tässä tullaan juuri siihen, että suomalaisten nuorten esikuvia löy-
tyy monista muistakin lajeista kuin pelkästään jalkapallosta, jääkiekosta tai hiihdosta, eli
silloin sillä on kansallinen tehtävä. Mutta se tarkoittaa myös sitä, että jos Yle näihin lajei-
hin enemmän satsaa, niin vaikka lajit eivät pyydäkään minkäänlaisia lähetyskorvauksia, se
kuitenkin maksaa, kun Yle sieltä laadukkaan ohjelman toteuttaa. Ja sitten kun lajiliiton
oma maksukyky on hyvinkin rajallinen, niin me olemme siinä tilanteessa, että Ylellä pitäi-
si olla hieman enemmän resursseja, että se pystyisi kattavammin toimimaan — jotta idea
esimerkiksi omasta suomalaiseen urheiluun keskittyvästä urheilukanavasta olisi realisti-
nen tai jotta me voisimme Yle Areenan tarjontaa urheilun osalta vielä edelleen monipuo-
listaa, nykyistä enemmän. Eli tästä on kyse.

Mutta on hyvä, että tämä keskustelu käydään, koska tällä on välillisesti iso vaikutus pait-
si sen esikuvan kautta, myös kaikille niille pienemmille lajeille, kaikille siellä toimiville
seuroille, siellä toimiville vapaaehtoisille työntekijöille, kaikille on tosi iso juttu, näkyykö
heidän harrastamansa laji, tuleeko se televisiosta, saako se televisiossa näkymäaikaa ja
kuinka paljon se sitä saa. Se vaikuttaa suoraan siihen, millainen mahdollisuus lajilla on ke-
hittyä, saada yhteistyökumppaneita ja sitä kautta viedä lajia ja ihmisille tärkeää harrastusta
eteenpäin. [Puhemies koputtaa] Nämä ovat siis todella isoja päätöksiä. — Ilmeisesti aikani
päättyi jo. Kiitos.
13



Pöytäkirjan asiakohta PTK 51/2019 vp
Toinen varapuhemies Juho Eerola: Me olemme tuomarin myöntämällä lisäajalla, mutta
asia oli tärkeä. — Edustaja Guzenina.

17.10 Maria Guzenina sd: Arvoisa puhemies! Ei ainoastaan se, että lajeja näkyy, vaan
että ne lajien selostajat ovat sellaisia ammattitaitoisia, jotka herättävät myös muissa kipi-
nän innostua urheilemisesta. Itse muistan lapsuudesta — olen syntynyt 60-luvun lopulla —
minkälaisia mäkiselostuksia meillä oli. Meillä oli vielä mustavalkoinen televisio, ja kun il-
tapäivällä tuli mäkihyppyä, niin minä istuin siinä televisioruudun edessä kuin tatti enkä
suostunut siirtymään, koska se oli niin upeaa ja osaksi juuri näiden selostusten takia.
Myönnän tässä, että minulla on hyvin lämpimiä tunteita Yleä kohtaan nimenomaan tämän
julkisen palvelun tehtävän vuoksi. Muistan myöskin lapsuudestani, kun kaksi hullua, höp-
söä englantilaista poliisia kyseli, että ”where is the cat?”, ja sitten vastaukseksi kuului, että
”the cat is in the moon”. Nämä ovat ensimmäiset englantilaiset sanat, jotka minä olen op-
pinut, ja ehkä minun sukupolveni ihmisillä on samantyyppinen kokemus tästä asiasta. 

Maailma on muuttunut hyvin paljon. Ei ole enää mustavalkotelevisioita, ja meille on
normaalin televisiovastaanottimen lisäksi tullut tämä suoratoisto, ja ihmiset voivat katsoa
lähetyksiä melkein missä tahansa. Tässä täytyy todeta, että se uraauurtava työ, jota Yle on
tehnyt Yle Areenan parissa ja Yle Arkiston parissa, on varsinainen kansallinen aarre, se,
kun voidaan katsoa esimerkiksi näitä vanhoja ”Hello, hello, hello” -ohjelmia ja myöskin
vanhoja urheilutaltiointeja. Näitä toivoisi, että meidän nuoret myöskin löytäisivät, ja tässä
Yle on nyt petrannut aika hyvin: kun katsoo näitä viimeisimpiä tuloksia, niin tässä 15—29-
vuotiaiden joukossa nousua on jo 19 prosenttia — nyt puhutaan tämän vuoden tuloksista
— ja sitten tuossa vielä nuoremmassa joukossa on ennestäänkin ollut kyllä laaja into Yleä
kohtaan — on katsottu paljon esimerkiksi tätä Ylen Hau-joukkuetta — ja sielläkin nousua
on plus 5 prosenttia. Itse asiassa kun kaikki ikäryhmät katsotaan, niin sitä nousua on todel-
la paljon jopa siellä plus kuusikymppisten joukossa, jossa nämä katsojaluvut, ottaen huo-
mioon Ylen television ja Areenan parissa päivittäin vietetyt minuutit, ovat olleet kyllä ai-
van huippulukemissa. Siinä mielessä onnittelut Ylelle ja Ylen johdolle siitä, että siellä on
tehty kyllä paljon sen eteen, että Yle tavoittaisi mahdollisimman laajasti Suomen kansaa. 

Vielä haluaisin sanoa, puhemies, että kun silloin tällöin keskusteluun nousee, että Ylen
rahoitus siirrettäisiin budjettikehykseen, niin ilolla olen huomannut, että nyt täällä ei ku-
kaan ole sitä vaatinut vaan kaikki ovat tyytyväisiä siihen, että meillä on tämmöinen laajan
julkisen palvelun talo, joka tavoittaa niin laajasti, ja on äärimmäisen tärkeää, että me emme
vaaranna Ylen julkisen palvelun tehtäviä. Paljon kertoo se, niin kuin täällä on jo todettu,
että Yle nauttii laajasti suomalaisten luottamusta. Ja kun puhutaan vielä näistä brändeistä,
jotka tänä päivänä [Puhemies koputtaa] ovat hyvin tärkeitä, niin tuoreen selvityksen mu-
kaan Yle on myös verkkobrändinä vahva: Yle Areena ykkönen, kuudentena Yle ja seitse-
mäntenä Ylen Elävä arkisto. Siellä jäävät taakse Googlet ja muut. 

17.13 Mika Kari sd: Arvoisa herra puhemies! Tuossa aikaisemmin sanoinkin, että edus-
kunnassa on mukava keskustella Ylestä, koska me olemme kaikki käyttäjiä, kuluttajia ja
myös maksajia. Mutta me olemme tietenkin myös päättäjiä, ja itsekin olen saanut edelli-
sellä kaudella Ylen hallintoneuvostossa istua muutaman kokouksen ennen kuin jouduin
siirtymään toisiin tehtäviin. Tällä kaudella tehtävät jäivät puoleen viime kaudesta. Eli sain
yhden hallintoneuvoston kokouksen istua, ja siitä kiitos — Yle-sydän sykkii tämänkin ta-
kin alla. 
14



Pöytäkirjan asiakohta PTK 51/2019 vp
Edustaja Guzenina viittasi menneeseen aikaan, ja itsekin kuulun siihen sukupolveen,
jonka sivistys on rakentunut kirjaston, peruskoulun ja Yleisradion ohjelmien ympäriltä, ja
siihen sukupolveen, joka täytti yhdeksän vuotta, kun Pikku Kakkonen aloitti televisiossa
vuonna 1977, Knalli ja sateenvarjo -sarjasta puhumattakaan, joka kuuluu edelleenkin tänä
päivänä suosikkiradio-ohjelmiini — nimenomaan vanhat Knallit ja sateenvarjot.

Mutta tästä Ylen alueellisesta ohjelmatuotannosta: Haluan siitä kyllä antaa positiivisen
palautteen ja pidän sitä yhtenä keskeisenä osana Yleisradion laajaa ohjelmatehtävää. Pai-
kallisuus on osa globaalisuutta, paikalliset asiat ovat osa globaaleitakin asioita, niin kuin
tämänkin päivän elämässä nähdään. Mutta ennen kaikkea myös Yle-palveluiden käyttäjät
ajattelevat — uskon ainakin omasta puolestani voivani sanoa ja uskallan luulla ja arvata,
että aika moni muukin ajattelee — että ne oman alueen asiat ovat oman alueen ihmisille
hurjan tärkeitä, ja Yleisradio pitää tästä alueellisesta ohjelmatuotannosta mielestäni hienol-
la tavalla huolta tänäkin päivänä ja samalla elää ajassa. 

Tähän Ylen puolueettomuuteen vielä haluaisin sanoa sen, että ymmärrän, että Yleisra-
diota pitää pystyä arvioimaan myös ulkopuolelta — Yleisradio tekee sitä arviointia myös
sisältään — mutta pitäisin vähän huolestuttavana kehityksenä sitä, että ylläpidetään ikään
kuin poliittisin tarkoituksin sellaista näkökulmaa, että Yleisradio ei olisi puolueeton. Se on
mielestäni Yleisradion puolueettomuuden kiistämistä ja puuttumista Yleisradion ohjelma-
tuotannon sisältöön politiikan keinoin, jolloin annetaan mielikuva ja ehkä tietynlainen pai-
ne sinne Yleisradion sisälle, että tämä ohjelmatuotannon kulma ei ole hyväksyttävä, teidän
pitää tehdä jotain muuta. Sellaisia maita maailmasta löytyy, joissa poliitikot päättävät oh-
jelmasisällön, sen, mikä on hyvä kansalaiselle, ja sellaisiin maihin ei Suomi lukeudu. Sel-
laisia maita löytyy Suomen rajojen ulkopuolelta. 

17.16 Heikki Autto kok: Arvoisa puhemies! Edustajat Kari ja Guzenina puhuivat tuossa
hyvin, ja erityisesti edustaja Satonen käsitteli erittäin hyvin monia tärkeitä näkökulmia tä-
hän asiaan liittyen, mutta en tosiaan malta olla itsekin vielä sanomatta tästä urheilun mer-
kityksestä siinä mielessä, että meillä varmasti kaikilla on yhteinen jakamaton tahto siihen,
että saamme lapsille ja nuorille hyviä harrastusmahdollisuuksia, ja tietysti siinä innon luo-
misessa esikuvilla on suuri merkitys. Kun Yle pystyisi tarjoamaan myös niiden lajien kil-
paurheilijoille näkymisen paikkoja, joissa sitten ne harrastamisen kustannukset eivät olisi
niin valtavan suuria sieltä esimerkiksi lapsiperheiden näkökulmasta, niin se tietysti antaisi
semmoisen mukavan kannusteen näiden lajien pariin, kun tiedämme, että vaikkapa tämä
myöhempien aikojen kansallislajimme jääkiekko on tavattoman kallista perheiden harras-
taa. Totta kai on erittäin tärkeää kansakunnan itsetunnon kannalta, että silloin, kun Suomi
voittaa, koko kansakunta pääsee siitä osalliseksi, totta kai se on hienoa, mutta on tärkeää,
että myös muita lajeja sitten tuodaan riittävän vahvasti esiin, että niitä suomalaisia sanka-
ritarinoita ja hyviä esikuvia nuorille tulee monipuolisesti.

Mutta, arvoisa puhemies, vielä sellainen näkökulma tähän pohjoismaiseen yhteistyöhön
sen lisäksi, mitä jo edellä sanoin: kun tosiaan aluetoimituksia on vahvistettu ja siellä aja-
tuksena on tällaista journalistista tasoa myöskin nostaa, niin tässä yhteydessä aivan konk-
reettisena asiana esimerkiksi tuolla Lapissa on tullut kuitenkin vastaan se, että on jouduttu
hyvin pidettyjä ohjelmia poistamaan ohjelmistosta — ohjelmia, joissa sitten paikalliset toi-
mijat Ruotsissa, Norjassa ja Venäjällä ilman ehkä sellaista koulutusta ja parempaa journa-
listista osaamista ovat tuottaneet sisältöä, joka on kuitenkin ollut hyvin pidettyä myös suo-
malaisten Ylen ohjelmien seuraajien keskuudessa. Tässä mielessä olemme toki siellä pai-
15



Pöytäkirjan asiakohta PTK 51/2019 vp
kallisesti käyneet tätä keskustelua siitä, miten tuotaisiin sitä arjen tietoa naapurimaista,
naapurimaakunnista, koska kun kuitenkin kaikki olemme sitä mieltä, että tämä Euroopan
arktisen alueen kehitys on asia, jossa Suomen kannattaa olla mukana — se avaa Suomelle
valtavasti mahdollisuuksia — niin helpompihan siinä on olla mukana, kun tiedetään mitä
siellä naapurissa tapahtuu ja se arki on sillä tavoin tutumpaa. Jotta se olisi myös ihan tie-
dotusvälineitten kautta päivittäinkin läsnä, miettisin tässä kyllä nyt Yleä siinä, miten to-
siaan tätä pohjoismaista ja kalottialueen yhteistyötä vielä tiivistetään.

17.19 Atte Harjanne vihr: Arvoisa puhemies! Täällä ovat edustajat Kari, Satonen ja Pit-
ko muiden muassa tuoneet erinomaisesti esiin tätä suomalaisen mediakentän, vapaan, riip-
pumattoman mediakentän tärkeyttä ja Ylen osaa siinä tärkeässä kokonaisuudessa. Vielä
toistaisin sen, että näiden periaatteiden horjuttaminen tai tämän nykytilanteen kyseenalais-
taminen on siis vaarallista, jos sitä poliittisin tarkoitusperin tehdään, ja se on kyllä huoles-
tuttava tie.

Mutta itse asiaan: Tiedebarometrien perusteella suomalaiset luottavat tieteeseen ja ovat
hyvin kiinnostuneita tieteestä ja tieteellisestä tutkimuksesta. Myös täällä salissa vedotaan
yhden sun toisen asian yhteydessä usein tutkimustietoon. Sehän on loistava asia, koska
vain tutkimustiedon perusteella me voimme kestävästi taklata sellaisia globaaleja ja myös
paikallisia haasteita kuin esimerkiksi ilmastonmuutos, biodiversiteetin haasteet. Meillä
täytyy olla paras ja kattava tieteellinen ymmärrys asiasta, jotta voimme siihen puuttua.

Mistä suomalaiset sitten tiedettä seuraavat? Median kautta. Sanomalehdet, tv, radio ja
internetin uutissivustot ovat tiedebarometrien perusteella tärkeimpiä tieteellisen tiedon
lähteitä tavallisille ihmisille, ja uskon, että itse asiassa myös tälle meidän kansanedustus-
laitoksellemme hyvin usein, vaikka meillä on toki muitakin keinoja siitä päästä perille. 

Kun ajattelee Ylen roolia suomalaisessa mediakentässä, niin Ylellä on hyvin merkittävä
rooli itse asiassa tämmöisen tieteellisen tiedon välittäjänä suomalaisessa yhteiskunnassa, ja
tämä on aika painava vastuu tässä ajassa. On hyvin tärkeää, että kun tehdään tiedeuutisoin-
tia ja tutkimustiedosta uutisointia, se parantaa ymmärrystä maailmasta. Silloin on hyvin
tärkeää, että siinä on esimerkiksi lähteet selvästi aseteltuina, siinä on mahdollisuuksien
mukaan avattu keinoja ja tiedon merkittävyyttä, mittakaavaa, tämmöisiä asioita — onko
kyseessä vertaisarvioitu tieto, miten paljon tiedetään ja tällaisia. Tieteellisen metodin ja
sen, miten se tieto on tuotettu, tuominen esiin tulosten yhteydessä on hyvin tärkeää myös.
Jos seuraa uutisointia, niin tämä ei aina ehkä välity niistä uutisista. Toki siinä on kyse mo-
nimutkaisen tiedon paketoimisesta laajalle yleisölle, se on tasapainoilua, mutta tämä on
semmoinen asia, joka minusta on hyvin tärkeä ymmärtää. Ehkä tässä ajassa uutiset leviä-
vät eri tavoin jopa kuin ennen, josta syytä tämä korostuu. Toisaalta sitten myös teknologia
mahdollistaa parempia tapoja ikään kuin linkittää ja tavallaan osoittaa sen tiedon paikka
osana laajempaa kokonaisuutta.

Korostaisin tosiaan, että Ylellä on tässä tosi iso vastuu. Yle on sinänsä tehnyt minusta
hyvää työtä, en sitä sano, on palkittua tiedetoimitusta ja paljon muutakin. Mutta tämän ha-
luaisin nostaa esiin [Puhemies koputtaa] ihan vain tämmöisenä asiana, joka on syytä huo-
mioida myös, kun ajatellaan Ylen toimintaa. Tämä on hyvin tärkeä osa sitä tonttia, ja siinä
pitää olla edellä [Puhemies koputtaa] ja kehittää siltäkin osin toimintaa jatkuvasti. [Mika
Kari: Hyvä puhe!]
16



Pöytäkirjan asiakohta PTK 51/2019 vp
17.23 Jenni Pitko vihr: Arvoisa puhemies! Haluan vielä hieman ottaa kantaa tähän luot-
tamukseen Yleen. Aihe on todella tärkeä. On hyvä, että me puhumme median luottamuk-
sesta ja Ylen luottamuksesta. Globaalissa mittakaavassa Yle on itse asiassa maailman par-
haita ja Suomi maailman kärjessä median luotettavuudessa, mutta aina voi tosiaan paran-
taa.

Tutkija Ruth Palmer on tutkinut median luotettavuutta, ja hän nostaa esille, että paras
tapa lisätä kansalaisten luottamusta mediaan on lisätä medialukutaitoa. Tässä meillä päät-
täjillä on merkittävä rooli. En usko, että yksittäisten ohjelmien nostaminen tikun nokkaan
edesauttaa tilannetta vaan medialukutaidon edistäminen, ja olenkin tyytyväinen, että tässä
Rinteen hallituksen hallitusohjelmassa on medialukutaidon edistäminen muun muassa
opettajankoulutuksessa, kouluissa ja nuorisotyössä ja että myös hybridivaikuttaminen on
hallituksen agendalla. Myös hallituksen panostukset koulutukseen ovat tästäkin näkökul-
masta äärimmäisen tärkeitä, kun maailma muuttuu jatkuvasti. Myös Ylen toimintakerto-
muksessa on nostettu medialukutaito esille. Yle tuottaa media- ja digitaitoja tukevaa sisäl-
töä, mediakasvatusta, jossa osana on nimenomaan lähdekriittisyys ja medialukutaito.

Uskonkin, että medialukutaidon kautta pystymme vahvistamaan entisestään luottamus-
ta Yleen ja mediaan, mutta sillä, että nostetaan yksittäisiä ohjelmia, dokumentteja, tai si-
sällöllisiä valintoja esille — siirretään katse kokonaisuudesta yksityiskohtiin — voidaan
jopa rapauttaa sitä uskoa.

17.25 Mari-Leena Talvitie kok: Arvoisa puhemies! Täällä on puhuttu luottamuksesta ja
riippumattomuudesta, ja ne ovat tietenkin selkeästi yksi kivijalka demokratialle ja sen de-
mokratian toteutumiselle. Toisaalta on myöskin niin, että kun me ymmärrämme jonkun
asian arvon, kun se ei ole tavallaan liian automaattinen asia, niin silloin meillä on myöskin
mahdollisuudet yhteiskuntana kehittää sitä ja puhua siitä sillä tavalla, että ymmärretään tä-
mä: se, että puhutaan myöskin kriittisistä kohdista, tarkoittaa vain sitä, että me pystymme
kehittymään siinä, eikä ole niin, että tavallaan ajatellaan, että ei voida puhua niistä asioista,
jotka ovat horjuttamassa sitä luottamusta tai horjuttamassa sitä riippumattomuutta.

Mutta kun puheenvuoroa pyysin, niin siinä vaiheessa oli keskustelua urheilun, tai jos
laajennetaan vähän, kulttuurin tai muidenkin asioiden merkityksestä. Aika vähän on tullut
siltä puolelta nyt kiitosta, ja tällaisena jalkapalloihmisenä haluan kyllä jakaa kiitoksen. Jal-
kapallo on yksi kansainvälisesti tasa-arvoisimmista lajeista. Pallo on aivan sama joka pai-
kassa, säännöt ovat kaikkialla samat, mutta silti on nähtävissä se, että mediassa usein tyttö-
ja naisjalkapallo jää vähemmälle huomiolle, ja tässä on tapahtunut viime aikoina myönteis-
tä kehitystä niin Ylellä kuin muutenkin mediapuolella — kansainvälisessä lajissa, jossa
Suomessakin tietenkin on pärjätty jokseenkin hieman paremminkin kuin tuolla miespuo-
lella. Kun siellä toivotaan vain, että päästään sitten sinne EM-kisoihin, sitten varmaan nä-
kyy sekin puoli enemmän Ylellä. On tärkeätä, että erilaisten lajien ja asioiden osalta sitten
myöskin kiinnitetään huomiota siihen, että sekä molemmat sukupuolet että myöskin lajien
harrastaminen ja sen kirjo näkyvät tasapuolisesti.

17.27 Suna Kymäläinen sd: Arvoisa herra puhemies! Kun olemme keskustelleet urhei-
lusta, mihin tässä edellinenkin edustaja keskustelussaan viittasi, haluan vielä tähän keskus-
teluun tuoda myös oman näkökantani siltä osin, että urheilulla on valtava merkitys suoma-
laisten kansallistunteeseen ja urheilu on äärimmäisen tärkeää myöskin meidän tulevaisuu-
den tekijöiden, lasten ja nuorten, osalta. Kyllä arvostan jokaista urheilulajia siltä osin, että
17



Pöytäkirjan asiakohta PTK 51/2019 vp
soisin niille paljon näkyvyyttä ja mahdollisuutta tuoda itseään esille. Muusta tässä keskus-
telussa omalta osaltani ei ole missään vaiheessa ollut kysymys.

Kun tässä puhuttiin siitä, että lajiliitoilla ei ole mahdollisuuksia tai resursseja maksaa
Ylelle siitä, että heidän kisailunsa tai kilpailunsa näkyisivät televisiossa, niin haluan palata
siinä keskustelussa ensimmäiseen puheenvuorooni siltä osin, että Ylellä on valtavan suuri
vaikutus ohjelmatuottajien joukossa, niin kulttuurituottajien kuin urheilutuottajien, tiede-
tuottajien ja näin poispäin. Eli kyllä se menee omasta mielestäni edelleenkin niin, että laji-
liitot voivat tehdä sopimuksia mahdollisesti tuottajien kanssa ja tuottajat tekevät sopimuk-
sia Ylen kanssa. [Arto Satonen: Kyllä, juuri näin!] Yle ei suoraan ole itse ottamassa lajilii-
toilta maksua. — Tässä vaiheessa itselläni ei ole lisättävää keskusteluun. 

17.29 Mauri Peltokangas ps: Arvoisa puhemies! Tässä olen kuunnellut tätä Yle-keskus-
telua, ja hyvää keskustelua onkin käyty. Ottaisin kantaa sellaiseen asiaan — kun nyt puhu-
taan Yleisradion luotettavuudesta ja täällä kuultiin jopa prosenttiluvut hyvinkin yksityis-
kohtaisesti Suomen median luotettavuudesta, kiitos siitä — että jos me yleensäkin ajatte-
lemme nyt tätä keskustelua ja sitä, että Yleisradion hallintoneuvostoon kuuluva edustaja
kävi kertomassa kansalta saamastaan kritiikistä tässä salissa meille ja sitä vastaan sitten
hyökättiin sieltä vasemmalta laidalta, niin siinä mielessä pidän ikävänä sitä, että kun edus-
taja tuo keskusteluun jonkun kritiikin, niin olisi kyllä mielestäni hyvinkin järkevää yhdes-
sä pohtia, mihin se kritiikki perustuu ja miksi sitä saadaan. Ja tätä keskustelua olisi hyvä
käydä rakentavassa hengessä, eikä niin, että vain joku saa esittää kritiikkiä ja toinen kritiik-
ki on huonompaa kuin toinen. Näinhän se ei ole, koska kansa on yksi ja me olemme heitä
varten täällä.

Minä lähtisin myöskin vähän puimaan sitä luotettavuutta sen kysymyksen kannalta,
kuka nyt kritisoi esimerkiksi Yleisradion loistavaa Areena-palvelua. Tuskin kukaan. Kuka
kritisoi Yleisradion upeita luonto-ohjelmia, urheilutuotantoa, kaikkea sitä hienoa, mitä
suomalaisille siellä tuotetaan, kuka? Tuskin kukaan suomalainen. Kritiikki kohdistuu hy-
vin yleisesti poliittiseen journalismiin ja poliittisiin asiaohjelmiin. Tämäkin on ymmärret-
tävää, koska kansalaisia on monen poliittisen ajatuksen takana ja tästä johtuen sitten erilai-
set näkökulmat tietenkin aiheuttavat kansalaisissa erilaisia tuntemuksia. Mutta jos me ky-
symme, mikä on Ylen luotettavuus, tai me kysymme, mikä on Ylen poliittisen toimituksen
luotettavuus, niin uskon, että numerot ovat erilaiset. Ja tämäkin on hyvin selitettävissä,
koska niin kuin kaikki me tiedämme, se jakautuu sitten poliittisten mittasuhteiden vuoksi. 

Mutta okei, summa summarum, toivoisin, että jos hallintoneuvoston jäsenet saamansa
kritiikin esittävät tässä salissa, se otettaisiin vakavasti, aivan yhtä vakavasti kuin ne hienot
kehut, mitä tänään on täällä kuultu. Yhdyn niihin kehuihin täysimittaisesti myöskin. —
Kiitos. [Vastauspuheenvuoropyyntöjä]

Toinen varapuhemies Juho Eerola: Tässä on aika monta debattia tänään käyty. Men-
nään mieluummin puhujalistaan nyt loppua kohti, mutta sinne toki saa laittaa vielä puheen-
vuoropyyntöjä.

17.32 Johanna Ojala-Niemelä sd: Arvoisa herra puhemies! Tässä on käyty hyvää kes-
kustelua tästä asiasta, ja itse lukeudun myös Ylen ystäviin. Tässä on tästä paikallistoimin-
nasta ollut puhe, että sata toimittajaa on ympäri maata, mutta valitettavasti omalta osaltani
tuolla Lapissa olen nähnyt myös päinvastaista kehitystä, että tämä paikallisuus on pikkui-
18



Pöytäkirjan asiakohta PTK 51/2019 vp
sen sanotaanko kapeutunut. Meillä nytten toimittajat ovat Rovaniemellä ja Inarissa, ja
nämä Ylen lähetykset aika paljon keskittyvät näiltä paikkakunnilta toimitettavaan tuotan-
toon. 

Sitten ottaisin esille saman asian, minkä edustaja Autto toi omassa puheenvuorossaan jo
esille, eli sen, että meillä on tähän asti ollut Murmanskista Riina Guseva ja Pajalasta Bertil
Isaksson, jotka ovat tuottaneet tavallaan rajan yli toimituksia, ja ne ovat olleet tosi suosit-
tuja ja tykättyjä, mutta nyt kun nämä lopetettiin, niin ikään kuin selitykseksi annettiin se,
että nämä jutut eivät yltäneet journalismin osalta riittävälle tasolle, mutta tämä on minusta
ollut tärkeä kanava sikälikin, että meillä on kielimuuri niin tuonne Venäjän suuntaan kuin
sitten Ruotsin suuntaan ja tämä on tuonut ihan sitä arkista tietoa sieltä paikan päältä, mitä
Murmanskissa, Pohjois-Venäjällä ja Pohjois-Ruotsissa ja Norjassa on tapahtunut. Näitten
ohjelmien osalta toivoisin vielä uudelleenharkintaa.

Samoin sitten lauantaiaamujen toivekonsertti lopetettiin muutama vuosi sitten. Nyt saa-
daan kuulla Lapin mummojen tilalla Lauttasaaren mummoja, kun he lähettävät terveisiä,
eli tämäkin oli paljon suositumpi silloin kun alueen omat ihmiset saivat lähettää niitä ter-
veisiä, eikä niin, että se on valtakunnallinen lähetys. Tältäkin osin on siis kritiikin siemen
paikallaan.

Mutta muuten voi yhtyä näihin, että kyllähän Ylen uutisiin voi luottaa ja ihmiset koke-
vat, että se on luotettava, ja nämä ovat minusta tärkeitä tämmöisiä demokratian kulmaki-
viä. Yle Areena on aivan loistava palvelu, ja on mukava ollut havaita se, että myös nuoret
ovat löytäneet sen ja sieltä paljon seurataan ohjelmia ja uutisointia. Mutta tämäkin on siinä
mielessä muuttunut, että nykyisin kun sinne tuotetaan ohjelmaa, niin nuoret saattavat kat-
soa viikonlopussa sen ohjelman, ja sitten he ovat jo uutta vailla. Eli tietenkin tällaisia ma-
ratoneja harrastetaan, että jonkun kotiin sitten mennään katsomaan koko viikonlopuksi
kaikki lähetykset, mitä sinne on uutta tavaraa tuotettu, eli tässä tietenkin sitä pitkäjäntei-
syyttäkin sitten kaipaa. 

17.35 Mikko Kärnä kesk: Arvoisa herra puhemies! Lappilainen edustajakollega Ojala-
Niemelä nosti tässä esille kyllä erittäin tärkeitä huomioita, ja itsekin olen huolissani siitä,
millä tavalla nämä niin sanotut maakuntaradiot kykenevät toimimaan ja miten takaamme
niille resurssit, niin että ne palvelevat mahdollisimman hyvällä tavalla koko Suomea ja
kaikkia meidän maakuntiamme. Samoin toivoisin totta kai, että Yle panostaisi — siinä on
tapahtunut totta kai ilahduttavaa kehitystä — myös saamenkielisiin sisältöihin, jotka ovat
äärettömän tärkeitä myös sitten sellaisille saamenkielisille, jotka asuvat saamelaisten koti-
seutualueen ulkopuolella. 

Ymmärrän osaltaan tämän keskustelussa esitetyn kritiikin poliittisia sisältöjä kohtaan.
On tietysti täysin selvää, että meille poliitikoille — varmasti jokaiselle välillä — joku Ylen
uutinen siellä sitten kismittää ja harmittaa, mutta haluaisin muistuttaa, että Yle on sitoutu-
nut Julkisen sanan neuvoston sääntöihin. Tämä erityisesti perussuomalaisten kritiikki olisi
kyllä huomattavasti uskottavampaa, mikäli teidän oma puoluelehtenne, Suomen Uutiset,
sitoutuisi näihin samoihin sääntöihin. [Arto Satonen: Just näin!] Minä en nimittäin kyllä
voi luottaa sellaiseen mediaan, joka ei kykene näitä sääntöjä omaksumaan ja niistä pitä-
mään kiinni. [Arto Satonen: Se oli erittäin hyvin sanottu! — Juha Mäenpään välihuuto] 

17.36 Mika Kari sd: Herra puhemies! Varmaan meistä jokainen... [Hälinää — Puhemies
koputtaa]
19



Pöytäkirjan asiakohta PTK 51/2019 vp
Toinen varapuhemies Juho Eerola: Edustaja Karilla on puheenvuoro.

Kiitoksia, herra puhemies! — Varmaan meistä jokainen voisi aina vuorollaan nousta
seisomaan ja sanoa, etten minäkään ole aina tyytyväinen. Mutta eikö se ole just hienoa?
Yleisradion ohjelmatuotanto tavoittaa meidät kaikki, ja meillä jokaisella voi olla erilaisia
mielipiteitä. Kun meidän kansanedustajien tehtävänä on turvata tasavallassa ihmisille oi-
keus olla eri mieltä meidän kanssamme, niin sama suhde meillä pitää olla Yleisradio-yh-
tiöömme, ja eläköön ne pienet erot meidän poliitikkojenkin näkemyksissä ja maailmankat-
somuksessa, mutta silti en lähtisi kansanedustajana ottamaan ikään kuin kansan ääntä itsel-
leni ja sanomaan, että tuon kansan palautteen sillä näkökulmalla, ettei olisi muita palaut-
teita. Meillä jokaisella on oikeus tuoda kuuluville kansamme ääni ja niiden ihmisten ääni,
keitä olemme täällä edustamassa, mutta samaan aikaan meidän pitää olla — olen samaa
mieltä tässä muidenkin edustajien kanssa — reiluja toistemme antamaa palautetta kohtaan
ja hyväksyä se annettuna palautteena eikä ylenkatsoa sitä palautetta — huomaatteko,
”ylenkatsoa”, tämä oli sanaleikki — riippuen siitä, kuka sen on esittänyt. Otetaan palaut-
teet vastaan, keskustellaan niistä, tehdään johtopäätöksiä ja kehitetään omaa hienoa Yleis-
radio-yhtiötämme yhteiseksi ja ollaan välillä eri mieltä niistä asioista, joita Yleisradio
meille tuottaa, ja niistä asioista, joista ollaan samaa mieltä, ollaan vaikka jopa pikkusen yl-
peitä. Meillä on yksi Euroopan hienoimmista Yleisradio-yhtiöistä tänäkin päivänä.

17.38 Suna Kymäläinen sd: Arvoisa herra puhemies! On mielestäni erikoista, että kes-
kustelimmepa melkein mistä aiheesta tahansa, tällä kertaa Ylen hallintokertomuksesta
2018, niin aina sieltä oikealta puolelta esitetään, että ”edustajat siellä vasemmalla”, aivan
kuin tässä olisi joku muuri tai vastakkainasettelu aina lähtökohtaisesti, oli asia mikä tahan-
sa. 

Totta kai kritiikkiä voi esittää, ja kritiikkihän on edellytys ylipäätänsäkin kehitykselle,
mutta kritiikkiä on muutakin kuin vain aina maahanmuutto. Jos mietitään Ylen tasa-arvois-
ta tai oikeudenmukaista roolia, niin esimerkiksi kielellisten oikeuksien toteutuksessa Yle
on ainutkertainen: otetaan huomioon kuurot, saamelaiset, selkokieliset, ruotsinkieliset ja
niin pois päin. Meillä tulee myöskin monennäköisiä näkökulmia, ajatuksia maahanmuutos-
ta, muun muassa keskusteluohjelmissa, ajankohtaisohjelmissa, joita Yle tuottaa. Suomalai-
sista 95 prosenttia, joka on todettu täällä monta kertaa keskusteluissa, on Ylen ohjelmasi-
sältöjen piirissä tai nauttii näistä. Ei voi silloin näyttää siltä, että ikään kuin kansan suuri
ääni olisi sitä mieltä, että Yleen ei voida luottaa tai Yle ei olisi tasapuolinen. 

Oppositio—hallitus-asetelmistakin riippuen aina opposition edustajat ovat sitä mieltä,
että on liian vähän televisio- tai ruutuaikaa verrattaessa hallituksen ministereiden ruutuai-
kaan tai muuta, ja tämä on tämmöistä tasa-arvoista kilvoittelua, joka aina hallituskausittain
vaihtelee, ja hyvin usein tämä keskustelu pyörii näiden poliittisten päätöksentekijöiden
ympärillä, jotka ovat sitä mieltä, että he tai heidän puolueensa eivät ole saaneet riittävästi
omia näkökantojamme julkisessa mediassa lävitse. Tämä kai ei tule muuttumaan, mutta
haluan muistuttaa siitä, että eduskunnan tehtävä on valvoa sitä, että julkinen Yleisradio to-
teuttaa sille määrättyjä tehtäviään.

17.40 Maria Guzenina sd: Arvoisa puhemies! Toivottavasti jokainen meistä kuitenkin
tämän keskustelun päätteeksi voi sanoa, että Yle on meille kaikille tärkeä ja rakas. Minun
20



Pöytäkirjan asiakohta PTK 51/2019 vp
mielestäni tästä nimenomaan pitää pitää kiinni, että se on myös tulevaisuudessa meille kai-
kille tärkeä ja rakas. Sitähän me täällä pyrimme nyt varmistamaan.

Pyysin tämän puheenvuoron oikeastaan edustaja Peltokankaan puheenvuoron takia, et-
tei synny väärinymmärrystä. Minun mielestäni jokainen on oikeutettu sanomaan kritiik-
kiä. Itse siteerasin ainoastaan Kunnallisalan kehittämissäätiön luotettavuustutkimusta
ikään kuin vastauksena tälle teidän näkemyksellenne. En missään tapauksessa kiistä, ettei-
kö teillä olisi oikeus siihen teidän omaan näkemykseenne. Minun mielestäni rikkaus myös-
kin Ylen journalismissa ja Ylen ohjelmatarjonnassa on nimenomaan sen monipuolisuus. Ei
tarvitse katsoa joka ikistä ohjelmaa, ei tarvitse kuunnella joka ikistä radio-ohjelmaa, mutta
sieltä voi valikoida itselleen ne mieluisat ja löytää ne, joiden parissa haluaa viettää aikaa, ja
tämä on se Ylen rikkaus. Pidetään siitä jatkossakin kiinni, että meillä on näin vahva, jour-
nalistisesti vapaa yleisradio, joka tuottaa näin laajasti, valtakunnallisesti ja myöskin kan-
sainvälisesti luotettavaa ja arvostettavaa journalismia. 

Minun mielestäni edelleen on tärkeää painottaa sitä, että se työ, mitä Ylellä nyt tehdään,
tällä hetkellä, tämän alueellisen kattavuuden parantamiseksi, se, kuinka paljon meillä on
journalisteja siellä kentällä, sata journalistia maakunnissa tekemässä tärkeää työtä kertoak-
seen paikallisista asioista, on valtava arvo, ja se on myös sitä suomalaisen kulttuurin vaa-
limista. Se on äärimmäisen tärkeää tässä ajassa, jossa tulee niin valtavasti erilaista infor-
maatiota. Se työ, mitä Yle tekee, on aivan mittaamattoman arvokas. 

17.42 Ari Torniainen kesk: Arvoisa herra puhemies! Omasta mielestäni me olemme käy-
neet hyvää keskustelua nimenomaan tästä hallintoneuvoston kertomuksesta, mutta samal-
la ollaan aika paljon käyty myöskin ohjelmasisällöstä jo keskustelua. Tämä keskustelu on
laajentunut hyvinkin paljon, ja varmaan se johtuu siitä, kuten edustaja Kari jo omassa pu-
heenvuorossaan on pariinkin otteeseen tuonut esille, että me kaikki olemme niiden ohjel-
mien käyttäjiä, me seuraamme niitä hyvinkin tarkkaan, varmaan tiettyjä ohjelmia etenkin
seurataan tarkkaan, mutta me olemme myöskin kansanedustajia ja osa meistä on myöskin
hallintoneuvoston jäseniä. Me olemme tavallaan jopa kolmessa roolissa tässä salissa. [Ar-
to Satonen: Kyllä!] 

Itse uskon, että varmaan monia meistä, kun katsomme joitain tiettyjä ohjelmia, aina kir-
paisee se, kun esimerkiksi jossain ohjelmassa ei ole oman puolueemme edustajia, vaan
siellä on jonkun toisen puolueen edustaja. Silloin se kirpaisee hieman. Mutta tulee myös-
kin hetkiä, jolloin taas kääntyvät asiat toisinpäin, niin että siellä on taas toisten puolueiden
edustajat. Ja ymmärrän sen kritiikin, mitä tässä on tullut. Jokainen meistä voi myöskin sitä
kritiikkiä sanoa, ja varmaan meillä jokaisella jossain vaiheessa olisi sitä kritiikkiä sanotta-
vana. Mutta se varmaan jakaantuu kyllä hyvin tasapuolisesti. Yle pitää siitä huolen, Ylen
velvollisuus on pitää siitä huoli. Me olemme säätäneet sellaiset lait myöskin Ylelle, että sen
pitää huolehtia siitä, että tasapuolisesti ova kaikki myöskin esillä — kaikki ovat esillä ta-
sapuolisesti.

Itse kyllä korostaisin tässä lopuksi myös sitä, mikä on sitten Ylen hallintoneuvoston roo-
li. Hallintoneuvoston keskeinen tehtävä on huolehtia ja valvoa, että julkisen palvelun oh-
jelmatoiminnan mukaiset tehtävät tulevat suoritetuiksi. Omasta mielestäni ne tehtävät ovat
tulleet suoritetuiksi. Ei puututa täällä salissa siihen ohjelmien sisältöön niinkään, vaan puu-
tutaan siihen, mikä tälle salille kuuluu. Itse toivon näin. [Vasemmalta: Hyvä puhe!] 
21



Pöytäkirjan asiakohta PTK 51/2019 vp
17.44 Arto Satonen kok: Arvoisa puhemies! Minun mielestäni tämä keskustelu on ollut
varsin hyvää, ja jos tästä kritiikistä nyt puhutaan, josta edustaja Immonen aloitti, niin kyllä
minullekin sitä samaa palautetta on tullut, mutta ei se ole ainoa palaute, jota minulle tulee.
Tulee myös toisensuuntaista palautetta, ja taisi olla joku Ylen toimittaja, joka osuvasti ku-
vasi, että silloin kun tulee tasaisesti palautetta ja kritiikkiä joka suunnasta, on todennäköi-
sesti onnistuttu aika hyvin. Eli se on ikään kuin se lähtökohta. 

No, kaiken ydinhän tässä ja ylipäätäänYleisradion toiminnassa, sekä Suomessa että niis-
sä muissa maissa, joihin meitä voidaan verrata, esimerkiksi Iso-Britanniassa, missä epäile-
mättä voisi kuvitella, että BBC:llä on vähän haasteita, missä muodossa se tätä brexit-asiaa
kertoo, kun siinä varmaan mielipiteet aika voimakkaasti jakautuvat... Mutta se perusidea-
han on se, että siinä on olemassa se palomuuri, jolloin hallintoneuvosto ja poliittinen ko-
neisto yhdessä päättävät, täällä eduskunta päättää yhteisesti, kaikki puolueet yhdessä, pää-
tämme rahoitustasosta, hallintoneuvosto valitsee hallituksen ja hallitus sen sijaan valitsee
sitten toimitusjohtajan, päätoimittajan. Tämä palomuuri on tarkoituksella tehty niin, että
poliitikot eivät suoranaisesti eivätkä missään nimessä ole päättämässä sitä, mitä ohjelmaa
sieltä tulee. Toki sellaisia maita on, joissa näin on, mutta minä en ainakaan halua sellaises-
sa maassa asua, ja minä en usko, että täällä on ketään, joka haluaa sellaisessa maassa asua,
kun siihen yleensä liittyy sitten aika isoja asioita, jos sentyyppiseen järjestelmään men-
nään. 

Tämä tietysti tarkoittaa myös sitä, että koska näin on, että poliitikot eivät näistä päätä,
niin minkään hallituksen tai minkään puolueen näkökulma pelkästään ei silloin esille tule
eikä sen pidäkään tulla, vaan sen pitää tulla nimenomaan niin, että ne ohjelmat muodoste-
taan ja tehdään journalistisin perustein ja vastaava päätoimittaja vastaa sisällöstä ja sitten
taas hallitus on se, joka sitten antaa sen luottamuksen päätoimittajalle tai hänet tarvittaessa
vaihtaa. Eli tämä on ikään kuin se mekanismi, miten tämä rakentuu, ja tämä on mielestäni
kyllä ainoa mahdollinen toimintatapa, jos tämmöistä yleisradioyhtiötä ylipäätään pide-
tään. En keksi kyllä mitään parempaa, eikä ole keksitty kyllä Iso-Britanniassa, Norjassa,
Ruotsissa eikä missään muuallakaan, missä tällainen meihin rinnastettava järjestelmä on
olemassa.

Mutta se täytyy sanoa, että kun Yle Areenan suosiolukuja katsoo, niin Suomessa on teh-
ty tämä asia erittäin hyvin.

17.47 Markus Lohi kesk: Arvoisa puhemies! Täällä on käytetty erittäin hyviä puheen-
vuoroja. Myös tämä edustaja Satosen edellä käyttämä puheenvuoro oli erinomainen.

Mutta aika vähän on puhuttu siitä jännitteestä, joka edelleen on olemassa: kaupallinen
media versus Yle. Tätä jännitettähän pyrittiin purkamaan viime vaalikaudella muuttamalla
tiettyjä toimintoja ja Ylen toimintaa. Taisi olla semmoinen työryhmäkin tässä — sitä tai-
dettiin kutsua Satosen työryhmäksi, en tiedä, mistä syystä [Naurua] — joka teki tiettyjä toi-
menpiteitä. 

On selvä, että kaupallinen media on ollut murroksessa viimeiset 10—15 vuotta, mutta
ne, jotka eniten haastavat meitä, suomalaista mediaa, ovat kuitenkin nämä kansainväliset
jätit, Google ja Facebook ja niin edelleen, [Arto Satonen: Kyllä, kyllä!] eikä se Yle ole se
keskeinen. Minä itse henkilökohtaisesti en usko siihen, että vaikka Ylen maakuntatoimi-
tukset ja toimialat lakkautettaisiin kokonaan, se jotenkin radikaalisti parantaisi maakunta-
lehtien asemaa. Ei se paranna, vaan se, että meillä on valtakunnan ja maailman uutiset pää-
osin ilmaiseksi netistä saatavina, on haastanut nämä maakuntalehdet. Ne pärjäävät, jotka
22



Pöytäkirjan asiakohta PTK 51/2019 vp
pystyvät toimimaan superlokaalisti. Sitä ihan paikallista uutistahan ei saada mistään ilmai-
sista maailman medioista eikä valtakunnan medioista. 

Sen takia minusta mentiin pikkusen liian pitkälle siinä, että lähdettiin jotenkin hävittä-
mään tuolta netistä niitä Ylen aluetoimituksen sivuja, niin että jos minä halusin vaikka
omasta maakunnastani Lapista ne uutiset tietää, niitä ei kerta kaikkiaan saanut sieltä Ylen
sivuilta mitenkään esille. Nyt tilannetta on lähdetty pikkusen parantamaan, ja tämä on mi-
nusta hyvä juttu, koska on kaikkien suomalaisten etu, että jos joku haluaa tietää vaikka Sa-
takunnan tai Uudenmaan maakuntauutiset, niin ne helposti sieltä Ylen sivuilta löytää koo-
tusti. 

Se on tavallaan minusta keinotekoista juttua, jos yritetään jotenkin kaupallisen median
asemaa parantaa tätä kautta, että tehdään se hirveän vaikeaksi kuluttajille. Niin kuin Yle on
toiminut, niin kuin kehuin tuossa: Elävää arkistoa, Areenaa, loistavia juttuja, aivan huikei-
ta juttuja. Ylehän toimii kuitenkin suomalaisten ja niitten suomalaisten, jotka ovat Ylen
asiakkaita, näkökulmasta. Siinä mielessä tässä kannattaa aina harkita, onko joiltakin osin
syytä ottaa vähän uudelleenarviointia näitten toimenpiteittein osalta: palveleehan tämä var-
masti kuitenkin suomalaista median kuluttajaa ja onko tällä oikeasti merkitystä kaupalli-
sen median menestymiseen vai ei. Jos ei ole, ei kannata tehdä mitään ratkaisuja, jotka han-
kaloittavat sitten suomalaisia ihmisiä, jotka ovat laajasti Ylen palveluiden käyttäjiä.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 10/2019 vp
johdosta. Asian käsittely päättyi.
23


	7
	16.13
	16.17
	16.21
	16.22
	16.23
	16.24
	16.25
	16.26
	16.27
	16.28
	16.32
	16.35
	16.37
	16.39
	16.42
	16.46
	16.51
	16.53
	16.54
	16.55
	16.56
	16.57
	16.58
	17.02
	17.10
	17.13
	17.16
	17.19
	17.23
	17.25
	17.27
	17.29
	17.32
	17.35
	17.36
	17.38
	17.40
	17.42
	17.44
	17.47


