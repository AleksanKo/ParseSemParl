















































DEMF45E.tmp.xml


Pöytäkirjan asiakohta PTK 72/2019 vp
Pöytäkirjan asiakohta 

PTK 72/2019 vp

Täysistunto

Torstai 28.11.2019 klo 16.00

4.2. Suullinen kysymys hallituksen toimista Postin työmarkkinakiistassa (Anna-Kaisa Iko-
nen kok) 

Suullinen kysymys SKT 69/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, kokoomuksen edus-
kuntaryhmä, edustaja Ikonen, olkaa hyvä.

Keskustelu

16.35 Anna-Kaisa Ikonen kok: Arvoisa puhemies! Esitän ensimmäiseksi osanottomme
arvostamamme pitkäaikaisen kansanedustajan Maarit Feldt-Rannan omaisille ja läheisille.

Kokoomus jätti äsken yhdessä kristillisdemokraattien ja Liike Nytin kanssa välikysy-
myksen hallituksen omistajaohjaus- ja työmarkkinapolitiikasta. Välikysymys tulee tarpee-
seen, sillä pääministeri ei ole suostunut vastaamaan kysymyksiin asiasta. Kokoomus on
kantanut syvää huolta vaikeasta tilanteesta koskien Postin työntekijöitä. Postin työntekijä
on palkkansa ansainnut. Onneksi tilanteeseen saatiin sopu, kiitos Heidi Niemisen ja Tuo-
man Aarton neuvottelujen.

Pääministeri Rinne, sanoitte pääministerin kyselytunnilla 24.11., että pääministerillä ei
ole roolia Postin työkiistan sovittelussa. Jälkikäteen on käynyt ilmi, että pääministerin säh-
köpostista on lähetetty neljän viisaan ryhmän kokoonpano, vaikka ministerit vakuuttivat
ehdotuksen tulleen kiistan osapuolilta. Pääministeri Rinne: Voisitteko kertoa nyt selkeästi
ja yksiselitteisesti, syntyikö Postin kiistan niin sanottu selvitysryhmä viikko sitten osapuol-
ten pyynnöstä ja osapuolten pyynnön mukaisella kokoonpanolla? Jos olette esittänyt ryh-
män kokoonpanoa omasta sähköpostistanne, miksi olette antanut ymmärtää toisin? [Puhe-
mies koputtaa] Sotkeuduitteko Postin työkiistaan vai ette?

16.36 Pääministeri Antti Rinne (vastauspuheenvuoro): Arvoisa puhemies! Kiitos kysy-
myksestä. Jos maata uhkaa tilanne, jossa vienti pysähtyy, joukkoliikenne on jo pysähtynyt,
ja pääministerillä on huoli siitä, mitä lähtee tapahtumaan suomalaisessa yhteiskunnassa,
niin en usko, että kukaan edellyttää, että pääministeri pitää näppinsä erossa tämmöisestä ti-
lanteesta. 

Haluan sanoa, että tässä riidassa oli kysymys kahdesta eri asiasta: oli tämä Paltan ja
PAUn työehtosopimuskiista, jota yksiselitteisesti sovitteli sovittelija, ja toisaalta sitten
Postin sisäinen kiista liittyen näihin 700 henkilön siirtoon Postin tytäryhtiöön, Postin täy-
sin omistamaan tytäryhtiöön. Tämä kiista jarrutti tuon yleissitovan työehtosopimuksen
neuvotteluja valtakunnansovittelijan toimistossa. Itse asiassa tuo sopimus oli melkein val-
mis, neuvoteltu jo, kun vielä tämä Postin sisällä oleva kiista häiritsi neuvotteluja. Sen takia
 Hyväksytty
1.0



Pöytäkirjan asiakohta PTK 72/2019 vp
valtakunnansovittelijalle esitettiin sovittelulautakunnan käynnistämistä. Valtakunnanso-
vittelija ei tähän pyyntöön suostunut, jolloinka osapuolet pyysivät keskenään tämmöisen
sovittelulautakunnan liikkeelle laittamista. [Välihuutoja oikealta]

16.37 Anna-Kaisa Ikonen kok (vastauspuheenvuoro): Arvoisa puhemies! Pidämme
myöskin tärkeänä sitä, että sopu syntyi. Se on tietysti tärkeä asia. Kyse oikeastaan on siitä,
olisiko eilen syntyneeseen maaliin voitu päästä ilman lakosta syntyneitä työntekijöiden ja
koko Suomen uhrauksia.

Ministeri Paatero, olette sanonut, että ette voinut omistajana tehdä TES-siirrolle mitään,
koska päätitte tarttua asiaan vasta silloin, kun liikkeen luovutus Postin tytäryhtiöön oli jo
tapahtunut. Olemme saaneet lukea Ilta-Sanomista 27.11. seuraavaa: ”Työntekijöitä edus-
tavan Posti- ja logistiikka-alan unioni PAUn puheenjohtaja Heidi Nieminen sanoo tien-
neensä 29. elokuuta, että Postin liikkeen luovutus tapahtuu syyskuun alussa.” Kysymys
kuuluu: Miten on mahdollista, että Postin työntekijöitä edustavan PAUn puheenjohtaja
Heidi Nieminen on ollut paremmin informoitu liikkeen luovutuksen päivämääristä kuin
ministeri, jolle Posti raportoi?

16.38 Kunta- ja omistajaohjausministeri Sirpa Paatero (vastauspuheenvuoro): Arvoi-
sa puhemies! Ihan ensin: olen todella tyytyväinen ja kiitän sekä PAUn että Paltan puolella
olleita ihmisiä että myöskin sovittelijaa ja tätä neljän henkilön ryhmää, jotta tämä ratkaisu
saatiin aikaan. Tämä ihan ensin.

Tämä päivämääräviidakko, josta nyt on tämä julkinen keskustelu tullut — ymmärrän
hyvin, että se hämmentää. Informaatio, jota minä sain Postin johdolta, kaikissa — tai siis
niissä materiaaleissa, joita minä en siinä kohtaa saanut käteeni, on puhuttu päivämäärästä
1.11. niin kuin julkisessa tiedotteessa, mikä oli meillä kaikilla luettavana. Siellä yhdessä
kohdassa on ollut se pieni 1.9., joka liittyi PAUn ja Paltan sopimukseen. 

Se, että Heidi Nieminen on tietenkin yt-lain mukaan saanut sen tiedon työntekijänä siitä
liikkeen luovutuksesta, on toinen asia. Sitä informaatiota, mikä on mennyt työntekijöille,
niin kuin yt-lain mukaan tulee mennä, ei ole siinä kohtaa tullut minulle. Niissä kaikissa
vaihtoehdoissa on puhuttu työehtosopimuksen muuttamisesta, ja sen päivämäärä on 1.11.

16.40 Ben Zyskowicz kok (vastauspuheenvuoro): Arvoisa rouva puhemies! Ministeri
Paatero, kuten sanoitte, oli luonnollista, että PAUn puheenjohtaja Nieminen oli asiasta pe-
rillä, mutta tämän päivän Iltalehdessä tämä PAUn puheenjohtaja sanoo seuraavaa: Hän oli
yhteydessä omistajaohjausyksikköön ”heti, kun kuuli liikkeenluovutuksesta ja TES-siir-
rosta eli 29. elokuuta.” Hän kertoo laittaneensa aika monta viestiä ja myös soittaneensa
asian takia. ”Varmaan enemmän hänen avustajiinsa ja virkakuntaan kuin itse Paateroon,
mutta tästä on omistajan suuntaan viestitetty.” Ministeri Paatero, teillä on valtiosihteeri,
teillä on kolme erityisavustajaa. Onko teillä nyt niin paljon avustajia, että viesti hukkuu
heidän keskinäiseen viestittelyynsä eikä tavoita ministeriä?

16.41 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! On varmaankin tapahtunut niin, että jos näitä puheluita on tullut, niin
kuin tässä ymmärtääkseni Ilta-Sanomien tai Iltalehden artikkelissa on ollut, niin — kuten
siinä todetaan — se ei ole kohdannut minua. Se, että onko tullut meidän omistajaohjausyk-
2



Pöytäkirjan asiakohta PTK 72/2019 vp
sikköön tai jollekin avustajalle, siitä en ole vielä saanut selvyyttä. Varmistan tämän, ja jos
näin on ollut, niin se on tietenkin tarkastelun paikka ja tiedonkulkua pitää parantaa.

16.41 Jussi Halla-aho ps (vastauspuheenvuoro): Arvoisa puhemies! Rinteen hallituksen
toiminta tässä Postin tapauksessa ei ansaitse kovin hyvää arvosanaa. On kuitenkin syytä
keskustella laajemmin niistä työmarkkinaongelmista, joista olemme nyt nähneet jäävuo-
ren huipun. Ihmisten ei voi edellyttää tekevän työtä palkalla, jolla ei pysty elämään. Se, että
palkkojen polkeminen sallitaan työvoimavaltaisilla aloilla, on järjetöntä myös julkisen ta-
louden kannalta, koska alipalkatut ihmiset tarvitsevat tulonsiirtoja. Perussuomalaiset ovat
johdonmukaisesti vastustaneet halpatyömarkkinoiden luomista etenkin maahanmuuton
avulla. [Välihuutoja] Sosialistihallituksen vakiovastaus on, että samat TESit koskevat
kaikkia. No, nyt olemme nähneet, miten paljon niistä TESeistä on apua tämän ongelman
ehkäisemisessä. Mitä hallitus aikoo tehdä laillisen palkkojen polkemisen saamiseksi ku-
riin niin Postissa kuin muuallakin? — Kiitos. [Vasemmalta: Viime kaudella hyväksyitte!]
[Perussuomalaisten ryhmästä: Ei pidä paikkaansa!]

16.43 Pääministeri Antti Rinne (vastauspuheenvuoro): Arvoisa puhemies! Erittäin tär-
keä kysymys, ja haluan todeta tässä, että hallitukseni alusta lähtien totesi, että tämmöisiä
palkkojen heikennyksiä työehtosopimuksesta toiseen siirtämällä ei tulla hyväksymään, ja
tämä on lopputulos tässä kiistassa: yksikään ihminen ei siirtynyt heikomman työehtosopi-
muksen piiriin. Ja tämä tehtiin sen takia, että hallitus piti kiinni lupauksestaan ja toteutti
sen, että 700 ihmisen työehdot eivät heikentyneet tässä prosessissa. Siitä olen ylpeä ja tyy-
tyväinen, että tämä hallitus pystyi tämän tekemään. [Välihuutoja] Haluan myös sanoa sen,
että meillä on [Puhemies koputtaa] valmius lainsäädännön kehittämiseen sillä tavalla, että
tällainen työehtosopimusshoppailu loppuu Suomesta. Me tulemme esittämään vaihtoeh-
dot sille, miten tämä tullaan toteuttamaan. Tulemme tuomaan eduskuntaan sellaisia esityk-
siä, joilla tämä työehtosopimusshoppailu saadaan Suomessa hillittyä.

16.44 Kai Mykkänen kok (vastauspuheenvuoro): Arvoisa puhemies! Tämän pääministe-
rin vastauksen kautta päästään oikeastaan siihen asian pihviin: miten tämän maan kansal-
lisvarallisuutta hoidetaan. Te sanoitte, pääministeri, nyt tässäkin, että olette jo alun perin —
ja julkisuuden tietojenkin mukaan jo kesällä — sanonut, että työehtoshoppailua ei hyväk-
sytä, ja olette sitä kautta, julkisuuden kautta, ohjannut myös Postia, että näin ei tulisi tehdä.
Miten ihmeessä te päästitte syntymään tilanteen, jossa oli kaksi omistajan linjaa? Se, mitä
te ja ministeri Paatero sanoitte julkisuudessa, oli aivan toinen kuin mitä omistajan, siis val-
tion, lukuun toimivan yhtiön hallitus toteutti päätöksissään elokuussa. Niihin ei puututtu
etukäteen eikä edes jälkikäteen, kuten on käynyt ilmi kiistatta 21. elokuuta. Teille on ra-
portoitu hallituksen päätöksistä Postin sisältä, ja te olisitte silloin voinut sanoa: kyllä, ei,
ehkä, katsotaan myöhemmin. Voimme päätellä, mitä sanoitte, ainoastaan sen kautta, että
tiedote tuli Postilta 29.8., että asia etenee. [Puhemies koputtaa] Sen jälkeen olette valinnut
sitten julkisuuden kautta puuttua asiaan mutta ette omistajana muuttaa päätöstä, [Puhe-
mies koputtaa] ja lopulta sitten työehtosopimusneuvotteluissa [Puhemies: Aika!] tulitte
mukaan. Miksi ette varmistanut, että omistajan linja on Postin hallituksen linja?

16.45 Pääministeri Antti Rinne (vastauspuheenvuoro): Arvoisa puhemies! Postin halli-
tuksen kokousmatkan jälkeen — 10.—18. päivä San Franciscoon, Postin hallitus oli teh-
3



Pöytäkirjan asiakohta PTK 72/2019 vp
nyt tuolla matkalla päätöksiä henkilöstöpolitiikkaan liittyen — hallitus esitteli 21.8. omis-
tajaohjausministeri Paaterolle päätöksiään, joittenka mukaan Postin hallitus oli päättänyt,
että 8 100 ihmistä siirretään 1.11. liikkeen luovutuksen perusteella toiseen yritykseen ja
että 700 Postin pakettilajittelijaa siirretään toiseen sopimukseen 1.11.2019. Ministeri Paa-
tero on todennut, että tämä ei hallitukselle käy, omistajalle ei käy, ja tuon keskustelun jäl-
keen Posti muutti tilannetta 28. päivä, 700 ihmistä siirrettiin, ja se oli vastoin omistajan sel-
keätä tahtotilaa.

16.46 Ville Tavio ps (vastauspuheenvuoro): Rouva puhemies! Pääministeri Rinne, te sa-
notte, että hallitus on TES-shoppailua vastaan. JHL on käynyt nyt Turussa viime päivinä
työtaistelua, kuten olette varmasti tietoinen. Turussa nimittäin kaupunginyhtiö Arkean
1 050 työntekijää ollaan vaihtamassa toiseen TESiin ja heidän palkkojaan aiotaan polkea.
[Eduskunnasta: Ohhoh!] Asian ratkaisivat äänestyksessä vihreät ja keskusta. Miksi, pää-
ministeri Rinne, te sallitte hallituskumppanienne harjoittaa sitten tällaista TES-shoppailua?

16.47 Pääministeri Antti Rinne (vastauspuheenvuoro): Arvoisa puhemies! Jos kaikkia
tämän maan kuntien päätöksiä lähdetään tarkastelemaan, löytyy varmaan hyvin erilaisia
päätöksiä erilaisissa tilanteissa. Minä en tunne tuota Turun tilannetta, mutta tiedän tämän
hallituksen tahtotilan, ja se on, että tässä suomalaisessa yhteiskunnassa työehtoshoppailua
ei tule harrastaa. Ja niin kuin sanoin, tämä hallitus tulee tekemään esitykset siitä, millä ta-
valla tämä suomalainen työehtoshoppailu kitketään pois työpaikoilta. [Perussuomalaisten
ryhmästä: Eli te hyväksytte?] 

16.47 Petteri Orpo kok (vastauspuheenvuoro): Arvoisa puhemies! Todellakin kun polii-
tikot puuttuvat työmarkkinoiden toimintaan, syntyy sutta ja sekundaa, ja kyllä sitä valitet-
tavasti tässä on nyt ollut ihan riittämiin. Kun tässä on julkisuuden kautta lähinnä nyt tietoja
saatu ja siellä ovat vilahtaneet SDP:n tekemät muistiot ja päätökset omistajaohjaukseen
liittyen ja kun minun tietääkseni hallituksessa on kuitenkin neljä muutakin puoluetta, niin
haluaisin kysyä teiltä, vaikkapa keskustan ja vihreiden ministeriryhmiltä: Oletteko te ol-
leet mukana siunaamassa näitä toimintalinjoja? Onko teillä joku mielipide ylipäänsä näi-
hin asioihin? Oletteko te sitä mieltä, että SDP:n pääministeri ja omistajaohjausministeri
ovat toimineet tässä nyt oikein? Tuetteko te tätä toimintalinjaa?

16.48 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! Täällä tietääkseni emme vastaa eri puolueina vaan vastaamme halli-
tuksena. [Välihuutoja oikealta — Jukka Gustafsson: Kuunnelkaa nyt!] Tässä tapauksessa
jokaisella ministerillä on omat vastuut, ja tässä kohtaa minun vastuullani ovat kunnat, val-
tionhallinto, julkinen ict ja omistajapolitiikka. Se, että minä keskustelen pääministerin
kanssa ja informoin hänet, on mielestäni vähintäänkin kohtuullista, monista muistakin
asioista, jotta pääministeri tietää, mitä tässä tapahtuu maan kaikkien ministereitten tasolla.
Minä olen se ministeri, joka tällä hetkellä vastaan siitä omistajaohjauspolitiikasta. [Juha
Mäenpää: Miten meni mielestänne?] Teillä on monilla tietoa siitä, kuinka haastavia tehtä-
viä siihen on liittynyt vuosien aikana — erilaiset kollegat aikaisemmiltakin vuosilta ovat
olleet ryöpytyksessä niin täällä salissa kuin mediankin puolelta. [Puhemies koputtaa] Tämä
on ollut tehtävän vastaanottaessa tiedossa.
4



Pöytäkirjan asiakohta PTK 72/2019 vp
16.49 Pääministeri Antti Rinne (vastauspuheenvuoro): Arvoisa puhemies! Edustaja Or-
po, teidän kysymyksenne näyttää tarkoittavan selkeästi sitä, että kokoomus ei hyväksy tätä
lopputulosta, [Välihuutoja] siis sitä, että työehtosopimuksia ei heikennetty.

Tämän hallituksen aivan keskeinen tavoite tässä työriidassa — siis niissä kahdessa työ-
riidassa — oli pysyä erossa työehtosopimusneuvotteluista ja huolehtia siitä, että tämä riita,
joka koski niitä 700:aa ihmistä, saadaan ratkaistua sillä tavalla, että yhdenkään työntekijän
työehdot eivät heikkene. Tässä tämä hallitus onnistui, arvoisa edustaja Orpo. Tässä tämä
hallitus onnistui.

Ihmettelen myöskin perussuomalaisten kannanottoja tähän keskusteluun, kun lähtökoh-
ta on se, että tekin ilmeisesti olette vaatineet, että näitten ihmisten työehtoja ei heikennetä.
Onko tämä väärin sammutettu tulipalo? [Välihuutoja perussuomalaisten ryhmästä]

16.50 Antti Häkkänen kok (vastauspuheenvuoro): Arvoisa puhemies! Nyt on käynnissä
tämän vaalikauden suurin työllisyyteen vaikuttava asia eli työmarkkinakierros. Työmark-
kinakierroksella ratkotaan palkansaajien ostovoimakysymyksiä mutta toisaalta myös sa-
massa yhtälössä yritysten toimintakykyä työllistää ja luoda kasvua tähän maahan. Eri aloil-
la eri yrityksissä nämä kysymykset ovat hyvin yksityiskohtaisia, ja sen takia poliitikkojen
ei pidä sekaantua näihin asioihin. Niitä asioita, kuten palkkakysymyksiä, ei pidä ratkoa yk-
sityiskohtaisesti kyselytunnilla mutta ei myöskään hallituksen toimesta.

No nyt valtiovarainministeri Lintilä Kauppalehdessä sanoo, että ei pitkälläkään tikulla
pidä koskea, ja pääministeri vielä sunnuntain kyselytunnilla sanoi, että ei hallitus osallistu.
No nyt kun työmarkkinajärjestöt katsovat tätä kyselytuntia ja kysyvät kysymyksen, osal-
listuuko hallitus jatkossa neuvotteluihin vai ei, niin valtiovarainministeri Lintilä, mikä on
teidän kantanne? [Jukka Gustafsson: Kannattaa puuttua, jollei laivat liiku!] 

16.51 Valtiovarainministeri Mika Lintilä (vastauspuheenvuoro): Arvoisa puhemies!
Työmarkkinakierroksesta näyttää tulevan verrattain haastava, mutta se on äärettömän tär-
keä suomalaiselle taloudelle, kansantaloudelle. [Ben Zyskowicz: Niinhän Häkkänen sa-
noi!] Tietysti meidän kaikkien tulee tehdä parhaamme tukeaksemme neuvottelutuloksia ja
sitä, että päästään sopimuksiin, mutta työmarkkinoilla on lähdetty nyt liittokohtaisiin sopi-
muksiin, ei keskitettyihin. Voiko sanoa, että vanhassa ajassa ehkä hallituksella, valtiolla,
olisi ollut enemmän roolia — olisi voitu tehdä ehkä verotuksellisia, ehkä joitain rahapoh-
jaisiakin toimia — mutta on aika kestämätön tapa, jos me liittokohtaisissa neuvotteluissa
lähtisimme hallituksen puolelta liikkeelle. Eli tähän perustuu se, että me emme tule lähte-
mään hallituksen puolelta aktiivisesti toimiin, vaan meidän lähtökohtamme on se, että an-
namme neuvotteluille työrauhan ja toivomme, että pääsemme ihan rauhassa tekemään hy-
vää tulosta, [Puhemies koputtaa] koska kansantalouden kannalta nämä ovat äärettömän
vaarallisia tilanteita. [Välihuutoja]

16.53 Pääministeri Antti Rinne (vastauspuheenvuoro): Arvoisa puhemies! Edustaja
Häkkänen, tosiasiallinen tilanne on tässä nimenomaisessa riidassa, tässä Posti-riidassa, se,
että oli kaksi asiaa, toisistaan erillistä asiaa, jotka linkittyvät kuitenkin toisiinsa. Ensimmäi-
nen asia oli Paltan ja PAUn välinen työehtosopimus, joka oli ajautunut työriitaan, sovitte-
lijan toimiston selvitettäväksi. Toinen asia oli sitten Postin sisällä omistajaohjaukseen liit-
tyvä asia, jossa 700 ihmistä siirrettiin valtion yksin omistamassa yrityksessä heikomman
työehtosopimuksen piiriin. Tämä haluttiin korjata — tämä hallitus halusi, että 700 ihmistä
5



Pöytäkirjan asiakohta PTK 72/2019 vp
ei siirry heikompien työehtojen piiriin — ja tämä hoidettiin kuntoon. Oliko tämä teistä vää-
rin? [Ben Zyskowicz: Miksette estäneet sitä? Te olette omistaja!] 

16.54 Jani Mäkelä ps (vastauspuheenvuoro): Arvoisa puhemies! Suuressa kuvassa tilan-
ne on se, että postimaksut on nostettu pilviin, postinjakelua on heikennetty ja postikontto-
riverkosto on alasajettu vedoten heikkoon kannattavuuteen. Kuitenkin tosiasia on se, että
tilinpäätöksestä käy ilmi, että varsinaiset postipalvelut ovat tuottaneet viime vuosina sato-
jen miljoonien voiton mutta logistiikkapalvelut ovat kannattamattomia ja tuottaneet sato-
jen miljoonien tappion. Postin tulisi valtionyhtiönä hoitaa peruspalvelunsa mahdollisim-
man kustannustehokkaasti. Peruspalveluiden hintoja nostamalla kerätyt voitot on kuiten-
kin käytetty ulkomaanseikkailuihin, yksityisten toimijoiden kanssa kilpailuun ja jopa toi-
mitusjohtajan golfosakkeen rahoittamiseen. Ministeri Paatero, kysynkin teiltä: Oletteko
saanut Postin tulonmuodostuksesta omistajaohjausministerinä haluamanne tiedot? Katsot-
teko, että ne tiedot ovat olleet totuudenmukaisia, ja mihin toimenpiteisiin olette ryhtynyt,
jotta peruspalveluiden hinnat saadaan kohtuulliselle tasolle eikä kerätyillä voitoilla rahoi-
teta muuta oheistoimintaa?

16.55 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! Meillä on, niin kuin kysyjä hyvin totesi, meneillään samaan aikaan
useita eri kysymyksiä. Ensinnäkin hallitusohjelmassa lukee jo, että postipalvelulaki arvioi-
daan uudelleen elikkä se laki, joka määrittää yleispalveluvelvoitteen, sen, että jokaiseen
kotiin on niitä kirjeitä tultava, sen, kuinka monena päivänä viikossa, ja sen, miten meillä
verkko myöskin palvelupisteiden osalta muodostuu. Tähänhän tehtiin edellisen hallituk-
sen aikana muutoksia, jolloinka markkinaa avattiin.

Nämä Postin sisäiset asiat, joihin viittasitte, esimerkiksi tilinpäätös- ynnä muut tiedot,
haluan vielä paljon paremmin selvittää kuin olen tähän mennessä ehtinyt nyt tämän viikon
aikana.

Ja sitten näihin kysymyksiin, miten Posti on toiminut aiemmin, muun muassa tähän ky-
symykseen Venäjän puolelle menosta ja muista semmoisista kokeiluista, jotka on sitten
jouduttu vetämään alas. Nämä on tehty aiemmin, [Puhemies koputtaa] ei edes välttämättä
tämän nykyisen Postin hallituksen aikana, vaan osa jo aiemmin. Ja tietenkin myöskin nämä
pitää nyt perata läpi. 

Ensimmäinen varapuhemies Tuula Haatainen: Myös Liike Nytillä on tähän aiheeseen
kysymys.
6


	4.2
	16.35
	16.36
	16.37
	16.38
	16.40
	16.41
	16.41
	16.43
	16.44
	16.45
	16.46
	16.47
	16.47
	16.48
	16.49
	16.50
	16.51
	16.53
	16.54
	16.55


