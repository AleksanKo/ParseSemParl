















































DEMBF5E.tmpSave.xml


Pöytäkirjan asiakohta PTK 92/2016 vp

 Tarkistettu
4.0

Pöytäkirjan asiakohta 

PTK 92/2016 vp

Täysistunto

Torstai 29.9.2016 klo 15.59—19.30

2.4. Suullinen kysymys syntyvyyden edistämisestä (Sari Tanus kd)
Suullinen kysymys SKT 92/2016 vp

Suullinen kyselytunti

Puhemies Maria Lohela: Ehdimme ottaa vielä yhden kysymyksen. Edustaja Tanus.

Keskustelu

16.56 Sari Tanus kd: Arvoisa rouva puhemies! Syntyvyys on maassamme niin matalalla
tasolla, että eikö olisi korkea aika todella panostaa perhe- ja väestöpolitiikkaan ja kannus-
taa perheitä suurempaan lapsilukuun? Nyt hallitus toimii juuri päinvastoin, leikkaa jatku-
vasti lapsiperheiltä. (Hälinää — Puhemies koputtaa) Kysyisinkin ministeri Rehulalta:
Onko hallituksella joitakin salaisia suunnitelmia lisätä syntyvyyttä, vai onko väestöraken-
teen vinouma ajateltu hoitaa ainoastaan maahanmuuton avulla? Unohtiko hallitus budjet-
tia tehdessään kokonaan sen tosiasian, että ilman syntyvyyden reilua kasvua Suomen tule-
vaisuus on nykyhetkeäkin synkempi?

16.57 Perhe- ja peruspalveluministeri  Juha  Rehula  (vastauspuheenvuoro):  Arvoisa
rouva puhemies! Tässäkään asiassa hallituksella ei ole mitään salaisia suunnitelmia, ei li-
säpöytäkirjoja eikä kabinettipäätöksiä. Toisekseen, eiköhän parasta perhepolitiikkaa ole
se, että ennakoitavuus elämän kaikkein ruuhkaisimpina vuosina voisi parantua? Tässä hae-
taan sitä, että saataisiin ne talouden perustat kuntoon, saataisiin ihmisille varmistettua työ-
paikkoja, nähtäisiin se Suomen tulevaisuus sellaisena, että epävarmuustekijät olisivat mah-
dollisimman vähissä. Se on se iso kuva, johon tässä ollaan menossa.

Mitä perhepolitiikkaan tulee, yritetään osana sote-uudistusta ja osana sitä ihan tavan-
omaistakin valmistelutyötä, jota ministeriössä on, huolehtia siitä, että lapsi- ja perhepalve-
lujen sisältöjä saataisiin vietyä tämän vuosikymmenen mukaiselle tasolle, paljon puhutut
hyvät käytännöt monistettua koko maahan ja niin edelleen.

Kysymyksen käsittely päättyi.

Kyselytunti päättyi.


