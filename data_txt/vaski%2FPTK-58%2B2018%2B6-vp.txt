















































DEMFCB5.tmp.xml


Pöytäkirjan asiakohta PTK 58/2018 vp
Pöytäkirjan asiakohta 

PTK 58/2018 vp

Täysistunto

Keskiviikko 30.5.2018 klo 14.00—17.08

6. Suomen itsenäisyyden juhlarahasto Sitran toimintakertomus vuodelta 2017
Kertomus K 3/2018 vp
Valiokunnan mietintö TaVM 9/2018 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 6. asia. Käsittelyn pohjana on talousvaliokunnan mietintö TaVM 9/2018 vp.

Keskustelu

16.34 Martti Mölsä sin (esittelypuheenvuoro): Arvoisa puhemies! Käsittelyssä on Suo-
men itsenäisyyden juhlarahasto Sitran toimintakertomus viime vuodelta, ja tarkemmin
avaan asiaa talousvaliokunnan mietinnön pohjalta.

Arvioinnin kohteena oleva vuosi 2017 oli Sitran toiminnan 50-vuotisjuhlavuosi. Vaikka
Sitran toiminnan muodot ovat sen olemassaolon aikana muuttuneet voimakkaasti, tehtä-
vän ydin tulevaisuuden hyvinvoinnin rakentajana on säilynyt ja on satavuotiaassa Suomes-
sa yhtä lailla ajankohtainen. Sitran kannalta myös merkkivuosi oli ennen kaikkea aika luo-
da perustaa tulevalle ja katsoa eteenpäin.

Talousvaliokunta katsoo, että Sitran teemat — ensimmäisenä hiilineutraali kiertotalous,
toisena uudistumiskyky ja kolmantena uusi työelämä ja kestävä talous — ovat osuvia ja
keskeisiä ottaen huomioon Sitran päätehtävän tulevaisuuden hyvinvoinnin rakentajana.
Toimintakertomus antaa selkeän kuvan etenemisestä näillä osa-alueilla vuonna 2017 sekä
vuodelle 2018 suunnitelluista toimista.

Talousvaliokunta pitää myönteisenä, että kiertotalouden tiekartta on saanut parikseen
Sitran ja ministeriöiden yhteistyössä laaditun toimenpideohjelman, jonka toteutus on jo al-
kanut. Vuoden päättyessä Sitran edistämiä hankkeita oli jo nelisenkymmentä. Talousvalio-
kunta pitää edelleen tärkeänä edistää kiertotalousteemaa sekä strategisesti että konkreettis-
ten hankkeiden ja lainsäädäntöympäristön kehittämisen kautta niin kansallisesti kuin Eu-
roopan unionin ja kansainvälisellä tasolla.

Arvoisa puhemies! Tänä vuonna ajankohtainen Sitraa koskeva lainsäädäntöhanke on
erityisesti Suomen itsenäisyyden juhlarahastosta annetun niin sanotun Sitra-lain uudistus,
mutta myös vireillä olevilla hallinnon yhteislakien muutoksilla voi olla ratkaisevia vaiku-
tuksia Sitran mahdollisuuteen toteuttaa joustavasti tehtäväänsä. Esimerkiksi vireillä oleva
esitys uudeksi laiksi oikeudenkäytöstä hallintoasioissa laajentaisi valitusoikeuden koske-
maan myös Sitran päätöksiä. Tämä voisi ratkaisevasti heikentää ja jäykistää Sitran toimin-
tamahdollisuuksia. Sitran tehtävän kannalta olennaista on kyky toimia nopeasti, kokeile-
vasti ja joustavasti ilman riskiä siitä, että päätöksenteko viivästyisi tai vaikeutuisi esimer-
kiksi muutoksenhaun kautta. Tehtävänsä päätarkoituksen vuoksi Sitran toiminnan ei tulisi
 Tarkistettu
4.1



Pöytäkirjan asiakohta PTK 58/2018 vp
tässä mielessä rinnastua viranomaistoimintaan. Tämä lähtökohta tulisi omaksua tulevassa
Sitra-lain muutoksen valmistelussa, ja asia tulisi huomioida oikeudenkäytöstä hallinto-
asioissa annettavan lain ja Sitra-lain muutoksen yhteensovittamisessa.

Arvoisa puhemies! Sitran rooliin tulevaisuuteen katsovana, nopeasti reagoivana toimi-
jana kuuluu myös itsenäisen, riippumattoman yhteiskunnallisen keskustelun avaajan rooli.
Tällä keskustelulla on kuitenkin väistämättä yhtymäkohtia poliittisiin arvovalintoihin. Sen
vuoksi keskeistä on varmistaa toiminnan ja kannanottojen lähtökohtien avoimuus sekä par-
lamentaarinen yhteistyö siltä osin kuin se kuuluu eduskunnan päätösvaltaan. Yhtä lailla
seuraavaa 50:tä vuotta ajatellen on tarpeen käydä avointa keskustelua Sitran toiminnan tu-
levaisuuden painopisteistä sekä varmistaa, että sääntely mahdollistaa Sitran toiminnan tar-
koituksen toteuttamisen.

Arvoisa puhemies! Talousvaliokunnan päätösehdotus on, että eduskunta hyväksyy kan-
nanoton kyseessä olevan kertomuksen johdosta. Valiokunnan kannanottoehdotus on, että
eduskunnalla ei ole huomautettavaa kertomuksen johdosta.

16.39 Pia Viitanen sd: Arvoisa herra puhemies! Katsoin tämän talousvaliokunnan mie-
tinnön, ja tässähän on kiinnitetty huomiota aivan olennaisiin asioihin. Yksi meidänkin lem-
pilapsemme on juuri kiertotalous ja sen edistäminen. On erittäin mukavaa, että se on tässä
valiokunnankin lausunnossa huomioitu. Se on mielestäni myös hyvä, että tässä valiokunta
nyt ottaa kantaa tämän tulevaisuuskeskustelun osalta. Tästä asiastahan jonkin verran käy-
tiin jo lähetekeskustelun päässä keskustelua, ja myös tuolla Sitran päässä olemme tätä
miettineet — siis ”olemme” tarkoittaa hallintoneuvostoa ja meidän keskustelujamme. Itse
asiassa me vähän toivoimmekin sitä, että eduskunta ottaisi täällä kantaa siihen, miten edus-
kunta pääsisi jatkossa parhaiten ikään kuin linjaamaan sitä, miten eduskunta näkee Sitran
tulevaisuuden, miten eduskunta näkee Sitran keskeiset tehtävät. Tämä on siinäkin mieles-
sä hyvin ajankohtaista, että tämmöistä asiaa myös eduskunnassa parlamentaarisesti mieti-
tään. Kun tässä puheenjohtaja esitteli tätä mietintöluonnosta, niin siinähän kävi ilmi, että
lainsäädäntöä ollaan uudistamassa, ja tietenkin olisi viisasta, että kaiken kaikkiaan lainsää-
däntö uudistuisi juuri niin, että se huomioi Sitran vähän poikkeuksellisen roolin juuri täl-
laisena tietynlaisena tulevaisuustalona, joka tarvitsee ketteriä, joustavia muotoja toimiak-
seen. Siksi mielestäni valiokunta on kiinnittänyt tässä mietinnössään huomiota hyvin olen-
naisiin asioihin.

16.41 Lauri Ihalainen sd: Arvoisa puhemies! Tässä tulee tietysti vähän toistoa asiasta,
josta ollaan hyvin laajasti yhtä mieltä. Tämä talousvaliokunnan mietintö tehtiin tietysti
huolella ja asiantuntijoita kuullen. Kysymys on toimintakertomuksesta juhlavuotena, ja va-
liokunnan puheenjohtaja tämän asian hyvin tässä äsken esitteli. Totta kai Sitran toiminta 50
vuoden aikana on paljon muuttunut, tullut monipuolisemmaksi, mutta kuitenkin siinä on
haettu näitä keskeisiä asioita: että Sitra pystyisi toimimaan tämmöisenä yhteiskunnallisen
keskustelun käynnistäjänä, syötteiden antajana myöskin poliittiseen harkintaan. Siinähän
Sitra on tehnyt hyvää selvitys-, tutkimus- ja tämmöistä verkostoituvaa työtä plus hankki-
nut tämmöisiä pilotteja ja tämmöistä kokeilukulttuuriakin harrastanut.

Tähän kysymykseen Sitran tämän hetken tärkeistä tehtävistä nostan vain yhden, niin
kuin täällä edustaja Viitanen sanoi, lempiaiheen. Se liittyy tähän kiertotalouteen. Sitran
myötävaikutuksella Suomi oli ensimmäinen maa Euroopassa, joka laati hyvin kattavan
kiertotalouden tiekartan. Tätä tiekarttaa on pidetty hyvänä myös Euroopan monissa muissa
2



Pöytäkirjan asiakohta PTK 58/2018 vp
maissa, ja tämänkin vuoksi olisi tärkeätä, että tämä kiertotalous nousisi Suomen puheen-
johtajakauden aikana Suomen keskeiseksi kärkitavoitteeksi, koska meillä on paljon annet-
tavaa tässä keskustelussa. Talousfoorumihan palkitsi Sitran maailman parhaana julkisen
sektorin kiertotaloustoimijana. Se on aika hieno tunnustus tälle työlle, jota Sitra on muiden
kumppaneiden kanssa tässä tehnyt.

Täällä viitattiin jo lainsäädäntömuutostarpeisiin niin, että Sitra on vastaisuudessakin ei
virasto vaan tämmöinen tulevaisuustalo, joka pystyy ketterästi toimimaan, ja sen vuoksi
tätä lainsäädäntötarkennusta tarvitaan. Talousvaliokunta piti tärkeänä, että tällaiseen lain-
säädäntötyöhön käydään kiinni, johon tässä nyt jo useamman kerran viitattiin.

Mutta tämän ohella, kun on 50 vuotta toimittu, on varmaan hyvä pysähtyä miettimään
myös tätä Sitran roolia, isoja tehtäviä ja strategista paikkaa yhteiskunnassa, ja semmoista
keskustelua me tarvitsemme. Tässä työssä talousvaliokuntakin halusi korostaa, että kun
Sitra on parlamentaarisesti eduskunnan alainen toimija, on tärkeätä, että myös parlamen-
taarinen osallisuus voi tässä olla, ja eduskunnalla on tietysti se rooli, mikä lainsäätäjällä
tässä työssä on. Mutta tämän työn käynnistämiselle on nyt tarvetta, ja toivoisi, että hyvässä
hengessä sitä tehtäisiin.

Talousvaliokunnan mietintö oli yksimielinen senkin vuoksi, että me emme ruvenneet
täällä nyt ottamaan kantaa sitten Sitran pääoman järkevään käyttöön. Siitähän meillä on
erilaisia käsityksiä. Olkoot ne käsitykset erilaisia, mutta me emme mietinnössä lähteneet
tätä kysymystä pohtimaan, ja se mahdollisti sitten sen, että me teimme myös yksimielisen
mietinnön.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 3/2018 vp joh-
dosta. Asian käsittely päättyi.
3


	6
	16.34
	16.39
	16.41


