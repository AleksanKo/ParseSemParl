















































DEM2508.tmp.xml


Pöytäkirjan asiakohta PTK 54/2017 vp
Pöytäkirjan asiakohta 

PTK 54/2017 vp

Täysistunto

Tiistai 16.5.2017 klo 13.58—18.26

13. Hallituksen esitys eduskunnalle laiksi maataloustuotteiden markkinajärjestelystä anne-
tun lain muuttamisesta

Hallituksen esitys HE 21/2017 vp
Valiokunnan mietintö MmVM 6/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 13. asia.
Käsittelyn pohjana on maa- ja metsätalousvaliokunnan mietintö MmVM 6/2017 vp. Nyt
päätetään lakiehdotuksen sisällöstä.

Keskustelu

15.35 Anne Kalmari kesk (esittelypuheenvuoro): Arvoisa rouva puhemies! Arvoisat kol-
legat! Meillä on tänään käsittelyssä maataloustuotteitten markkinajärjestelystä annettu la-
ki. Moni varmasti miettii, että mikä ihmeen maatalouden markkinajärjestelylaki, mutta
tämä on itse asiassa hyvin tuttu koulumaitotuki, jota nyt on laajennettu sitten niin sanotuk-
si kouluhedelmätueksi, mutta kun nämä eurooppalaiset sanat eivät tietenkään tarkoita sitä
samaa Suomessa, niin olemme fiksusti sen sitten laajentaneet koskemaan kotimaisia kas-
viksia, siis vihanneksia, juureksia ja marjoja.

Tämä käsittely oli hyvin antoisa valiokunnassa, ja siitä käytiin kovasti keskustelua.
Olemme yksimielisiä siitä, että tämä lakiesitys on hyvä. On hyvä, että koulumaitotukea on
nyt laajennettu sinne kasvisten puolelle. Summat tässä menevät näin: 3,8 miljoonaa euroa
EU:n rahoittamaa koulumaitotukea on käytettävissä sinne maidon puolelle, ja sitä ohja-
taan erityisesti luomuun. Tällä kertaa ei ole niin, että sitä tavanomaistakaan tukea olisi
poistettu, mutta luomun tuki on 27 senttiä — tämä määrätään varmasti asetuksella vielä tar-
kemmin myöhemmin — ja tavanomaisen maidon osalta tämä tuki on 9 senttiä. Tämän 3,8
miljoonan lisäksi sitten hedelmien ja vihannesten jakeluun on käytettävissä 1,6 miljoonaa
euroa. 

Meillä Suomessa on niin, että olemme kouluruokailun mallimaa, jonne muualta maail-
masta ja Euroopastakin tullaan katsomaan kouluruokailun järjestämistä. Siksi tätä hedel-
mäosuutta ei ehkä pidetty niin merkittävänä, semminkin kun ennemmin siihen tarvitsi kan-
sallista osuutta lisäksi. Mutta nyt kun saimme sitten kohdennettua sitä nimenomaan koti-
maisten kasvisten käytön lisäämiseen emmekä tarvitse omaa rahoitusosuutta ja valiokun-
nankin painostuksesta johtuen nyt sitten tämä jakelutuki yritetään mahdollisimman talou-
dellisesti ja tehokkaasti ja ilman turhaa byrokratiaa hoitaa, niin halusimme myös tämän vi-
hannesten ja kasvisten tuen mukaan. Se tasapainottaa oikein hyvästi meidän
kouluruokailuamme, sillä totisesti meidän kasvisten käyttö Suomessa ei liian runsasta ole.
Miehet — joita täälläkin salissa valtaosa on — käyttävät Suomessa kasviksia 250 gram-
 Tarkistettu
4.2



Pöytäkirjan asiakohta PTK 54/2017 vp
maa päivittäin, naiset sentään hieman enemmän, 330 grammaa. Kyllä tämä kasvisten käyt-
tö sellainen asia on, että se opitaan jo ihan siellä kouluiässä ja jopa sen alle. Siksi on hyvä,
että tähänkin asiaan kannustetaan. Sen lisäksi, että näillä tietysti rahoitetaan kuntien ta-
loutta, kun kunnat näitä ruokahankintoja tekevät, ohessa on tällainen valistuskampanja
näille hyville asioille, kotimaisen valkuaisen saannille ja kasvisten saannille.

Valiokunnalla oli myös vähän huolia. Vaikka tämä luomulinjaus on jo vanha, pitkälli-
nen linjaus — haluamme nostattaa Suomessa luomun osuutta kohti 20:tä prosenttia — ja
meillä on huoli siitä, että luomun peltoviljelyn osuus on paljon suurempi kuin mitä varsi-
naisten tuotteitten osuus, niin siitä huolimatta emme haluaisi, että kävisi ainakaan niin, että
kulutus lähtisi pois kotimaisesta ja siirtyisi vaikkapa muualla tuotettuun luomuun. Siksi ha-
luamme, että esimerkiksi näitten kasvisten hankinnat olisivat erittäin sesonginmukaisia, ja
haluaisimme, että EU:n päässä saataisiin mahdollisimman nopeasti valmiiksi päätöksente-
ko luomukasvihuonetuotannosta. Siellä nimittäin on sen tyyppinen ongelma, että meidän
tuotantotapamme, joka on irti maasta, ei ole EU:lle mieleinen, ja meillä on vielä uhka, että
tämä tuotantotapa ei sitten luomuksi tulevaisuudessa kelpaisikaan. Nyt juuri, kun inves-
tointeja tälläkin lainsäädännöllä ehkä saisimme aikaiseksi, niitä ei ehkä uskalleta tehdä.

Näillä terveisillä olemme valiokunnan kanssa yhtä mieltä siitä, että lakiesitys on erittäin
hyvä ja eteenpäin vietävissä. 

15.40 Arto Pirttilahti kesk: Arvoisa rouva puhemies! Todella hieno asia, että luomua
nostetaan ylöspäin ja luomumarkkinoita saadaan myös koulumaitotuen ja hedelmä- ja vi-
hannestuen kautta vietyä eteenpäin. Mutta tietenkin aina, kun on tuki kyseessä, itselleni
täytyy varmistin poistaa, että onhan näin, että tämä tuki ei valu sitten kaupan katteisiin vaan
tästä jää sitten viljelijällekin jotain ja saadaan myös luomumarkkinoita sitä kautta paran-
nettua.

Itse tämä hevi-linjaus on aivan hyvä, minkä valiokunta on tässä laittanut esille, että pa-
nostetaan laadukkaisiin kotimaisiin tuotteisiin ja myös katsotaan kotimaisen elinkeinon
puolelta niin sesonkituotteita, lähituotteita kuin myös kuljetusmatkaa. Tähän liittyy hyvin
vahvasti, kuten on tässä mietinnössä myös valiokunnan näkökulma, julkinen hankintalaki,
joka on juuri uudistunut. Näkisin, että tämä toisi lisää pontta myös sinne kuntiin ja kuntien
julkiselle sektorille, että käytettäisiin enemmän paikallisia, koska julkisessa hankintalaissa
meillä on mahdollista innovatiivisuuden kautta työllisyys, ympäristö ja muut näkökulmat
huomioon ottaen hyödyntää paikallisten tuotteita, lähituotteita, ja neuvotella heidän kans-
saan. Tämä lainsäädäntö on erittäin onnistunut jatke siihen ja jatke myös siihen, mikä ai-
kaisemmin on ollut valtion laitoksissa, että käytettäisiin enemmän kotimaisia tuotteita,
mikä ettei myös luomua.

15.42 Eerikki Viljanen kesk: Arvoisa puhemies! Pari huomiota tähän EU:n koulumaito-
ja kouluhedelmätukiasiaa koskevaan maa- ja metsätalousvaliokunnan yksimieliseen mie-
tintöön.

Valiokunnalle toimitetusta selvityksestä on käynyt ilmi, että suomalaisten kasvisten ja
hedelmien kulutus on huomattavasti matalampaa kuin mitä terveyden kannalta on toivot-
tavaa. Siksikin valiokunta pitää erittäin myönteisenä, että nyt käynnistetään koulujakelutu-
ki, joka kattaa perinteisen koulumaidon lisäksi myös kasvisten, hedelmien ja marjojen ja-
kelun. Ministeri Tiilikaisen esityksestä koulumaitotukea tullaan nyt painottamaan myös
luomumaidolle. Tämän päätöksen taustalla on valtioneuvoston periaatepäätös kestävien
2



Pöytäkirjan asiakohta PTK 54/2017 vp
ympäristö- ja energiaratkaisujen edistämisestä julkisissa hankinnoissa. Tässä linjauksessa
suositellaan luomulle 20 prosentin osuutta vuoteen 2020 mennessä, eli myös julkisissa
keittiöissä tarjotusta ruoasta tulee olla luomua 20 prosenttia vuoteen 2020 mennessä. Esi-
tyksessä onkin pidetty johdonmukaisena, että luomun käyttöä edistetään myös koulujake-
lujärjestelmän mahdollistamissa puitteissa. Tukitasoista on tarkoitus säätää valtioneuvos-
ton asetuksella. Tällöin voidaan myös arvioida tarkemmat tuotekohtaiset vaikutukset sekä
luomun ja tavanomaisen rinnakkaiselo tässä asiassa.

Arvoisa puhemies! Hedelmien osalta valiokunta kiinnittää huomiota siihen, että suoma-
laiset syövät jo tällä hetkellä esimerkiksi makeita banaaneja toiseksi eniten maailmassa, jo-
ten niiden kulutusta tai muiden tuontihedelmien kulutusta on turha enää lisätä. Valiokunta
korostaakin, että tukitoimenpiteet tulee kohdistaa laadukkaisiin kotimaisiin kasviksiin,
[Ville Skinnari: Nauris! — Naurua] jolloin myös hyöty elinkeinon ja maan kokonaista-
louden näkökulmasta on paras mahdollinen. Lisäksi myös hedelmien ja vihannesten han-
kinnassa tulee korostaa sesonkiluonteisuutta sekä lähituotannon ja lyhyiden kuljetusmat-
kojen huomioonottamista. Toivonkin, että tällä tuella tullaan mahdollistamaan eri puolille
Suomea erityisiä lähiruokapäiviä tai -viikkoja syksyllä, jolloin satokausi on parhaimmil-
laan ja kotimaisessa tarjonnassa on laajaa ja laadukasta valinnanvaraa. [Timo Harakka:
Naurista!] — Esimerkiksi naurista.

15.44 Harry Wallin sd: Arvoisa rouva puhemies! Puheenjohtaja Kalmari esitteli hyvin
tämän yksimielisen mietinnön, mutta haluan korostaa joitakin asioita vielä.

Asiantuntijakuulemisessa kävi ilmi, että suomalaisten kasvisten sekä hedelmien kulutus
on huomattavasti matalampaa kuin mitä terveyden kannalta on toivottavaa — tätähän
myöskin puheenjohtaja Kalmari esittelypuheenvuorossaan korosti. Sen vuoksi on pidetty
tarpeellisena, että Euroopan unionin niin sanottu kouluhedelmäohjelma otetaan käyttöön
myös Suomessa. On siis erittäin hyvä, että nyt käynnistetään koulujakelutuki, joka kattaa
koulumaidon lisäksi myös kasvisten, hedelmien ja marjojen jakelun. Valiokunta korostaa
myös sitä, että Suomen koulujakelujärjestelmällä tulee edistää paikallisten tuotteiden käyt-
töä.

Sitten on pakko nostaa esille myöskin se, että me pitkään keskustelimme valiokunnassa
tietenkin siitä, että kun tätä luomumaitotukea huomattavasti nyt korotetaan, niin siitä on
kuitenkin sitten seurauksena se, että rajallisen tukimäärän lisäksi voimakas kohdentumi-
nen luomutuotteille voi johtaa siihen, että jaettavia tuotteita on määrällisesti vähemmän
kuin aikaisemmin.

Suomalaiset syövät jo tällä hetkellä paljon tuontihedelmiä. Onkin tärkeää, että kouluja-
kelutuki kohdistuisi erityisesti kotimaisiin marjoihin, hedelmiin ja kasviksiin. Myös seson-
kiajattelu on hyvä lähtökohta.

15.45 Jari Myllykoski vas: Arvoisa rouva puhemies! Kiitoksen sana myös hyvästä, yti-
mekkäästä esittelystä, minkä valiokunnan puheenjohtaja tästä aiheesta kävi täällä. Muuta-
mia huomioita kuitenkin.

Vaikka tämä on edistysaskel luomulle, niin pitää myös pysyä niissä realiteeteissa, mitä
tämä voi myös tuottaa. Ja on nyt todettava, että luomutuotanto, joka ehkä ympäristönäkö-
kulman huomioon ottaen on suositeltavampaa, ei ravintoarvoiltaan ole yhtään sen kum-
mallisempaa kuin normaalistikaan tuotettu elintarvike.
3



Pöytäkirjan asiakohta PTK 54/2017 vp
Jos jotakin tässä on huonoa, niin se, että tämä kuihduttaa nyt maitotuotteiden kouluruo-
kailuun käytettävyyttä. Eli kun tässä on mukana vain nestemäiset maitotuotteet eli piimä ja
maito, niin tämä tavallaan kaventaa nyt näitä mahdollisuuksia, että meillä voisi olla juus-
toja ja jukurtteja tämän piirissä, koska niitäkin lähituotannossa, enemmänkin, tuotetaan.
Eli tämä kaventaa tätä tuotesortimenttia, ja kun luomumaitotuotantolaitoksia on Suomes-
sa, voisiko sanoa, melko vähän, niin tämä tavallaan alueellisestikin vääristää vähän eri tuo-
tantosuuntien ja eri alueiden maidontuottajien asemaa ja erityisesti meijeripuolella.

Hyvää tässä on se, niin kuin tässä monessa puheenvuorossa on jo tuotu esille, että nyt
nämä kausituotteet toivottavasti ovat kotimaisia: eihän tämä direktiivi millään lailla vel-
voita siihen, mutta uutta hankintalakia oikein tulkiten, niin kuin edustaja Pirttilahti toi esil-
le, me pystymme kyllä suuntaamaan, jos me otamme vaikkapa hiilijalanjäljen kriteeriksi,
kuinka kunnat tekevät näitä päätöksiä.

Mutta se, että luomuun siirrytään näin voimakkaassa määrin ja ohjaavasti, tarkoittaa si-
tä, että jos halutaan pitää nykytasoinen kouluruokailu ja siirrytään luomuun, kuntien kus-
tannukset tulevat kasvamaan joiltakin osin eli maksumies on se kunta ja kuntalaiset. Mutta
ehkä me haluamme ja kunnissa halutaan siitä huolimatta, että luomua edistetään, kuitenkin
kouluruokailun pitää olla tällä tasolla kuin se on nyt — ja sitä olisi kyllä mielestäni huo-
mattavasti enemmän kehitettävä, ei vain pidettävä tällä tasolla.

Arvoisa rouva puhemies! Uudistuksen hyvyys on siinä, että tällä monipuolistetaan nyt
meidän kouluruokailun mahdollisuuksia, kun tänne tulevat marjat ja vihannekset.

15.48 Markku Eestilä kok: Arvoisa rouva puhemies! Hallituksen tavoitteena on edistää
luomu- ja lähiruokaa, ja tämäkin hallituksen esitys tukee sitä. Valiokunta korosti mietin-
nön eräässä kohdassa sitä, että täytyy edistää paikallisten ja alueellisten tuotteitten asemaa
tässä jakeluketjussa, mikä liittyy kouluihin. Ja täytyy muistaa vasta säädettyä hankintala-
kia, jossa myös edistettiin pienten tuottajien ja yritysten mahdollisuuksia kilpailutuksessa,
eli tällä tavalla nämä hallituksen linjaukset sitten alkavat näkyä lainsäädännössä. Tämäkin
viimeinen, mitä nyt käsitellään, on esimerkki siitä, mitenkä nämä hallituksen strategiset
linjaukset muodostuvat lainsäädännöksi.

15.49 Ritva Elomaa ps: Arvoisa puhemies! Valiokunnan puheenjohtaja esitti hyvin tä-
män esityksen, elikkä edistetään kotimaista ruoantuotantoa ja kotimaisuutta myös kouluis-
sa. Kouluruokailu edistää oppilaan ja opiskelijan terveyttä, työskentelytehoa ja hyviä tapo-
ja. 85 prosenttia koululaisista syö päivittäin kouluruokaa, mutta 13—17-vuotiaista vain 65
prosenttia, eli joka kolmas heistä ei syö lämmintä ruokaa ollenkaan vaan korvaa sen vaik-
ka makeisilla. 

On erittäin tärkeää, että koulussa syödään kotimaista puhdasta ruokaa. Tässä tapaukses-
sa luomutuotantoa tuetaan, mutta täytyy muistaa, että se tavallinen ruoantuotanto sieltä
pelloilta sinne pöytiin on myös periaatteessa luomua, koska se on hyvin puhdasta. Kaikin
puolin koululaisten ruokailua pitää tukea, ja sen on oltava ilmaista ruokailua tulevaisuu-
dessakin. 

Se, että meillä on kotimainen tuotanto, on ehdottoman tärkeää. Olemme kyllä lukeneet
viime aikoina myös, että on hyvin paljon kritisoitu sitä. Mitä Suomessa kannattaa tuottaa,
jos ei elintarviketuotanto kannata? Täytyy huomioida se, että huoltovarmuus on tärkeää, ja
se, että me saamme kotimaista hyvää tuotantoa, ja se, että niin moni välikäsi saa myös elan-
non, kun Suomessa pystytään tuottamaan elintarvikkeita.
4



Pöytäkirjan asiakohta PTK 54/2017 vp
15.51 Ville Vähämäki ps: Puhemies! Tämä hallituksen esitys toteuttaa hyvin sitä ideolo-
giaa, että lähellä tuotettu ja lähellä kulutettu, aivan täsmälleen kuten hallitus on toivonut-
kin. Oikeastaan tässä toivoisin, että pienet kunnat ja mikseivät isommatkin tekisivät niitä
hankintapäätöksiä siten, että suosittaisiin niissä hankintapäätöksissä niitä paikallisia pie-
niä tuottajia, jotta se kaikki hyvä heijastuisi siihen lähelle, kotiseudulle. — Kiitos.

15.52 Harry Wallin sd: Arvoisa puhemies! En haluaisi pitkittää, mutta nyt pitää palata tä-
hän hallituksen esitykseen ja tähän mietintöön. Tässähän nyt esitetään uudistetun koulu-
maitotuen säännökset niin, että siihen tulee myöskin hedelmien ja vihannesten käyttö. Täs-
sä ei rahoiteta koko kouluruokailua, vaan tässä tämä EU:n koulumaitotuki nyt suunnataan
pääsääntöisesti luomulle ja sen lisäksi tulevat hedelmät ja vihannekset. Että ei tämä nyt
kuitenkaan sen laajempi kouluruokailureformi ole kuin vain tämän pienen osan osalta.

Yleiskeskustelu päättyi.

Eduskunta hyväksyi hallituksen esitykseen HE 21/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


