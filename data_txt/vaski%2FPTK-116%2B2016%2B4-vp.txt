















































DEMB3EC.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

4. Hallituksen esitys eduskunnalle laiksi kansaneläkkeen ja eräiden muiden etuuksien vuo-
den 2017 indeksitarkistuksista sekä laeiksi kansaneläkeindeksistä annetun lain 2 §:n ja toi-
meentulotuesta annetun lain 9 §:n muuttamisesta

Hallituksen esitys HE 149/2016 vp
Valiokunnan mietintö StVM 26/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on sosiaali- ja terveysvaliokunnan mietintö StVM
26/2016 vp. Nyt päätetään lakiehdotusten sisällöstä.

Keskustelu

18.34 Tuula Haatainen sd (esittelypuheenvuoro):  Arvoisa herra puhemies! Käsittelyssä
on hallituksen esitys laiksi kansaneläkkeen ja eräiden muiden etuuksien indeksitarkistuk-
sista vuodelle 2017 sekä kansaneläkeindeksistä annetun lain ja toimeentulotuesta annetun
lain pykälien muuttamisesta. Valiokunta on kuullut asiantuntijoita.

Tässä esityksessähän esitetään: Tämän lakiehdotuksen mukaisesti kansaneläkeindeksi
jäädytettäisiin pysyvästä lainsäädännöstä poiketen tämän vuoden, 2016, tasolle ja tämän li-
säksi kansaneläkeindeksiä alennettaisiin 0,85 prosentilla. Tämä koskisi siis kansaneläkkei-
tä, takuueläkettä ja sellaisia etuuksia, joita tarkistetaan kansaneläkeindeksin mukaisesti.
Näitä etuisuuksia ovat muun muassa vammaisetuudet, rintamalisät, työttömyysturvalain
mukainen peruspäiväraha, työmarkkinatuki sekä lapsikorotus. Tämä koskisi myös lääke-
korvausten vuotuisia omavastuurajoja. Tähän esitykseen sisältyy myös toimeentulotuesta
annetun lain muuttaminen, jonka mukaisesti toimeentulotuen perusosan määrän korottami-
sella turvataan se, että toimeentulotuen perusosan taso nousee pysyvän lainsäädännön
määräämän tasokorotuksen mukaisesti, eli alennus ei koskisi siis sitä.

Valiokunta toteaa, että tämän pysyvän lainsäädännön mukaan kansaneläkeindeksiin si-
dottuja eläkkeitä ja muita etuuksia pitäisi vuonna 2017 eli ensi vuonna korottaa valiokun-
takäsittelyn aikana tarkentuneen laskelman mukaan 0,5 prosenttia. Tämän ehdotuksen ar-
vioidaan vähentävän pysyvän lainsäädännön mukaiseen korotukseen verrattuna vuonna
2017 eläke- ja muita etuusmenoja yhteensä 77,5 miljoonaa euroa. Vaikutus julkiseen talou-
teen on kuitenkin tätä suurempi. Nimittäin kansaneläkeindeksin jäädytys sekä kansaneläk-
keiden alennus vaikuttavat myös eläkkeiden verotukseen, sillä sekä valtion verotuksen että
kunnallisverotuksen eläketulovähennyksen täydet määrät ovat sidottuja kansaneläkkeen
määrään. Tuloraja, jonka ylittämisen jälkeen eläkeläinen joutuu maksamaan tuloveroa,
siirtyy näin ollen alemmaksi. Kokonaisuutena on arvioitu, että verotulot kasvavat tämän
esityksen johdosta 30 miljoonalla eurolla.
 Tarkistettu
4.1



Pöytäkirjan asiakohta PTK 116/2016 vp
Tämä indeksin alennus koskee myös toimeentulotuen perusosaa. Valiokunnan mielestä
on hyvä kuitenkin, että hallitus esittää, että laissa säädettyä toimeentulotuen perusosaa tä-
män vuoksi korotetaan. Valiokunta hyväksyy tämän indeksijäädytyksen ja alennuksen
mutta sosiaaliturvajärjestelmän kokonaisuuden kannalta pitää ongelmallisena, jos syype-
rusteisen perusturvan ensisijaisuus viimesijaiseen ja tarveharkintaiseen toimeentulotukeen
nähden jatkuvasti heikentyy. Heikennykset ovat osaltaan vahvistamassa pienituloisten toi-
meentulotukiriippuvuuden lisääntymistä ja pitkittymistä, mikä helposti syventää kannus-
tinloukkuja ja estää työllistymistä.

Valiokunta ehdottaa myös, että tätä hallituksen esitystä muutettaisiin niin, että rintama-
lisä, ylimääräinen rintamalisä sekä veteraanilisä jätetään tämän 0,85 prosentin indeksialen-
nuksen ulkopuolelle sotiemme veteraanien etuuksien suojelemiseksi. Näin ollen yksityis-
kohtaisissa perusteluissa todetaan, että valiokunta ehdottaa pykälämuutokset eli 1. lakieh-
dotuksen 1 §:ään lisättäväksi yhden uuden momentin, 2 momentin, jossa säädetään, että
rintamalisän, ylimääräisen rintamalisän sekä veteraanilisän vuonna 2017 maksussa oleva
määrä vastaa vuoden 2016 määrää seuraavaan tarkistukseen saakka. Näitä ylimääräisen
rintamalisän saajia on noin 8 500, ja tarkistuksia tullaan vuonna 2017 tekemään arviolta
noin 300.

Tämän hallituksen esityksen käsittelyssä äänestettiin tästä lakiehdotuksesta, mutta hal-
lituksen esitys ja nämä muutetut esitykset tulivat hyväksytyiksi. Näin ollen sosiaali- ja ter-
veysvaliokunnan päätösehdotus on, että eduskunta hyväksyy muutettuna hallituksen esi-
tykseen 149/2016 sisältyvät 1.-3. lakiehdotuksen valiokunnan muutosehdotuksien kanssa.
Tähän ehdotukseen sisältyy myös kaksi vastalausetta. — Kiitos.

18.39 Anneli Kiljunen sd: Arvoisa herra puhemies! Hallitus jatkaa myös vuonna 2017
kylmää leikkauslinjaansa, joka kohdistuu kaikkein kovimmin pienituloisimpien ihmisten
arjen toimeentuloon. Hallitus aikoo leikata kansaneläkeindeksiä 0,85 prosentilla ja jäädyt-
tää indeksin tämän vuoden tasolle saavuttaakseen säästöjä julkiseen talouteen. Leikkaus
kohdistuu siis pienimpiin etuuksiin, jotka on sidottu kansaneläkeindeksiin. Hallitus antoi
jo tänä vuonna etuuksien tason laskea noin 0,4 prosentilla, kun kansaneläkeindeksi painui
miinukselle. Lisäksi indeksi tullaan jäädyttämään tälle alemmalle tasolle vuosiksi 2017—
2019. Muutokset näkyvät laajasti pienituloisten elämässä. Indeksijäädytys ei koske vain
myönnettävien etuuksien tasoa vaan myös monia muita KEL-indeksiin sidottuja euromää-
riä ja tulorajoja etuuksien määrittelyssä.

Indeksijäädytyksellä ja kansaneläkeindeksin alennuksella on pysyvä, kumulatiivinen
vaikutus etuuksien tasoon, sillä indeksin muutosta ei ole tarkoitus myöhemmin hyvittää.
Ennusteiden mukainen hintakehitys tulevina vuosina tarkoittaa, että normaalit indeksiko-
rotukset vuodesta 2016 vuoteen 2019 olisivat yhteensä noin 2,8 prosenttia. Esitetty 0,85
prosentin alennus merkitsee siten ennustettuun normaaliin kehitykseen verrattuna noin 3,5
prosentin alennusta etuustasoon. Ehdotettu indeksin alennus laskisi työmarkkinatuen pe-
ruspäivärahaa kuukausitasolla reilut 6 euroa vuonna 2017. Erotus pysyvän lainsäädännön
mukaiseen indeksitarkistukseen olisi peruspäivärahan osalta arviolta noin 9 euroa. Kan-
saneläkkeen osalta alennus olisi 5,45 euroa kuukaudessa ja erotus pysyvän lainsäädännön
mukaiseen indeksikorotukseen 8,17 euroa.

Leikattavien sosiaaliturvaetuuksien taso on jo valmiiksi alhainen. Euroopan neuvoston
sosiaalisten oikeuksien komitea on jo aiemmin huomauttanut Suomea liian alhaisesta so-
siaaliturvan vähimmäistasosta. Nyt esitetyt leikkaukset heikentävät sosiaaliturvan vähim-
2



Pöytäkirjan asiakohta PTK 116/2016 vp
mäistasoa edelleen. Leikkausten yhteisvaikutukset ovat huomattavat kotitalouksissa, jotka
saavat useaa etuutta. Laskelmien mukaan tuloerot lisääntyvät ja köyhyysaste kasvaa. Leik-
kausten vaikutusta kaikkein pienituloisimmissa kotitalouksissa lieventää se, ettei indeksi-
leikkaus koske toimeentulotuen perusosaa. Toisaalta on ilmeistä, että leikkaukset lisäävät
ja monessa tapauksessa pitkittävät pienituloisten kotitalouksien riippuvuutta toimeentulo-
tuesta. Tämä voi pahentaa tulosidonnaisiin etuuksiin liittyviä kannustinongelmia. 

Perusturvan indeksijäädytys ja -leikkaukset heikentävät syyperusteisen sosiaaliturvan
ensisijaisuutta viimesijaiseen sosiaalihuollon toimeentulotukeen nähden. Perusturvan ja
asumistuen indeksijäädytykset ja -leikkaukset sekä lapsilisän alentaminen kasvattavat toi-
meentulotukimenoja. Pidemmällä aikavälillä kehitys johtaa syyperusteisen perusturvan ja
asumistuen merkityksen vähenemiseen ja vastaavasti tarveharkintaisen ja kotitalouskoh-
taisen toimeentulotuen roolin kasvamiseen toimeentuloturvassa ja asumisen tuissa.

On huomattava, että jälleen vaikutusten arviointi on jäänyt lähinnä opposition, tutkimus-
laitosten, kansalaisjärjestöjen ja eduskunnan tietopalvelun tehtäväksi. Hallituksen esityk-
sessä vaikutusten arviointi ihmisten arjen toimeentuloon on jätetty käytännössä tekemättä.

Kansaneläkeindeksin pitää seurata hintakehitystä. Edellytämme, että hallitus peruu koh-
tuuttoman leikkauksen pienimpiin etuuksiin. Ostovoiman turvaava indeksikorotus palau-
tuu suoraan kulutukseen ja turvaa arjen hyvinvointia. 

Näillä perusteilla emme hyväksy hallituksen tekemää esitystä ja tulemme toisessa käsit-
telyssä esittämään tämän lakiesityksen hylkäämistä.

18.44 Sari Tanus kd:  Arvoisa herra puhemies! Hallitus toteuttaa talousarvioesityksessä
kevään kehyspäätöksessä linjaamansa 0,85 prosentin leikkauksen kaikkiin indeksisidon-
naisiin etuuksiin. Eli ehdotetaan lakia kansaneläkkeen ja eräiden muiden etuuksien vuoden
2017 indeksitarkastuksista, joiden mukaisesti kansaeläkeindeksi jäädytettäisiin pysyvästi
lainsäädännöstä poiketen vuoden 2016 tasolle, ja tämän lisäksi kansaneläkeindeksiä alen-
nettaisiin sillä 0,85 prosentilla. 

Esityksen mukaan muutos koskisi, niin kuin on jo todettu, kansaneläkkeitä, takuueläket-
tä ja muita sellaisia etuuksia, joita tarkistetaan kansaneläkeindeksin perusteella tai jotka
ovat muuten sidottuja kansaneläkkeen määrään. Tällaisia muita etuuksia ovat muun muas-
sa vammaisetuudet, työttömyysturvalain mukainen peruspäiväraha, työmarkkinatuki sekä
lapsikorotus. Muutos koskisi myös kansaneläkeindeksiin sidottuja etuuksien määräytymis-
perusteita sekä rahamääriä, kuten lääkekorvausten vuotuisen omavastuun rajaa.

On huomattava, että hallituksen esittämät toimenpiteet kohdistuvat niihin ihmisiin, jot-
ka ovat jo muutenkin yhteiskunnassa heikommassa asemassa. Tämän lisäksi hallitus koh-
distaa myös monia muita leikkaustoimenpiteitä samaan ihmisryhmään, ja katson, että eri
toimenpiteiden yhteisvaikutuksesta seuraa kohtuuton ja inhimillisyysvajetta korostava
lopputulos.

En voi hyväksyä näitä hallituksen esittämiä toimenpiteitä ja olen jättänyt ehdotukseen
vastalauseen ja esitän lakiehdotuksen hylkäämistä.

Toinen varapuhemies Arto Satonen: Esitykset hylkäämisestä tulevat sitten toisessa kä-
sittelyssä.

18.46 Merja Mäkisalo-Ropponen sd:  Arvoisa puhemies! Tälläkin lakiesityksellä hei-
kennetään kaikkein pienituloisimpien ihmisten arjen toimeentuloa ja lisätään esimerkiksi
3



Pöytäkirjan asiakohta PTK 116/2016 vp
eläkeläisköyhyyttä. Erityisen huolestuttavaa on se, että indeksijäädytyksellä ja kansanelä-
keindeksin alennuksella on pysyvä kumulatiivinen vaikutus etuuksien tasoon, sillä indek-
sin muutosta ei ole tarkoitus myöhemminkään hyvittää.

Leikattavien sosiaaliturvaetuuksien taso on jo tällä hetkellä valmiiksi alhainen, ja Eu-
roopan neuvoston sosiaalisten oikeuksien komiteahan on jo aiemmin huomauttanut Suo-
mea liian alhaisesta sosiaaliturvan vähimmäistasosta. Nyt nämä leikkaukset heikentävät
tätä sosiaaliturvan vähimmäistasoa edelleenkin. Nämä leikkausten yhteisvaikutukset ovat
huomattavat erityisesti niissä kotitalouksissa, jotka saavat useaa eri etuutta. Näillä päätök-
sillä tuloerot lisääntyvät ja köyhyysaste kasvaa edelleenkin. Toisaalta on myöskin ilmeistä
se, että nämä leikkaukset lisäävät ja monessa tapauksessa pitkittävät pienituloisten kotita-
louksien riippuvuutta toimeentulotuesta.

Jo tällä hetkellä monet eläkeläiset kertovat, että joutuvat valitsemaan ruuan ja lääkkei-
den välillä. Tämmöisiä viestejä ja yhteydenottoja saan lähes viikoittain, ja kun kerron sit-
ten näille ihmisille, että heillä on kyllä oikeus toimeentulotukeen, niin he vastaavat useim-
miten minulle, että en mene hakemaan toimeentulotukea, sillä se on niin nöyryyttävää. He
mieluummin tinkivät vaikka siitä omasta ravitsemuksestaan tai sitten vaihtoehtoisesti lääk-
keistä. Voikin kysyä, miten hallitus voi kohdella Suomen työllään rakentaneita ihmisiä täl-
lä tavalla. Ei taida takuueläkkeen pieni nosto lämmittää näiden ihmisten mieltä.

Tämänkin lakiesityksen kohdalla on todettava, kuten demarien, vihreiden ja vasemmis-
toliiton vastalauseessakin sanotaan, että vaikutusten arviointi on jäänyt jälleen tekemättä.
Näitä vaikutusten arviointeja on kyllä löydettävissä — muun muassa tutkimuslaitokset,
kansalaisjärjestöt ja eduskunnan tietopalvelu kyllä ovat osoittaneet tämänkin lakiesityksen
eriarvoisuutta ja köyhyyttä lisääväksi — mutta hallitus laiminlyö jatkuvasti lakiesitystensä
vaikutusten arvioinnin. Erityisen huolestuttavaa, kuten lapsilisäkeskustelussa kävi esille,
on se, että hallitus ei lainkaan arvioi eri lakien yhteisvaikutuksia, ja se aiheuttaa näitä ku-
mulatiivisia seurauksia ja sitä, että samat säästöt kohdistuvat aina, uudestaan ja uudestaan
samoihin ihmisiin ja samoihin perheisiin.

18.49 Aino-Kaisa Pekonen vas: Arvoisa herra puhemies! Nämä leikkaukset todella koh-
distuvat kaikkein heikoimmassa asemassa oleviin, kaikkein pienituloisimpiin ihmisiin, ku-
ten tässä edellä jo edustajat Kiljunen ja Mäkisalo-Ropponen ovat sanoneet.

Täytyy kyllä hieman hämmästellä tämän hallituksen arvoja. Täällä salissa kyllä toistel-
laan, kuinka vaikeaa on leikata sieltä ja täältä, aivan kuin tuon edellisen asian käsittelyn yh-
teydessä, kun lapsilisiä leikattiin, mutta samaan aikaan sama hallitus tekee veronkeven-
nyksiä, joista hyötyvät eniten ne, joilla on suurimmat tulot.

Tämä esitys, mikä on nyt tässä meillä käsittelyssä, koskee kaikkia kansaneläkeindeksiin
sidottuja etuuksia. Leikkaus kohdistuu kansaneläkkeen, perhe-eläkkeen ja kansaneläk-
keen lapsikorotuksen lisäksi muun muassa vammaisetuuksiin, työttömyysturvan peruspäi-
värahaan, työmarkkinatukeen, sairauspäivärahaan, vanhempainpäivärahaan ja erityishoi-
torahan vähimmäismääriin, kuntoutus- ja kuntoutusrahaetuuksiin, kotihoidon ja yksityi-
sen hoidon tukeen sekä osittaiseen hoitorahaan ja joustavaan hoitorahaan.

Arvoisa puhemies! Minä olen erityisen pahoillani siitä, että hallitus ei tee vaikutusten ar-
viointia esityksiinsä. Minun mielestäni on aivan kestämätöntä politiikkaa tehdä esityksiä,
saattaa ne voimaan ja katsoa sitten, mitä niistä seuraa.

Puhemies! Vasemmistoliiton eduskuntaryhmä ei voi hyväksyä tätä hallituksen esitystä
ja tulee kannattamaan hylkäysesitystä.
4



Pöytäkirjan asiakohta PTK 116/2016 vp
18.51 Hannu Hoskonen kesk:  Arvoisa herra puhemies! Käsittelyssä oleva hallituksen
esitys kansaneläkkeen ja muiden etuuksien vuoden 2017 indeksitarkistuksista on tietenkin
osa hallituksen valitsemaa linjaa. Siinä ei ole sen kummempaa kommentoitavaa. Joku linja
on pakko valita, ja julkista taloutta on pakko tervehdyttää.

Kun tässä edustaja Mäkisalo-Ropposen, samoin myös edustaja Pekosen, puheenvuoros-
sa peräänkuulutettiin näitä vaikuttavuusarvioita, niin onhan täällä, hallitus on totta kai niitä
määrällisen verran tehnyt, ja valiokuntakin ottaa kantaa tähän leikkauksen määrään to-
deten: "Kun otetaan huomioon toimeentulotuen perusosan korotus, lähes kaikilla kotita-
louksilla indeksileikkauksesta aiheutuva euromääräinen tulojen menetys vuositasolla on
alle 100 euroa ja noin 40 prosentilla muutos tuloissa on korkeintaan 10 euroa suuntaansa.
Yli 100 euron menetys aiheutuu 2 prosentille kotitalouksista. Näin esityksen tulonjakovai-
kutukset jäävät hyvin pieniksi." Ihan suora lainaus sosiaali- ja terveysvaliokunnan mietin-
nöstä. Eli onhan tätä asiaa pohdittu, niin että tarkoittavatko opposition kansanedustajat,
että tähän perustettaisiin 200 uutta virkaa tekemään erilaisia arvioita? Sellaiset ajatukset,
että tätä byrokratiaa lisättäisiin tässä taloustilanteessa ja yleensäkin talouden jäykistämi-
seksi, eivät ole tästä maailmasta, niin että toivoisin, että tässä asiassa myös oppositio pik-
kuisen eläisi tätä aikaa.

Minkä takia te ette, arvoisat opposition kansanedustajat, tule siihen ajatteluun mukaan,
että tällä hetkellä Suomessa pyörii sellainen kustannusautomaatti, johon ei tällä kansakun-
nalla enää kerta kaikkiaan ole varaa? Ja se nimenomaan perustuu näiden suurten kaupun-
kien asumiseen ja siinä ympäristössä luotuun kustannusautomaattiin. Asumistukea makse-
taan ensi vuoden budjetista lähes 2 miljardia euroa ja toimeentulotukea noin 850 miljoo-
naa euroa, josta sivistyneiden arvioiden mukaan puolet menee asumiskustannuksiin. Elik-
kä olemme luoneet tällä keskittämisen valtavalla vimmalla hirvittävän kustannusautomaa-
tin, joka on näihin indeksileikkauksiin verrattuna jättimäinen. Nämä indeksileikkaukset
ovat itikan ininä valtavan myrskyn keskellä verrattuna siihen hätään, tuskaan ja köyhyy-
teen, mitä tämä valtava asumiskustannusten nousu tässä maassa aiheuttaa.

Ja mitalilla on totta kai toinenkin puoli. Kun kotimaakunnassani tai kotikunnassani yri-
tetään jotakin työpaikkaa jonnekin metsään taikka pellolle saada, niin kyllä Vihreän liiton
valittajat ovat siellä ensimmäisenä tekemässä peukalonhangallisen valituksia, jotta ei tuota
saa tehdä eikä tätä saa tehdä eikä sitä saa tehdä. Siinä menettää moni nuori perhe työpaik-
kansa, moni lapsi menettää koulutiensä, ja sen jälkeen, kun tulee tilanne eteen, että ei ole
rahaa, niin sitten huudetaan täällä eduskunnassa, kun indeksitarkistuksia tehdään. Palatkaa
nyt jo, hyvät ihmiset, tähän maailmaan. Mitä te oikein aiotte? Te näette muutaman kym-
menen miljoonan euron leikkauksia ja silmät ummistatte miljardien menoeriltä. Sekö on
teidän taloudenpitoanne? Pikkuisen ihmettelen.

Olen monesti miettinyt, olisinko tässä asiassa hiljaa, mutta nyt en enää voi olla. (Laura
Huhtasaari: Hyvä!) Jos te kuvittelette, hyvät opposition kansanedustajat, että tämän asian
te voitte ikään kuin lakaista maton alle ja olla hiljaa ja toivoa, että joku äänestäjä kuulee sen
77 miljoonan euron yhteisvaikutuksen, mikä tästä indeksistä tulee kokonaan, mikä säästö
tulee — 77,5 miljoonaa euroa tulee säästöä — mikä on käytännössä pois näiltä eläkkeen-
saajilta ja edunsaajilta, tämäkö on teidän mielestänne se maailman isoin juttu? Te ummis-
tatte silmänne 2 500 miljoonan euron menoilta, ikään kuin ne olisivat itsestäänselvyys.
Työttömyys maksaa tässä maassa noin 5 miljardia euroa. Mikä on se hätä, mitä työttömyys
aiheuttaa ihmiselle ja perheelle ja etenkin niille perheille, joissa on pieniä lapsia? Samaan
aikaan ollaan luomassa aivan jättimäisiä kustannuksia erilaisella ympäristöbyrokratialla.
5



Pöytäkirjan asiakohta PTK 116/2016 vp
Meillä on siitä esimerkkejä. Voisin luetella kolme tuntia yhteen putkeen, mutta säästän tei-
dät siltä luettelolta. Mutta te itsekin sen tiedätte, mitä se on.

Elikkä keskusteltiin tänään Talvivaarasta, ja tuntui tämänkin salin mielipiteessä, että se-
kin joutaisi panna kiinni — ja puolitoistatuhatta työtöntä lisää. Juuri saimme kuulla, että
Uuteenkaupunkiin syntyy tuhat uutta työpaikkaa. Riemuitkaamme siitä yhdessä, että jo-
tain on tapahtumassa positiiviseen suuntaan. Jos esimerkiksi edustaja Mäkisalo-Ropponen
kuvittelee, että valtiolta löytyy jostakin kassa, jolla pystytään etuuksia loputtomiin maksa-
maan niin, että niillä ei ole mitään vaikutuksia Suomen kansantalouteen ja ennen kaikkea
siihen, että olemme velassa kuin tervanvetäjät ja velkoja jonain päivänä vaatii meiltä kor-
koa, niin jos kolme kansainvälistä luottoluokittajaa pudottaa meidän luokitustamme sillä
keinoin, että menetämme yhden prosenttiyksikön — tulee korkoa lisää Suomen lainoille
— se on miljardin, vähän yli. Siinä menee kyllä lapsi pesuveden mukana komeasti. Ja tääl-
lä me kiistelemme 77,5 miljoonasta eurosta. On totta, että se on pieniltä, vähäväkisiltä ih-
misiltä pois, mutta tässä maassa on kuitenkin sosiaaliturva, jolla kaikille ihmisille mahdol-
lisuus elämiseen annetaan aina, eikä ketään heitetä laidan yli. Kukaan ei jää nälkään, eikä
kukaan jää pihalle. Tämä on tärkeää muistaa.

Eli toivon, että oppositio tässäkin asiassa ottaisi lusikan kauniiseen käteen ja tekisi sen
suuresti ihailemani tasavallan presidentti Mauno Koiviston sanonnan mukaan, että "Arvaa
oma tilasi, anna arvo toisellekin". Näiden pikkupisaroiden arviointi tässä salissa miljardien
mennessä ohi silmien on minun mielestäni hurskastelua, jonka ymmärtäminen on minulle
täydellisesti mahdotonta.

18.57 Toimi Kankaanniemi ps: Herra puhemies! Näiden päätösten tekeminen ei ole tie-
tenkään helppoa eikä mieluista varmaankaan kenellekään meille. En ollut täällä viime vaa-
likaudella, mutta löysin täältä tiedon, kuinka ollakaan, että 26.—27.3.2014 eli samassa ke-
hysriihessä, josta jo äskeisen asian yhteydessä mainitsin — sosialidemokraatit ja vihreät
olivat mukana, vasemmistoliitto oli vielä mukana mutta toki irtautui päätöksestä — tehtiin
päätös näiden indeksien leikkaamisesta 1,6 prosenttiyksiköstä 0,4:ään eli 1,2 prosenttiyk-
sikön leikkaus silloiseen indeksiin. Se merkitsi arvion mukaan sitä, että 150 miljoonaa elä-
keläisiltä pois — samoilta eläkeläisiltä, joita tämä koskee. Tämä nyt leikkaa 77 miljoonaa
kaiken kaikkiaan. Eli kaksi vuotta sitten sosialidemokraatit ja vasemmistoliitto — no, va-
semmistoliitto ei silloin, koska se hyppäsi silloin just oppositioon, mutta sosialidemokraa-
tit ja vihreät olivat valmiit leikkaamaan kaikkein pienimmistä eläkkeistä indeksikorotusta
1,2 prosenttiyksikön osuuden pois pysyvästi, ei sitä luvattu korvata koskaan. Se on tänä
päivänä eläkeläisköyhyyttä aiheuttanut varmasti, niin kuin silloin Eläkeläiset ry:n puheen-
johtaja Kalevi Kivistö kannanotossaan totesi ja totesi vielä, että samalla tuli lääkekorvauk-
sien alkuomavastuu, ja tämä pahensi pieneläkkeitten varassa elävien eläkeläisten tilannet-
ta. Eli valitettavasti nyt tämä hallitus, joka nyt istuu, tekee samaa syntiä kuin edellinen hal-
litus teki leikatessaan kaikkein heikoimmassa asemassa olevilta.

Herra puhemies! Jos sallitaan, niin palaan vielä hiukan kauemmas. Muistan hyvin, kun
vuosituhannen vaihteessa sosialidemokraattien johdolla kansaneläkkeen pohjaosa leikat-
tiin pienehköä työeläkettä saavilta. Se leikkaus tehtiin muistaakseni kolmen vuoden aika-
na indeksikorotusta vastaavalla leikkauksella, koska eläketurvaa ei voi leikata kerralla
niin, että se eläke alenisi, joten se hoidettiin tällä tavalla. Ja pysyvästi! Tähän päivään men-
nessä tuo leikkaus on vienyt miljardeja kaikkein pienituloisimmilta eläkeläisiltä. Se oli
Lipposen hallituksen erittäin hyvänä aikana tekemä päätös, pohjaosan leikkaus muistaak-
6



Pöytäkirjan asiakohta PTK 116/2016 vp
seni 120 000:lta kaikkein pienituloisimmalta eläkeläiseltä ja todellakin pysyvästi, ja näin
se edelleen jatkuu. Samaan aikaan tietysti työeläkeindeksiä heikennettiin, mutta se on nyt
sitten Kimmo Kiljusen hoidossa tällä hetkellä, niin että katsotaan, miten sosialidemokraa-
tit sen sitten hoitavat tässä, kun se tulee ensi vuoden puolella ilmeisesti tänne saliin.

Arvoisa puhemies! Puheenjohtaja Rinne esitteli sosialidemokraattien vaalitavoitteet ja
tämän vaalikauden politiikan linjaukset 20. päivä maaliskuuta 2015 eli aika tasan kuukausi
ennen viime eduskuntavaaleja. Tuossa esittelyssä hän totesi, että indekseistä leikataan 800
miljoonaa tällä vaalikaudella. No, tietysti kuntien valtionosuuksien indeksileikkaus oli sii-
nä pääasia, mutta kun kuntien valtionosuudet eivät tällä vaalikaudella edes nouse 800 mil-
joonaan euroon, niin se oli täysin hihasta vedetty summa, ellei siihen olisi otettu mukaan
myös eläkeläisten kurittamista kautta linjan ja niin edelleen. Mikä on vaalilupauksen arvo,
kun tällaisen 800 miljoonan euron indeksileikkauksen puheenjohtaja Rinne lupasi? Se on
valtava summa indekseistä, kun inflaatio on 1 prosentin luokkaa, ehkä hieman alle tällä
kaudella. Eli kaikki indeksit olisi leikattu pois kautta linjan. Tämä oli sosialidemokraattien
malli tälle vaalikaudelle. Nyt te vastustatte tätä leikkausta niin kuin kaikkia muitakin leik-
kauksia. Missä on teidän, vasemmisto ja vihreät, vastuunkantonne tässä tilanteessa? Viime
kaudella, niin kuin totesin, te lisäsitte julkista velkaa lähes 40 miljardia euroa. Työttömyys
kasvoi 112 000 henkilöllä, ihmisellä. Bruttokansantuote aleni kolmena vuonna. Tämän pe-
rinnön te annoitte tälle hallitukselle. Nyt on valitettavasti pakko tehdä monenlaisia toimen-
piteitä. Onneksi tämä hallitus poiketen teidän ajastanne on esimerkiksi takuueläkettä ker-
ran korottanut ja toinen korotuspäätös on jo tehty eli heikoimmassa asemassa olevien ase-
maa on tällä lailla parannettu. Myös muun muassa Yle-veron poistaminen näiltä kaikkein
pienimmän tulon varassa olevilta on terve ja hyvä toimenpide ja ennen kaikkea se, että nyt
on saatu pitkän pimeän kauden jälkeen työllisyys paranemaan, yritystoiminta nousuun, ja
tätä kautta talous on lähdössä vetoon, jota ei tapahtunut viime vaalikaudella ollenkaan.
Päinvastoin te velkaannutitte kunnat. Tällä hetkellä ensi vuoden budjetti esimerkiksi vah-
vistaa kuntataloutta kokonaisuudessaan 39 miljoonalla eurolla. Ei paljon, mutta se on val-
tava muutos siihen, mitä oli viime kaudella, kun kunnat velkaantuivat 7 miljardia euroa.
(Eduskunnasta: Voi mahoton! — Teuvo Hakkarainen: Kauhea syntilista!)

19.04 Krista Mikkonen vihr:  Arvoisa puhemies! Tämä esitetty leikkaus kohdistuu nyt
kaikkein pienituloisimpiin. Se leikkaa etuuksia, kuten kansaneläkettä, takuueläkettä, vam-
maisten etuuksia, työttömien peruspäivärahaa, työmarkkinatukea, lapsikorotusta, lääke-
korvausten omavastuuta, siis kaikkein heikoimmassa asemassa olevilta.

Edustaja Hoskonen totesi, että tämä on osa hallituksen valitsemaa linjaa. No, niinhän
tämä on. Hallituksen linja aiheuttaa sitä, että eriarvoisuus lisääntyy ja köyhyys lisääntyy.
(Toimi Kankaanniemi: Kuten viime kaudellakin!)

Erikoisinta nyt tässä edustajana ollessani on ollut se, että täällä tunnutaan kaikkia pää-
töksiä tai leikkauksia perusteltavan sillä, että joku joskus ennenkin on leikannut. Mutta kun
nämä leikkaukset tulevat tähän nykytilanteeseen — esimerkiksi perusturvassa tai koulutus-
leikkauksia tehtäessä on osittain jo menty liian pitkälle. Koulutuksesta on jo leikattu vaik-
ka kuinka paljon, ja perusturva on jo sillä tasolla, että Euroopan neuvoston sosiaalisten oi-
keuksien komitea on huomauttanut Suomea liian alhaisesta sosiaaliturvan vähimmäista-
sosta. Eihän silloin se peruste, että kun joskus ennenkin on leikattu, niin me leikkaamme
vielä lisää, ole kyllä kovin kestävä, koska valitettavasti ne leikkaukset tehdään siitä tasos-
7



Pöytäkirjan asiakohta PTK 116/2016 vp
ta, missä ne ovat sillä hetkellä, ei siitä, missä ne ovat olleet joskus, jolloin aiemmin on joku
leikannut.

No, totta on sekin, mitä täällä on paljon puhuttu, että työ on parasta sosiaaliturvaa ja on
meidän yhteinen etumme, että pystymme nostamaan työllisyysastetta. Kuitenkaan tässä
leikkauksessa, joka kohdistuu myös kansaneläkkeeseen, takuueläkkeeseen tai vammaisten
etuuksiin, näille ihmisille ei oikeastaan juurikaan ole apua siitä, vaikka työllisyysaste nou-
sisi, koska heidän omiin tuloihinsa se ei vaikuta, koska he eivät ole työelämässä mukana.
Toki kyllä toivon, että vammaisten kohdalla me pystyisimme luomaan työpaikkoja myös
niille ihmisille, jotka kykenevät tekemään työtä jos eivät kokoaikaisesti niin ainakin osit-
tain.

Sitten täällä on hallituksen puolella kritisoitu sitä, että miksi oppositio aina kritisoi sitä,
että vaikutusten arviointeja ei ole tehty. No joo, kyllähän tässäkin lakiesityksessä on tehty
jonkunlainen "vaikutusten arviointi", kun sinne on kirjattu, mitä nämä leikkaukset tarkoit-
tavat näille edunsaajille euromääräisesti kuukaudessa ja mitä ne tarkoittavat julkisiin me-
noihin tai kuntien verotuloihin nähden. Mutta emmehän me sitä tarkoita, vaan me tarkoi-
tamme sitä, että tehtäisiin sellaiset vaikutusten arvioinnit, kun täällä tuodaan laki kerral-
laan erilaisia leikkauksia, että kuinka ne kohdistuvat niihin samoihin ihmisiin ja mitä nämä
eri suunnista tulevat etuuksien leikkaukset tai muut leikkaukset aiheuttavat kokonaisuu-
dessaan lapsiperheille, eläkeläisille ja työttömille. Tämä on se oleellinen asia, koska jos
tänne tuodaan aina yksi laki kerrallaan, niin voi olla, että jonkun kohdalla, niin kuin tuossa
edellisessä pykälässä, lapsilisässä, se summa on varsin pieni ja voidaan ajatella, että no, ei-
hän tämä kenenkään arjessa näy, mutta sitten kun nämä leikkaukset kohdistuvat samoille
ihmisille montaa kautta, niin silloin on suuri joukko ihmisiä, jotka tippuvat köyhyysrajan
alapuolelle, ja nämä erilaiset leikkaukset lisäävät eriarvoisuutta.

Sanotaan, että on taloudellisesti tiukkaa, ei ole rahaa, mutta kuitenkin tämän hallituksen
budjettiesityksessä rahaa on ollut kohdentaa hyvätuloisten ja rikkaiden veronalennuksiin.
Ne rahat olisivat olleet paljon paremmassa käytössä näille kaikkein vähätuloisimmille ih-
misille, joilta nyt leikataan.

19.08 Tuula Haatainen sd:  Arvoisa herra puhemies! Täytyy nyt kehua oman valiokun-
nan hallituspuolueiden edustajia. Nimittäin tässä mietinnössä, joka on valiokunnassa hy-
väksytty, todetaan, että "valiokunta pitää sosiaaliturvajärjestelmän kokonaisuuden kannal-
ta ongelmallisena, jos syyperusteisen perusturvan ensisijaisuus viimesijaiseen ja tarvehar-
kintaiseen toimeentulotukeen nähden jatkuvasti heikentyy". "Heikennykset ovat osaltaan
vahvistamassa pienituloisten toimeentulotukiriippuvuuden lisääntymistä ja pitkittymistä,
mikä helposti syventää kannustinloukkuja ja estää työllistymistä." Erittäin hyvää tekstiä. Ja
nyt haluan kiinnittää huomiota ihan yli kaikkien puoluerajojen, että näitä etuisuuksien leik-
kauksia näissä etuuksissa, jotka ovat jo lähtökohtaisesti hyvin alhaisia, kun eri puolilta nir-
hataan, niin lopputulos on se, että ihmiset tippuvat toimeentulotuelle, ja toimeentulotuki on
tukimuoto, jonka on todettu olevan yhteydessä myös pitkäaikaistyöttömyyden lisääntymi-
seen ja kasvuun.

Pitkäaikaistyöttömyys maksaa, aivan oikein täällä kannetaan huolta siitä, 8,8 miljardia
euroa, ja se on yhteiskunnan suurin ongelma ja häpeäpilkku tällä hetkellä. Mitä tarvitaan?
Työtä, työllistämispolitiikkaa. Sitä odotan hallitukselta. Tarvitaan koulutukseen investoin-
teja eikä leikkauksia, ja tarvitaan kulutuskysynnän ylläpitämistä myös näissä pienituloisis-
sa ryhmissä, koska he käyttävät rahan ruokaan ja vaatteisiin täällä. He eivät osta lomaosak-
8



Pöytäkirjan asiakohta PTK 116/2016 vp
keita ulkomailta tai vie sitä Kauko-Aasian matkoille. Eli ei tarvita verohelpotuksia suuri-
tuloisille, kuten hallitus nyt tekee.

SDP ei anna lisää rahaa suurituloisille. SDP suuntaisi tätä rahoitusta pienituloisille ja pi-
täisi kulutuskysyntää yllä. Mutta olemme samaa mieltä: velkaongelmaa haluamme taittaa.
Mutta hallitushan ottaa lisää velkaa.

19.10 Anneli Kiljunen sd:  Arvoisa herra puhemies! Tällä esityksellä taas jälleen kerran
hallitus lisää eriarvoisuutta, ja se on myös monella tapaa hyvin epäoikeudenmukainen. Ku-
ten täällä on todettu, niin hallitus vahvistaa yli 7 000 euroa ansaitsevien ihmisten toimeen-
tuloa erilaisilla helpotuksilla mutta leikkaa kaikkein pienituloisimpien ihmisten toimeen-
tuloa ja sosiaaliturvaa. Ja siltä osin hallitus tulee lisäämään köyhyyttä ja ohjaa ihmisiä toi-
meentulotuen piiriin, ja sitä kautta tämä pitkäaikaistyöttömyysriski, josta edustaja Haatai-
nenkin äsken totesi, kasvaa ja näiden ihmisten määrä kasvaa. Samalla, kun hallitus tekee
näitä päätöksiä, on arvioitu, että näiden ihmisten — tämän kohderyhmän ihmisten, joita
koskevaa lakia me nyt käsittelemme — ostovoimaa leikataan jopa 6 prosenttia tämän hal-
lituskauden aikana, ja me tiedämme, että sen vaikutus on erittäin suuri näitten kyseisten ih-
misten elämän arkeen. Sen takia tämä ei ole mikään pikkujuttu vaan erittäin iso, myös pe-
riaatteellinen, asia.

Toinen asia, joka minua hämmästyttää, on se, että edustaja Hoskonen ja edustaja Kan-
kaanniemi hyökkäsivät meidän kimppuumme sen takia, että me edellytämme vaikutusten
arviointeja etukäteen. Siltä osin kuin hallitus tekee päätöksiä me edellytämme tätä vaiku-
tusten arviointia. Minulla oli viime kaudella itselläni suuri kunnia olla mukana valtiova-
rainministeriön työryhmässä, joka nimenomaan haki sellaisia toimintakäytäntöjä ja proses-
seja, joilla pystyttäisiin normaalin budjettivalmistelun yhteydessä tekemään vaikuttavuus-
arviointeja, jotta hallitus ei tuo sitten meille eduskuntaan huonoa lainsäädäntöä, vaan pi-
kemminkin ne olisivat normaali osa lainsäädäntövalmistelua. Olen todella harmissani sii-
tä, että hallitus ei ole ottanut (Puhemies koputtaa) niitä työmenetelmiä ja prosesseja käyt-
töön, joita olisi silloin toivottu.

19.13 Merja Mäkisalo-Ropponen sd: Arvoisa puhemies! Hallitus on itsekin esimerkiksi
hallitusohjelmassa korostanut näiden vaikutus- ja vaikuttavuuden arviointien merkitystä,
ja hallitus lupasi tehdä niitä, mutta niitä ei ole sitten toteutettu. Erityisesti juuri näiden la-
kien yhteisvaikutusten arviointi olisi niin tärkeää tehdä, koska yksittäinen laki ei välttämät-
tä muuta asiaa vielä kovin paljon. Ja edelleenkin minä ihmettelen edustaja Mikkosen ta-
voin, että mikä järki on perustella tämän hetken leikkauksia sillä, että ennenkin on leikattu.
Minä en pysty sitä ymmärtämään, jos esimerkiksi näiden nykyisten leikkausten tiedetään
johtavan toimeentulotukiriippuvuuteen.

Edustaja Hoskoselle: Kiitän hyvistä neuvoista. Eli seuraavan kerran, kun pienituloinen
eläkeläinen siellä meidän kulmakunnalla soittaa minulle ja kertoo, että rahat eivät riitä ruo-
kaan ja lääkkeisiin, niin minäpä kerron edustaja Hoskosen terveiset hänelle. En nyt ihan
täysin saanut kirjatuksi, mitä hän sanoi, mutta minä voin tarkistaa sitten pöytäkirjasta, et-
ten lainaa häntä väärin, mutta minä olin kuulevinani jotain tällaista, että ne terveiset olisi-
vat, että "kun meillä on nyt tällainen kustannusautomaatti, johon meillä nyt ei ole varaa". Ja
sitten edustaja Hoskosen jatkoterveiset kuuluivat, että "tämäkö leikkaus on muka maail-
manloppu". Kuten edustaja Hoskonen totesi, joidenkin kohdalla tämä voi olla esimerkiksi
100 euroa, ja minä tiedän ihmisiä, joiden kohdalla 100 euroa on oikeasti "maailmanloppu".
9



Pöytäkirjan asiakohta PTK 116/2016 vp
19.14 Joona Räsänen sd: Arvoisa puhemies! Tämä hallituksen yritys nyt selittää sitten
mustaa valkoiseksi oli kyllä hyvin mielenkiintoista kuunneltavaa. Tulee jotenkin sellainen
kuva, että kun täällä ollaan parjaamassa ja käsittelemässä näitä hallituksen leikkauksia,
niin jotenkin kummasti se meneekin siihen, että nämäkin olisivat jotenkin opposition syytä
tai oppositio olisi ollut vielä pahempi, jos olisi päässyt valtaan, ja täällä käydään läpi op-
position vaalipuheita. Kyllä muistuttaisin hallitusta, että kun aletaan teidän vaalipuheitan-
ne läpivalaisemaan, niin siinä ei kyllä kunnian kukko laula — edustaja Kankaanniemi voi
jo nyt sitten seuraavassa puheenvuorossa käydä läpi, että kun perussuomalaiset lupasivat,
että alle 1 000 euron tuloilla olevilta ihmisiltä ei mitään leikata, niin mites tämä toteutui, tai
monet muut vaalilupauksenne, voidaan käydä niitä täällä koko ilta läpi.

Ja siitä nyt vain, arvoisa hallitus, te ette kyllä mihinkään pääse, että tilannehan on se, että
tässä nyt kaikista pienituloisimmilta otetaan ja kaikista suurituloisimmille annetaan. Se nyt
on tämän kupletin juoni, minkälaista politiikkaa te olette tekemässä. Hyvin kuvaavaa on se,
että samaan aikaan, kun te käytte nyt pienituloisen eläkeläisen kukkarolla, ensi vuonna yli
7 000 euroa kuukaudessa tienaavat voittavat kaikista eniten. Se ei kyllä millään mittarilla
kuulosta kovin oikeudenmukaiselta. Ja nyt sopii, että kun täällä ovat hallituspuolueiden
edustajat Kankaanniemi, Hoskonen ja Mäkelä pyytäneet puheenvuoron, niin perustelkaa
nyt sitten näille pienituloisille eläkeläisille, minkä takia on oikein, että heiltä nyt leikataan
mutta yli seitsemän tonnia kuukaudessa tienaavalle annetaan lisää. Tämä olisi nyt mukava
kyllä kuulla.

19.16 Toimi Kankaanniemi ps: Arvoisa herra puhemies! Nykyinen oppositio on edelli-
nen hallitus, eli ei ole kuin kaksi vuotta aikaa siitä, kun sosialidemokraattinen valtiovarain-
ministeri oli vielä maassa, ja tulokset olivat todella surkeat. Kaikki meni pieleen, melkein-
pä voi näin ikävästi sanoa, niin kuin olen tänäänkin moneen kertaan todennut. Mikä oli tei-
dän suurin saavutuksenne? Yhteisöveroa alensitte todella rajusti, ja se johti siihen, että noin
800 miljoonaa euroa vuositasolla valtion verotuloja jäi saamatta — hyvä tai huono — ja
sen seurauksena osingot nousivat valtavasti, niin että viime keväänä muun muassa oli kaik-
kien aikojen parhaat osinkojuhlat. Ja missä niitä juhlittiin? Suurelta osin amerikkalaisissa
eläkesäätiöissä. Sinne menivät teidän antamanne verokevennykset, ja sitä laskua nyt osal-
taan maksetaan.

Arvoisa puhemies! En nyt muistuta varallisuusveron poistamisesta sen enempää, se on
vienyt jo pari miljardia verotuloja valtiolta.

Tämä vaikutusten arviointi: Olen ihan samaa mieltä, että sitä pitää kehittää. Tuolla kun-
ta- ja terveysjaostossa kun olen puheenjohtajana ja oli tällä viikolla, taisi olla, ministeri
kuultavana, niin kysyin nimenomaan, että miten te olette paneutunut ja aiotte kehittää tätä
eri toimenpiteiden, eri lakien yhteenkatsomista ja niiden vaikutusten arviointia, niin hän
sanoi, että se työ on menossa ja että siinä on päästy hyvin eteenpäin. Miksi tätä ei tehty jo
viime vaalikaudella? (Tuula Haatainen: Viime vaalikaudella siitä äänestettiin!) Miksi te
ette tehneet sitä ajoissa? Nyt sitä tehdään, ja se on tavattoman tärkeää. Me olemme siitä
juurikin samaa mieltä. Vaikutusten arviointi on aina tehtävä.

Sitten vielä, mitä tulee tuohon mainitsemaani Yle-veron poistamiseen ja takuueläkkeen
nostamiseen, (Puhemies koputtaa) niin kyllä on siihen tuhanteen euroon — no, lähemmäk-
si — päästy sitä kautta.
10



Pöytäkirjan asiakohta PTK 116/2016 vp
19.18 Hannu Hoskonen kesk: Arvoisa herra puhemies! Aivan kuten edustaja Kankaan-
niemi luetteli demarien suuria saavutuksia muun muassa pääomaveron alennuksissa ja va-
rallisuusveron poistossa ynnä muussa, ja indeksien leikkauksen piti tälle vaalikaudelle
täällä olla 800 miljoonaa, niin ehkä Mäkisalo-Ropponenkin ymmärtää, että 77 miljoonan
euron leikkaus verrattuna teidän esittämäänne 800 miljoonan euron indeksitarkistuksiin
antaa vähän mittakaavaa teidän puheidenne uskottavuudesta. En enempää niihin ota kan-
taa, mutta helppo on mittasuhde katsoa, kun noin kymmenesosasta puhutaan nyt, mitä nyt
tehdään ja mitä te olisitte tehneet, jos olisitte vaaleissa pärjänneet.

Ja mitä tulee sitten näihin toimeentulotukiin, niin totta kai yhteiskunnassa ja kunnassa
— jokainen ihminen asuu jossakin kunnassa — siitä ihmisestä huolta pidetään. Se on itses-
täänselvyys. Mutta jos me emme pidä julkisesta taloudesta huolta... Niin kuin nyt edustaja
Kankaanniemi aivan äsken, edellisessä puheenvuorossaan, sanoi, kuntien taloustilanne pit-
kästä pitkästä aikaa lähtee parantumaan, elikkä me olemme tekemässä politiikkaa, jolla
kuntien mahdollisuutta toimia parannetaan, ei heikennetä, niin kuin te olette tehneet mil-
jardien edestä. Kumpi on teidän mielestänne parempi vaihtoehto? Kun te, edustaja Mäki-
salo-Ropponen, Joensuun torilla näitä totuuksianne lauotte, niin muistakaa nyt kertoa koko
totuus. Kyllä se osatotuuden kertominen voi tuntua hyvältä, mutta siinä kyllä jää totuus
kertomatta. 

Nimittäin kun sitten katsotaan tätä äsken mainitsemaani asiaa, että miten tämä vaikut-
taa, kun toimeentulotukea ja asumistukea maksetaan paljon. Se vaikuttaa aivan valtavasti
tämän maan tulevaisuuteen. Katsokaa, mikä on ollut Kreikan tie. Ystäväni on Kreikasta
kotoisin. Hän kertoi, miten hänen vanhemmiltaan leikattiin eläkkeitä, ei prosenttia, ei
77,5:tä miljoonaa euroa, vaan kaksi kolmasosaa koko valtion eläkkeestä lähti pois. Miksi?
Siksi, kun ei pidetty huolta julkisen talouden kestävyydestä. Tätäkö te todella haluatte: että
meidän julkinen talous joutuu sellaiseen tilaan, että valtio ei pysty enää eläkkeitään mak-
samaan. Kyllä vastuulliseen politiikkaan kuuluu aina se, niin kuin omankin talouden pi-
toon, että tulot pyritään pitämään hieman menoja suurempina ja eletään myös sillä kei-
noin, että pahan päivän varalle sukanvarressa on jotakin. 

Tämä on valtion kestävä tie, ja nyt, kun katsomme, niin meillä on noin 30 000 työpaik-
kaa saatu lisää siitä hetkestä, kun tämä hallitus on ollut ja politiikka alkoi vaikuttaa. Tämä-
hän on ensimmäinen vuosi, jolloin nykyisen hallituksen budjetti on vaikuttamassa oikeas-
ti. Se on tehnyt jo ensimmäisenä vuonna merkittäviä vaikutuksia, ja nyt tulee koko ajan li-
sää. Kuten eilen kuulimme: se tuhat työpaikkaa autotehtaalle ja biotalouden puolella kuu-
luu hyvää, telakoilla on kunnon pöhinä päällänsä, teitä korjataan, myös alempaa tieverk-
koa. Ja monta monta muuta asiaa, luettelo on pitkä. Mutta ei tästäkään pidä olla tyytyväi-
nen eikä kukaan saa olla vahingoniloinen, vaan pitää nähdä se, jotta kuitenkin valo on
pikkuhiljaa palaamassa pimeään taloustilanteeseen Suomessa.

Olemme Euroopan unionin tarkkailulistalla, hyvät kollegat, se on vakava juttu. Ja vielä
vakavampi juttu on se luottoluokittajien katse, mikä meihin on monta kertaa jo luotu. Yksi
luottoluokittajahan totesi, että he palaavat arvioon muistamani mukaan, jos oikein muis-
tan, ensi keväänä. Nehän tietyin määrävälein meidän luottokelpoisuuden tulevat arvioi-
maan, eikä kovin monta kertaa tarvitse komission meihin huomiota kiinnittää, kun luotto-
luokittajatkin sen huomioivat. Otatteko te, arvoisat demarikansanedustajat ja vihreät kan-
sanedustajat, sen riskin, mitä tapahtuu sen jälkeen? Se on se Kreikan tie, joka on sitten
kammottava tie. Siinä voi mennä eläkkeitä vähän enemmänkin, ja silloinhan valtio ei voi
mitään muuta leikata kuin omia menojaan. Ei se voi käydä yksityisen kukkarolla ottamas-
11



Pöytäkirjan asiakohta PTK 116/2016 vp
sa sieltä lainaa, niin kuin te otitte Sitran taseesta ja Suomen Pankista. Toisen kukkarolle
meneminen on silloin kielletty. Silloin otetaan vain niistä menoista, mitä valtio ottaa, mi-
hin valtio eli eduskunta pystyy päätöksillään vaikuttamaan. Ei siinä vaiheessa voida yksi-
tyisen kukkarolle mennä.

Ja jos joku tässä talossa vielä kuvittelee, että verotusta kiristämällä saavutetaan lisäar-
voa Suomen kansantalouteen, niin eikö tämä tie ole kuljettu loppuun, hyvät kollegat? Jos
joku kuvittelee, että verotusta kiristämällä saadaan tämän maan talous nousemaan: Tehän
kokeilitte viime kaudella sitä. Miten siinä oli käydä? Aika huonosti. Kyllä minäkin löytäi-
sin tuolta budjettikirjasta 28 epäkohtaa vaikka heti, mutta pitää katsoa kokonaisuutta aivan
kuten omankin talouden hoidossa pakko on joskus tunnustaa, että kun eivät rahat riitä hy-
viin kenkiin, niin ostetaan sitten vähän halvemmat, mutta niilläkin vain kävellään.

19.23 Jani Mäkelä ps: Kun täällä annettiin väärä todistus perussuomalaisten vaaliohjel-
masta, niin korjaan sen väärän todistuksen. Suora lainaus vaaliohjelmasta: "Velkaantumi-
nen taitettava." Ja toinen suora lainaus: "1 000 euron tulot kuussa verovapaasti." Tätä 1 000
euron tulojen verovapautta lähelle ollaan päästy, ei vielä aivan tavoitteeseen, mutta yritys
on kuitenkin hyvä ja tavoite on lähellä.

Täällä aiemmin huudeltiin työjärjestyksestä minun verratessani samasta budjetista otet-
tavia maahanmuuton kuluja ja lapsilisiä, niin nyt kyllä ollaan kauempana asiasta, kun pu-
hutaan eläkkeistä ja pitkäaikaistyöttömistä samassa lauseessa. Jos se on sosialidemokraa-
teille epäselvää, eläkeläinen on ansaitulla eläkkeellä. Työtön on työttömänä ja tarvitsee töi-
tä. Mutta toisin kuin SDP, me tarjoamme sentään vaikeiten työllistyville ikääntyneille pit-
käaikaistyöttömille mahdollisuuden lähteä eläkkeelle.

Tässä salissa voisi toistaa monissa näissä kohdissa saman puheenvuoron kuin aiemmin-
kin. Valitettavasti en kuitenkaan usko, että oppositio näistä puheenvuoroista viisastuisi.
Totean vain uudestaan, että olen syvästi huolissani maamme opposition tilasta. Suomen
kansa ansaitsisi sellaisen opposition, joka ei elä totuuden jälkeisessä ajassa vaan tässä ajas-
sa, jossa tieto, joka on saatavilla, otettaisiin myös käyttöön. Me kaikki tiedämme tässä sa-
lissa, ja me varmasti ymmärrämme, vaikka me näyttelemmekin ymmärtämätöntä, että
maan talous on karmeassa kunnossa. Me olemme rakentaneet hyvinvointivaltion, johon
tässä mittakaavassa meillä ei näytä olevan varaa. Jotain täytyy muuttaa. Oppositio laittaa
päälle suunnattoman valitusmyrskyn joka kerta, kun vastuulliset puolueet maan parasta
ajatellen yrittävät sopeuttaa hyvinvointivaltion menoja tuloihin. Tässäkään ei ole valtavis-
ta asioista kyse eikä kaikkein köyhimpien asemaan olla puuttumassa, vaan heistä pidetään
huolta.

19.25 Teuvo Hakkarainen ps: Arvoisa puhemies! Edustaja Räsänen sanoi, että meillä on
pitkä lista niitä lupauksia, mitä emme ole toteuttaneet. Kyllä meillä on nuori historia puo-
lueena, mutta teillä on pitkä historia, ja se lainsäädäntö ja kaikki ne temput, mitä te olette
tehneet tuossa historiassa, tulevat nyt meidän syliimme, ja meidän täytyy korjata nämä
asiat. Se on sitä vastuullista politiikkaa eikä se, että mennään höpöttämään tuonne torien
kulmille.

Seuraavan kerran kun tulee vaalit, toivottavasti sitten ovat sosialidemokraatit tuolla hal-
litusvastuussa, niin tämä kylmä tosiasia tulee muuten eteen. Ja sen jälkeen menee siltä po-
litiikalta uskottavuus, kun ei voidakaan toteuttaa niitä hirveän hyviä lupauksia, mitä tuolla
torien kulmilla tehdään. Kyllä minäkin saatan olla seuraavissa vaaleissa ehdokkaana, eikä
12



Pöytäkirjan asiakohta PTK 116/2016 vp
näitten listojen kanssa ole mukava mennä. Mutta kun ottaa vastuuta asioista, on pakko teh-
dä se huonokin päätös.

Tämän sosialidemokraattien varjobudjetin minähän ottaisin käyttöön, jos se niin loista-
va olisi. Mutta jos sitä yhtään talouspoliittisesti katselee, niin kyllä sen joutaa laittaa ö-
mappiin. Se on juuri niin kuin sanoin, niin kuin harakka tervatulla sillalla: välillä on pyrstö
maassa ja välillä nokka, ja se jää keikkumaan siihen, ei tiedä kummalle puolelle tipahtaisi.

19.26 Toimi Kankaanniemi ps: Arvoisa herra puhemies! On tärkeää, että eläkeläisillä on
tuloja, joilla he voivat elintarvikkeet ja muut tarpeet ostaa. Mutta toinen, erittäin tärkeä asia
erityisesti eläkeläisille on se, että heille on palvelut. Viime vaalikaudella ja tässä aikaisem-
pina vuosina erityisesti kuntataloutta on kiristetty ja heikennetty, ja edellinen hallituskausi
erityisesti leikkasi niin rajusti, että melkein kaikki kunnat nostivat viime vaalikauden aika-
na veroprosentteja, korottivat maksuja, koko kuntasektori otti velkaa 7 miljardia, kävivät
yt-neuvotteluja, irtisanoivat työntekijöitä ja heikensivät palveluja. Tämä oli se kehitys-
suunta viime vaalikaudella. Tämän varmasti edustaja Haatainen pystyy vahvistamaan, kun
on ollut Kuntaliitossa katsomassa avainpaikalta. Näin siis tapahtui, että kunnat eivät pys-
tyneet vastaamaan siihen huutoon, mikä niille kuului, vastuun kantamista esimerkiksi van-
huksista.

Nyt tilanne on tästä aivan ratkaisevasti muuttunut. Tämä kirja, niin kuin totesin, vahvis-
taa kuntataloutta kokonaisuudessaan niin Kuntaliiton kuin ministeriön mukaan 39 miljoo-
naa. Se on kymmeneen vuoteen varmasti ensimmäinen kerta, kun näin tapahtuu, ja se on
merkittävä muutos. Eli tämän takia kunnat eivät velkaannu.

Edelleen: Tänään keskustelimme Kuntaliiton johdon kanssa, ja totesimme, että kolmi-
sentoista kuntaa alentaa ensi vuodelle veroprosenttiaan. Ei ole tapahtunut vuosikymme-
neen sitäkään, että yksikään kunta olisi alentanut veroprosenttiaan. Eli kuntatalous on nyt
vahvistunut tämän hallituksen aikana. Yt-neuvotteluja ei käydä juuri missään, ei ehkä mis-
sään. Kriisikuntia ei ole nyt tulossa yhtään. Viime kaudella niitä oli kymmenittäin. Eli ti-
lanne kuntatalouden ja kuntien kannalta on nyt paljon parempi, ja se on eläkeläisten ja van-
husten ja lapsiperheiden kannalta erittäin arvokas asia.

19.29 Joona Räsänen sd: Arvoisa puhemies! Tässä kun puhutaan todella eläkkeistä ja nii-
hin kohdistuvista leikkauksista ja täällä toivottiin nyt tätä suurempaa kuvaa ja sen ymmär-
tämistä, niin jos en nyt ihan väärin muista — kun täällä aina hallituspuolueet ovat huolis-
saan tästä velkaantumisesta ja syyttävät oppositiota siitä, että oppositio jotenkin velkaan-
nuttaisi enemmän — jos muistellaan tätä kuluvaa vuotta, niin viime syksynä kun käsitel-
tiin valtion talousarviota, hallitus esitti, että otetaan 5 miljardia velkaa. No, nyt sitten tä-
män vuoden aikana täydentävissä talousarvioesityksissä sinne on tullut miljardi lisää, että
6 miljardia meni tänäkin vuonna. Ja te perustelette näitä leikkauksia sillä, että velan tarve
vähenee. Tosiasiassahan se velan tarve koko ajan kasvaa. Sekin on syytä tarkentaa, että kun
täällä puhutaan esimerkiksi SDP:n vaihtoehtobudjetista, niin siinä otetaan velkaa vähem-
män kuin hallitus ottaa. Se olisi syytä nyt kuitenkin ihan rehellisesti täällä hallituspuoluei-
den edustajienkin tunnustaa. 

19.30 Anneli Kiljunen sd: Arvoisa herra puhemies! Kun täällä on peräänkuulutettu ta-
louspolitiikan vaikuttavuutta myös yksittäisten kansalaisten ja perheitten elämäntilantee-
seen, niin minulla sattuu olemaan tässä nyt Nordean tämmöinen arviointi, jossa arvioidaan
13



Pöytäkirjan asiakohta PTK 116/2016 vp
vuodesta 2011 vuoteen 2017, miten lainsäädäntömuutokset ovat vaikuttaneet pienituloi-
suusasteeseen. Käytännössä tämä kuvaus näyttää aivan selkeästi sen, että pienituloisuus on
pienentynyt vuoteen 2015 asti mutta pienituloisuus on monella asteella, monella mittarilla
kasvanut vuoden 2015 jälkeen, elikkä tämän hallituskauden aikana pienituloisuus on kas-
vanut tämmöisten valtakunnallisten talousarvioprojektien kautta arvioituna. 

Mutta toinen asia, jonka haluan todeta: Täällä puhutaan kuntataloudesta. On myönteis-
tä, jos kuntataloudella menee vähän paremmin, mutta suuri ongelma hallituksella on tällä
hetkellä se, että se syventää pienituloisten ihmisten köyhyyttä, nuorten ja pitkäaikaistyöt-
tömien elämäntilannetta, ja sitä kautta se tulee meidän yhteiskunnallemme todella vaikeak-
si. Kun täällä peräänkuulutettiin muun muassa pitkäaikaistyöttömyyteen puuttumista, niin
olen tasan tarkkaan samaa mieltä, että siihen pitää puuttua, mutta todella surullisena kat-
soin esimerkiksi sitä, miten näille ihmisille kohdistetut esimerkiksi palkkatuet ensi kaudel-
la pienenevät. Esimerkiksi koko Kaakkois-Suomeen, joka kattaa Kouvolan, Kotkan, Ha-
minan, Lappeenrannan, Imatran, koko sen nurkkakunnan sieltä, meille tulee noin 250 palk-
katukihenkilötyövuotta. Pelkästään Lappeenrannassa on tällä hetkellä 150. Mihin ne 50
koko Kaakkois-Suomen näkökulmasta asettuvat? Pelkkä Lappeenranta ja (Puhemies ko-
puttaa) siinä muutama muu kunta ympärillä, minne 160 on sidottu. Elikkä ei hallitus myös-
kään puutu tähän pitkäaikaistyöttömyyteen tällä hetkellä laisinkaan. 

19.32 Toimi Kankaanniemi ps: Herra puhemies! Edustaja Joona Räsäselle totean, että
nyt kolmannessa lisäbudjetissa on selvitys siitä ja lisäys nimenomaan näihin maahanmuu-
ton kustannuksiin. Ne ovat lisäbudjetin mukaan viime vuonna ja tänä vuonna tulleitten
osalta 820 miljoonaa, ja kun siihen sitten pannaan ne vanhat rasitteet maahanmuutosta,
noin 300 miljoonaa, niin tänä vuonna maahanmuutto aiheuttaa valtiolle puhtaasti menoja
1,1 miljardia euroa. Eli miljardiluokan verran tulee valtionvelkaan tästä asiasta, kun edel-
lisellä kaudella ei hoidettu maahanmuuttopolitiikkaa niin kuin nyt on tänä vuonna hoidet-
tu, kiitos perussuomalaisten. Eli se selittää valtion velkaantumisesta miljardin verran, ja
kun otetaan se huomioon, niin silloin 5 miljardia on se velka, mikä vielä otetaan normaa-
litilanteeseen nähden. Te velkaannutitte kuntia 7 miljardia, valtiota viime vaalikauden ai-
kana 20 miljardia, söitte valtion kassaa 7 miljardia ja myitte omaisuutta yli 3 miljardilla, ja
korjausvelkaakin syntyi viime vaalikaudella miljardin verran, nyt sitäkin lyhennetään. Nyt
kunnat eivät velkaannu, valtio velkaantuu huomattavasti hitaammin ja kassaa ei voida syö-
dä, kun se on jo teidän toimestanne syöty. Eli tässä kyllä kertovat nämä luvut sen, kun tar-
kastellaan nimenomaan julkista velkaa, että tilanne on korjaantunut aivan merkittävästi.
Valitettavasti sosialidemokraatit rahoittaisivat muun muassa Sitran syömällä pääomaa —
sehän on kertaluonteista menoa, ja sen jälkeen se on tuhottu, jos se syödään — ja muun
muassa rahoitusverolla, joka on (Puhemies koputtaa) aika utopistinen vero.

19.34 Hannu Hoskonen kesk:  Arvoisa puhemies! Aivan kuten edustaja Kankaanniemi
kertoi edustaja Räsäselle tästä tilanteesta, minkä takia on Suomen talous tällainen, niin sik-
si, että olemme joutuneet velkaa ottamaan lisää, maahanmuuttokustannukset ovat siinä
yksi osa. Pitää olla rehellinen kuitenkin, ja edustaja Räsäseltä olisin toivonut nuoren mie-
hen hyvällä muistilla kertomusta siitä, miten tässä todellisuudessa on käynyt, mutta tietys-
ti, jos valikoi asioita sieltä sun täältä, niin ainahan pääsee toivottuun lopputulokseen. Ihmi-
nenhän on mestari näissä selittelyissä aina. Jokainen meistä sen hallitsee, jos haluaa.
14



Pöytäkirjan asiakohta PTK 116/2016 vp
Se asia, mikä tässä on tärkeä huomata, on se, että suunta on kääntynyt. Me emme kos-
kaan pääse työttömyyden hoidossa — emme ikinä — sellaiselle tasolle, että meillä olisi 0
työtöntä. Meillä on rakenteellinen työttömyys. Sivistyneiden tietojen ja arvioiden mukaan
noin 100 000 ihmistä ovat semmoisia, jotka ovat todella vaikeasti työllistettäviä. Hallitus
totta kai yrittää. Jokainen järkevä ihminen haluaa lähimmäiselle hyvää, se kuuluu kristitty-
jen perusvelvollisuuksiin, se on ihan kunnia-asia. Ainoa tie eteenpäin on tietysti pyrkiä saa-
maan työmarkkinat toimimaan, joustavoittaa systeemejä, helpottaa työhön ottamista, ja
niin edelleen ja niin edelleen. Saksa on tämän tien kulkenut, ja siellä menee hyvin. En ru-
pea siitä enää luennoimaan, jokainen voi ottaa selvää, mitä Saksa teki. Se oli teidän sosia-
lidemokraattien, liittokansleri Gerhard Schröder, joka sen teki. Kiittämättömyys on maail-
man palkka, hän sai potkut sen jälkeen, kun teki hyvän uudistuksen. Mutta joka tapaukses-
sa samalla tiellä pitää meidänkin nyt kulkea: työtä mahdollisimman monelle, ja sosiaalitur-
valla pidetään ihmiset mukana. Ja toivon, että siinä yhteydessä kun työttömyysturvauudis-
tusta tehdään, jotta saadaan työttömiä töihin, niin ihan aidosti tässä maassa keskusteltaisiin
siitä, että siitä työttömyyskorvauksesta, minkä ihminen saa, voitaisiin osa käyttää vaikka
palkkatukena, tai mikä se nyt onkaan. Tiedän, että siihen liittyy tällaisia de minimis -sään-
töjä ynnä muita, jotka rajoittavat tätä tekijää, ja myös ammattiyhdistysliikkeen asenteessa
olen huomannut vähän toivomisen varaa sen suhteen. (Välihuuto sosialidemokraattien ryh-
mästä) — En tiedä sitä oikeaa termiä, nimeä, mutta toivoisin, että osa siitä työttömyyskor-
vauksesta, mitä se ihminen sitten saakaan, käytettäisiin palkkatukeen (Puhemies koputtaa)
uuden työpaikan löytymiseksi.

Toivon, että tämä esitys menestyy.

Yleiskeskustelu päättyi.

Eduskunta hyväksyi hallituksen esitykseen HE 149/2016 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
15


