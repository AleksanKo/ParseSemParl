















































DEM285C.tmp.xml


Pöytäkirjan asiakohta PTK 75/2019 vp
Pöytäkirjan asiakohta 

PTK 75/2019 vp

Täysistunto

Keskiviikko 4.12.2019 klo 14.00—22.45

16. Hallituksen esitys eduskunnalle laiksi kunnan peruspalvelujen valtionosuudesta anne-
tun lain muuttamisesta

Hallituksen esitys HE 31/2019 vp
Valiokunnan mietintö HaVM 11/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 16. asia. Käsittelyn pohjana on hallintovaliokunnan mietintö HaVM 11/
2019 vp. Nyt päätetään lakiehdotuksen sisällöstä.

Keskustelu

22.14 Paula Risikko kok: Arvoisa puhemies! Tämähän on itse asiassa hallintovaliokun-
nan mietintö, mutta koska sivistysvaliokunta antoi siihen lausuntonsa, niin haluan kertoa,
mitä me sanoimme siinä lausunnossa ja miten se on vaikuttanut. 

Elikkä määräaikaisten vähennysten muuttaminen pysyviksi on se ongelma, eli valiokun-
ta kiinnittää hallintovaliokunnan huomiota hallituksen esityksessä käsiteltäviin kunnan
valtionosuuksiin kohdistuviin vähennyksiin, joita on tehty tiettyjen hankkeiden rahoittami-
seksi. Mietinnössä on sitten lueteltu, minkälaisia hankkeita on rahoitettu näillä val-
tionosuuksilla, ja ne ovat olleet väliaikaisia vähennyksiä valtionosuuksista.

No, sitten täällä kerrotaan siitä, että hallituksen esityksessä ehdotetaan, että 36 §:stä ku-
motaan edellä todetut määräaikaisia vähennyksiä koskevat momentit. Siellä kerrotaan sit-
ten, mitkä näistä määräaikaisista vähennyksistä tulisivatkin pysyviksi vähennyksiksi. Siel-
lä oli ihan näyttöä meille siitä, että sellaiset hankkeet, jotka periaatteessa ovat jo loppuneet,
jäivätkin yhtäkkiä sitten pysyviksi vähennyksiksi valtionosuuksista. Niinpä sivistysvalio-
kunta katsoo, että vaikka tässä esityksessä edellä mainitut pysyviksi vähennyksiksi ehdo-
tetut euromääräiset erät eivät ole suuria ja rahankäytön tarkoitukset ovat perusteltuja, tulee
valtionosuuden vähennyksillä resursoitavien toimintojen rahoituksen perusteet ja tarpeet
tarkistaa vuosittain. Tämä on merkityksellistä myös tulevaisuutta ajatellen, kun vastaavaa
toimintojen rahoittamisen mallia voidaan käyttää jatkossa muihinkin kohteisiin. 

Valiokunta pitää tarpeellisena, että hallintovaliokunta tarkastelee mietinnössään perus-
teita vähentää kuntien valtionosuuksia valtionhallinnon tasolla toteutettavien hankkeiden
rahoittamiseksi. No, tämähän on varmasti helppo ottaa valtionosuuksista erilaisiin hank-
keisiin, mutta kyllä minä nyt oikein toivon, että oikeasti löytyisivät ne rahat, että niitä ei
valtionosuuksista tarvitsisi ottaa, ja sitten varsinkin, jos ne hankkeet loppuvat, ne vähen-
nykset eivät muuttuisi pysyviksi, koska se on aina sitten sieltä valtionosuuksista pois. 

Me annoimme tällaisen lausunnon hallintovaliokunnalle, ja kiitos, hallintovaliokunta on
huomioinut tämän. Määräaikaisten vähennysten muuttaminen pysyviksi on täällä mietin-
 Tarkistettu
4.0



Pöytäkirjan asiakohta PTK 75/2019 vp
nössä todettu, eli kyllä se on täällä noteerattu. Tietenkin minä olisin toivonut, että olisi hal-
lintovaliokunta voinut tehdä ihan lausuman tästä, koska kyllä tämä minun mielestäni sen
verran iso asia on, että ainakin tätä kannattaisi selvittää, kuinka suuri. Nämä ovat pieniä ra-
haeriä, mutta ne saattavat kunnissa vaikuttaa. Tämä on vähän sellainen periaatekysymys.
Minä olisin itse ollut sitä mieltä, että tämä olisi ollut hallintovaliokunnassa kyllä lausuman
paikka, vaikka hyvin neutraali selvittämisen tai arvioinnin paikka edes, mutta sitä täällä nyt
ei ole. Mutta tämä kannattaa pitää kyllä jatkossa mielessä. — Kiitos. 

Yleiskeskustelu päättyi.

Eduskunta hyväksyi hallituksen esitykseen HE 31/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


	16
	22.14


