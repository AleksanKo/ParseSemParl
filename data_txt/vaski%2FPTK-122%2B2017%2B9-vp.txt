















































DEMB0F7.tmp.xml


Pöytäkirjan asiakohta PTK 122/2017 vp
Pöytäkirjan asiakohta 

PTK 122/2017 vp

Täysistunto

Keskiviikko 22.11.2017 klo 13.59—18.20

9. Hallituksen esitys eduskunnalle etu- ja sukunimilaiksi ja laiksi rekisteröidystä parisuh-
teesta annetun lain 8 ja 9 §:n muuttamisesta

Hallituksen esitys HE 104/2017 vp
Valiokunnan mietintö LaVM 13/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on lakivaliokunnan mietintö LaVM 13/2017 vp. Nyt päätetään lakieh-
dotusten sisällöstä.

Keskustelu

17.55 Johanna Karimäki vihr: Arvoisa puhemies! Käsittelyssä on uusi etunimi- ja suku-
nimilaki, jolla nopeutetaan ja selkeytetään nimiasioiden käsittelyä, ja muun muassa nimi-
hakemukset tulevat olemaan osin sähköisiä. Jatkossa etunimiä saa olla kolmen sijasta neljä
ja myös erilaiset sukunimiyhdistelmät, kahden sukunimen yhdistelmät, mahdollistuvat uu-
della tavalla. Koko perhe voi esimerkiksi ottaa saman kahden sukunimen nimiyhdistelmän.

Esityksellä myös parannetaan sukupuolten moninaisuutta. Heidän osaltaan tilanne para-
nee, joskin on niin, että sukupuolisidonnaisuuden säilyttäminen on nimien osalta pääsään-
tö. Mutta kuitenkin nimen vaihtaminen jatkossa helpottuu, sillä toiselle sukupuolelle va-
kiintunut etunimi voidaan hyväksyä vastakkaiselle sukupuolelle, ensinnäkin silloin, kun
kyseisiä etunimiä on merkitty väestötietojärjestelmään vähintään viidelle elossa olevalle
henkilölle. Tällöin tarvetta vedota muuhun poikkeusperusteeseen tai esittää muuta selvi-
tystä ei ole, ja tämä helpottaa mahdollisuuksia ottaa käyttöön toiselle sukupuolelle vakiin-
tunut nimi. Tämä on itse asiassa ihmisoikeuksien kannalta merkittävä kysymys, sillä jokai-
sella tulee olla oikeus omaan nimeen, siihen nimeen, jonka kokee itselleen oikeaksi.

Lain soveltamiskäytäntö muuttuu myös siten, että etunimen sukupuolisidonnaisuudesta
voidaan poiketa myös muusta erityisestä syystä, esimerkiksi silloin, kun henkilö sukupuo-
li-identiteettinsä perusteella haluaa toiselle sukupuolelle vakiintuneen nimen. Säännöksen
soveltamista ei ole kytketty sukupuolen vahvistamisprosessiin, vaan sitä voidaan soveltaa
myös muihin sukupuoli-identiteettiin liittyviin tapauksiin. Ratkaisevaa poikkeusperusteen
soveltamisessa on pelkästään hakijan luotettavalla tavalla esittämä oma kokemus sukupuo-
li-identiteetistään. Tämä edellyttää nykyistä merkittävästi vähemmän selvitystä henkilön
sukupuoli-identiteetistä. Tämä on erityisen tärkeää transihmisille. Ei tule vaatia sitä, että
henkilö on sukupuolenvaihdosprosessissa, vaan hän voi ottaa sen nimen, minkä hän kokee
omakseen, ja ilmoittaa sen olevan oma identiteettinsä.
 Tarkistettu
4.0



Pöytäkirjan asiakohta PTK 122/2017 vp
Jatkossa on keskeistä, että lakia sovelletaan sillä tavalla kuin lakivaliokunta on sen mie-
tinnössänsä tarkoittanut ja sillä tavalla, mitä myös hallituksen perusteluissa viitataan, ja
näin ollen oikeusministeriön tuleekin antaa selkeä ohjeistus tästä maistraatteihin.

Valiokunta on mietinnössään todennut, että valiokunta katsoo, että ehdotetut poikkeus-
perusteet antavat asianmukaiset ja riittävät mahdollisuudet etunimen sukupuolisidonnai-
suutta koskevasta pääsäännöstä poikkeamiselle. Ne mahdollistavat muun muassa sen, että
henkilön etunimi voi koostua molemmille sukupuolille tai jommallekummalle sukupuolel-
le vakiintuneesta nimestä, kummallekaan sukupuolelle vakiintumattomasta tai näiden yh-
distelmistä. Esimerkiksi intersukupuoliselle lapselle on mahdollista antaa edellä tarkoitet-
tu nimiyhdistelmä, jos se arvioidaan lapsen edun mukaiseksi.

Lapsen etua onkin tarkasteltu tässä mietinnössä perusteellisesti, ja korostetaan, että lap-
sen etu tulee ottaa huomioon lapsen nimeä koskevassa päätöksenteossa. 15 vuotta täyttä-
nyt voi täysin itsenäisesti päättää omasta nimestään ja 12 vuotta täyttäneen nimeä ei voi
muuttaa vastoin hänen kirjallista suostumustaan muutokselle. Alaikäisen nimeä ei myös-
kään voida muuttaa vastoin 12 vuotta nuoremman lapsen tahtoa, jos hän on niin kehittynyt,
että hänen tahtoonsa voidaan kiinnittää huomiota.

Arvoisa puhemies! Tässä oli lyhyesti todettuna lain merkittävimmät pääkohdat. Kaik-
kein olennaisimpana pidän sitä muutosta, että ihmisellä on jatkossa ihmisarvoon perustuen
oikeus siihen nimeen, minkä hän kokee itselleen omaksi.

18.00 Hannu Hoskonen kesk: Arvoisa herra puhemies! Valiokunnan mietintö koskien
etunimi- ja sukunimilakia ja laiksi rekisteröidystä parisuhteesta annetun lain 8 ja 9 §:n
muuttamisesta on tämän aikamme ilmiö. Se, että etunimien määrä säilytetään vakiona, nel-
jänä nimenä, että sen enempää ei lapselle saa nimiä antaa, on ihan hyvä asia, koska olenpa
nähnyt Yhdysvalloissa semmoisiakin menettelytapoja, joissa on annettu perheen lapselle
nimiä niin, että jonkun kuuluisan rock-bändin soittajien kaikki etunimet on ladottu peräk-
käin — siinäpä se pieni ihminen on sitten sekaisin, kun pitäisi jonain päivänä se oma nimi
tietää.

Sukunimilain osalta ymmärrän sen, että tämän päivän Suomessa syntyy tilanteita, joissa
puolisot esimerkiksi avioliiton solmiessaan voivat säilyttää omat nimensä, se on ihan ym-
märrettävää nykyaikaa, siinä ei nyt mielestäni ole sen suurempaa huomautettavaa. Mutta
kun sitten näistä transihmisistä ja tällaisista äärimmäisistä poikkeuksista puhutaan ja nii-
den perusteella ruvetaan vetämään isoja linjoja, miten tässä tehdään, niin ajatelkaapa kym-
menien vuosien kuluttua, kun alkaa olla henkilöitä, joilla on monia monia sukunimiä, ja sit-
ten kun mennään avioliittoon tai parisuhteeseen ja se rekisteröidään, niin jos ei mennä
avioliittoon kirkollisen vihkimisen kautta mutta rekisteröidään parisuhde tai sitten on sivii-
livihkiminen maistraatissa, niin sitten kun tulee näitä yhdistelmäsukunimiä, niin kylläpä
siinä mukava on nimi kirjoittaa paperiin, kun seitsemän sukunimeä on peräkkäin. Tämä
menee sellaiseksi sillisalaatiksi, josta ei saa enää kohta kukaan mitään selvää.

Sitä, että tässä ajassa meillä on levinnyt ilmiö, jossa tämmöinen perinteinen perheyhteys
pyritään rikkomaan, minä pidän erittäin vahingollisena, äärimmäisen vahingollisena Suo-
men kehitykselle yleensäkin ja sen pienen lapsen kannalta. Näillä erilaisilla nimilaeilla ja
tällaisilla erilaisilla erikoisuuksilla, mitä viime aikoina on tavoiteltu — tämä nimilaki ol-
koon siitä yksi esimerkki — lähdetään siitä aikuisen näkökulmasta. Kukaan ei tunnu ole-
van kiinnostunut tässä maassa enää lapsen asemasta, sen pienen ihmisen elämän suojaami-
sesta ja hänen elämänsä tekemisestä turvalliseksi. Tuntuu vain, että on kaiken maailman
2



Pöytäkirjan asiakohta PTK 122/2017 vp
transsysteemejä ja kaiken maailman nimilakeja, jotka ovat niin sekaisin kuin seinäkello —
niin sekaisin kuin seinäkello, että ei kohta tavallinen ihminen saa selvää. Pitää olla melkein
juristi ennen kuin ymmärtää, mistä tässä on kysymys. Ja sitten vedotaan siihen, että kyllä se
pieni ihminen tietää. Kyllähän lapsen kasvatus kuuluu vanhemmille, ja ei varmasti pieni
lapsi tiedä vielä, onko hän transihminen vai mikä hän on. Sitten aikuisena se varmaan ai-
kanaan selviää, kun se identiteetti muodostuu, mutta se identiteettihän muodostuu sen per-
heen yhteydessä, missä se lapsi kasvaa.

Kun tänä päivänä näitä ilmiöitä seuraa tuolla ja lukee lehdistä erilaisia hurjia juttuja, niin
ei voi kuin ihmetellä, miten tällaiseen on meillä yleensä menty. Tämä nimilaki, mitä nyt
tässä käsitellään, etunimen osalta on hyvä, että säilytettiin tämä tietty käytäntö, ja myös su-
kunimen osalta arvostan sitä, että valiokunta on päätynyt ratkaisuun, jossa sukunimien suo-
jausta jatketaan, että niitä ei voi nyt ihan kuka tahansa omia itselleen, koska sillä nimen-
omaan tämä ihmisen sukuyhteys katkaistaan ja saadaan sekoitettua tämäkin asia. Kun
nämä perinteiset perhearvot eivät ole enää kunniassa ja sekoitetaan koko maailma sekai-
sin, niin kyllä siinä hyvä lopputulos tulee. Mutta sitten kun se lopputulos aikanaan vakiin-
tuu käytännöksi koko maassa, niin sanoisinpa vain, että sitä tilannetta varmaan kukaan ei
halua.

18.04 Silvia Modig vas: Arvoisa herra puhemies! Pidän edustaja Hoskosen puheita louk-
kaavina. Yrittäkää, edustaja Hoskonen, asettua siihen asemaan, että joku puhuisi teistä ja
teidän kokemastanne identiteetistä samoin sanoin kuin te puhutte sukupuolivähemmistöis-
tä. Transihmiset eivät ole mikään äärimmäinen ilmiö vaan yksilöitä, joilla on aivan sama
oikeus oman identiteettinsä kokemiseen kuin sinulla ja minulla, edustaja Hoskonen. Ei
"perhe"-käsitettä hämärretä sillä, että annetaan jokaisen olla oma itsensä. Sitä vahvempi
instituutio se on ja sitä vahvempi käsite se on, mitä useampi haluaa sitä vaalia ja perustaa
perheen. Juuri sen takia tasa-arvoinen avioliittolaki oli askel kohti yhä vahvempaa per-
heinstituutiota, koska se antoi mahdollisuuden yhä useammalle perustaa sen perheen ja sitä
kautta rakentaa elämäänsä. Toivon myös, että te, edustaja Hoskonen, ennen kuin lähdette
puhumaan sekopäisistä, sekaisin kuin seinäkello olevista, perehtyisitte asiaan ihan tutki-
mustiedon pohjalta. Esimerkiksi transihmisten kohdalla on paljon esimerkkejä siitä, että jo
hyvin pienet lapset kokevat ristiriitaa sen ulkoisen sukupuolensa kanssa.

Itse ajattelen hyvin toisin kuin edustaja Hoskonen. Minä olisin ollut valmis ja toivonut,
että tämä lakiuudistus olisi mennyt vielä rohkeammin ja selkeämmin siihen suuntaan, että
se olisi purkanut yhteiskunnan sukupuolitettuja rakenteita siltä osin kuin ne ovat haitalli-
sia. On kyllä ilahduttavaa, että valiokunta on pohtinut asiaa myös transsukupuolisten tilan-
teen kautta, mutta jopa tästä valiokunnan mietinnöstä paistaa läpi se, että sukupuolten mo-
ninaisuutta ei vielä ymmärretä tarpeeksi syvällisesti. Ja itse henkilökohtaisesti en ymmär-
rä, mitä se on keneltäkään pois, että jokainen saa elää ja toteuttaa identiteettiänsä niin kuin
hän itse sen kokee.

Sukupuolisidonnaisuuden kannalta tässä on nytten helpotettu ja madallettu kynnystä
poiketa sukupuolisidonnaisuudesta, mikä on hyvä. Mutta aivan kuten valiokunta mietin-
nössään tuo esille, tämä olisi voitu kirjoittaa selkeämmin. Nyt tarvitaan siis luotettavalla ta-
valla perusteltu syy. Itse näkisin, että identiteetti kuuluu ihmisen itsemääräämisoikeuteen
— aikuisen ihmisen kohdalla yksiselitteisesti näin — eikä sitä tarvitse kenellekään millään
tavalla perustella. Minun mielestäni oma ilmoitus riittää siihen, miten aikuinen ihminen it-
3



Pöytäkirjan asiakohta PTK 122/2017 vp
sensä kokee. Se, mihin me vedämme ikärajoja tämmöisissä asioissa, on vaikeampi kysy-
mys, enkä ota siihen nyt kantaa.

Monissa maissa on viime aikoina tehty muutoksia lähtien monesti intersukupuolisista
lapsista, ja on todettu, että ei ole yhteiskunnan asia päättää henkilön sukupuolta vaan voi-
daan kaikessa rauhassa odottaa, kunnes hän itse voi kertoa, kuka hän kokee olevansa. On
itselleni hämmästyttävää tämä pelko moninaisuuden edessä. Itse ajattelisin, että yhteiskun-
ta, jossa ihmiset voivat hyvin, ovat sinut itsensä kanssa, saavat yhteiskunnalta tukea elää
kuten he ovat, on vahva yhteiskunta, kun se koostuu hyvinvoivista, vahvoista yksilöistä,
joilla on oikeus omaan elämäänsä. En hyväksy minkäänlaista tukahduttamista, ja minun
mielestäni tässä on kyse ihmisen vapaudesta.

Erittäin tärkeäksi tässä tulee nyt nousemaan sukupuolisidonnaisuudesta poikkeamisen
kohdalla se, että maistraateille ja nimilautakunnalle annetaan hyvin tarkka ja selvä sovel-
tamisohje tämän poikkeamisen kannalta. Koska tämä ei lakitekstissä ole tarpeeksi selvästi
ilmoitettu, niin tämä voi jättää tulkinnanvaraisuutta. Ja sen takia onkin tärkeätä, että heti
siinä vaiheessa, kun tämä laki astuu voimaan, selvät soveltamisohjeet on annettu niin, että
asia heti muuttuu oikeudenmukaiseksi ja oikeaksi ja sitä kautta käytännöksi.

18.08 Hannu Hoskonen kesk: Arvoisa herra puhemies! En missään tapauksessa halua ar-
vioida tai asettaa ihmisiä paremmuusjärjestykseen. Jos joku tuntee itsensä vaikka nyt edus-
taja Modigin mainitsemilla tavoilla tai hänen seksuaaliset suuntautumisensa ovat mitä
ovat, ei minua häiritse pätkääkään ja kunnioitan heidän jokaisen omaa ratkaisuaan. En
mene sille alueelle millään lailla arvioimaan hyvyyttä tai heikkoutta vaan arvioin vain sitä,
että kun se pieni lapsi siellä perheessä kasvaa — ja se puhe siitä, että sillä pienellä lapsella
saattaa olla jo tuntemuksia — kyllä se pieni lapsi, jos ruvetaan jo pienestä vauvasta asti pu-
humaan, että saattaa olla joku trans tai joku muu, tarvitsee turvallisen kotiympäristön, mis-
sä kasvaa ja hänen identiteettinsä muodostuu vuosien saatossa.

Luin tässä juuri Jari Sinkkosen, psykiatrin, lausuntoja, mitä hän on näistä nykyajan hul-
luuksista maininnut, esimerkiksi, että tytöt eivät saa olla enää tyttöjä ja pojat eivät saa olla
enää poikia. Kun pienelle ihmislapselle ruvetaan vaikka päiväkodista asti tai ihan pienestä
iästä asti puhumaan tämmöisiä levottomia asioita, niin kyllä siinä yöunet menevät ja var-
masti se identiteetin kehitys häiriintyy.

Kun Suomi on vieraantunut näistä perinteisistä kasvatusmenetelmistä, kristillisen perin-
teen kasvatusmetodeista ja yleensä ihmisen elämän perusasioista, niin kyllä tulos on sitten
semmoista, että se näkyy sitten mitä kummallisimmilla tavoilla. Meidän aikuisten ihmis-
ten pitäisi nyt rauhoittua ja keskittyä asioihin ja kantaa niistä lapsistamme vastuu. Jos me
sekoitamme pienten ihmisten päät kaiken maailman hulluilla jutuilla, niin kyllä kai siinä
ihmisen psyyke kärsii. Jos lapsesta asti elämä on yhtä ongelmaa, niin sen voi tietää, mitä
sitten se lopputulos on. Tätä minä peräänkuulutan. Jos joku ihminen tuntee vetovoimaa
vaikka samaa sukupuolta kohti, niin minulle se vallan hyvin käy. En ole vastustanut kos-
kaan sitä. Se on jokaisen oma valinta. Mutta jätetään lapset tällaisen hurjuuden ulkopuo-
lelle, että hänen pikkuset aivonsa sekoitetaan jo lapsena sellaisiin asioihin, joista hän ei
ymmärrä mitään. Olkoot ne tytöt tyttöjä ja pojat poikia ja nimilait sen mukaan, mutta pi-
täähän joku moraalikin tässä hommassa olla, että lapsia kunnioitetaan ja heidän elämään-
sä, että he saavat olla lapsia eikä kaiken maailman hulluuksia [Puhemies koputtaa] heti lap-
sesta asti ruveta levittämään.
4



Pöytäkirjan asiakohta PTK 122/2017 vp
18.10 Silvia Modig vas: Arvoisa herra puhemies! Kaikella kunnioituksella kollegaani,
edustaja Hoskosta kohtaan: Te ette nyt tiedä, mistä puhutte. [Hannu Hoskonen: Kyllä tie-
dän!] Seksuaalinen suuntautuminen ja sukupuoli-identiteetti ovat ihan sanakirjan pohjalta
kaksi aivan eri asiaa, ja kumpikaan ei ole yksilön oma valinta. Oletteko te valinnut oman
seksuaalisen suuntautumisenne vai koetteko, että synnyitte semmoiseksi kuin olette? Tei-
dän puheidenne perusteella te olette yksi kaunis päivä valinnut olla se, kuka olette. Se ei
yksinkertaisesti mene niin. Nyt te sekoitatte siis kaksi käsitettä keskenänsä, seksuaalinen
suuntautuminen ja sukupuoli-identiteetti.

Te sanoitte lukeneenne Sinkkosen kirjoituksia. Kehotan teitä tutustumaan myös muihin
alan ammattilaisiin, koska Sinkkonen on melko yksin ajatustensa kanssa. Esimerkiksi kun
minä puhun siitä, että meidän pitää päästä irti semmoisesta lokeroivasta, sukupuolittunees-
ta ja rajoittuneesta ajattelusta, niin tarkoitan esimerkiksi sitä, että minkä takia meidän pi-
täisi kutsua toimittajaa lehtimieheksi tai asianajajaa lakimieheksi. Eihän se, että me kut-
summe lakimiestä juristiksi, tarkoita sitä, että miehet eivät saa olla miehiä tai miehet eivät
saa olla naisia. Siitähän esimerkiksi transsukupuolisuudessa nimenomaan on kysymys ja
translain uudistamisen vaatimuksessa on kysymys, että antakaa näitten ihmisten, [Puhe-
mies koputtaa] jotka kokevat olevansa naisia tai kokevat olevansa miehiä tai muunsuku-
puolisia, olla sitä. Tämä keskustelu on nyt aivan paradoksaalinen, kun te yhtäältä vaaditte,
että naisten pitää saada olla naisia, mutta sitten te ette anna kaikkien naisten, jotka kokevat
olevansa naisia, olla sitä.

Toivon, että te edes saisitte faktat ja käsitteet oikein. Mielipiteeseenne teillä on täysi oi-
keus, mutta käsitteiden pitää olla kunnossa, muuten tämä on aivan sekaisin niin kuin sei-
näkello ja aika sekopäistä touhua.

Toinen varapuhemies Arto Satonen: Otetaanpas tässä ensin edustaja Karimäen puheen-
vuoro ja sitten edustaja Hoskonen.

18.12 Johanna Karimäki vihr: Arvoisa puhemies! Edustaja Modig käytti tärkeän, hy-
vän puheenvuoron.

Sukupuolten moninaisuus on tosiasia. Emme voi kieltää näiltä ihmisiltä olemassaoloa,
niin kuin edustaja Hoskonen puheillansa viittaa. Meillä ei ole oikeutta tehdä sitä. Se on ker-
ta kaikkiaan väärin näitten ihmisten elämän, hyvinvoinnin ja psyykenkin kannalta.

Valiokunta on mietinnössänsä halunnut nimenomaan muuttaa sen nykytilan, että ihmi-
sen täytyy olla sukupuolenvaihdosprosessissa saadakseen ottaa sen nimen, mikä hänelle it-
sellensä kuuluu. On tarkoitus, että lakia sovelletaan nyt liberaalisti sen mukaan, miten ih-
minen kokee oman sukupuoli-identiteettinsä. Ja kuten edustaja Modig, olen tismalleen sa-
maa mieltä siinä, että kun hakija luotettavalla tavalla esittää oman kokemuksensa sukupuo-
li-identiteetistään, aikuisen ihmisen osalta pelkän ilmoituksen tulee tässä kohtaa riittää. Ja
täytyy muistaa sekin, että myös 15-vuotiaalla on itsenäisesti täysi oikeus päättää omasta ni-
mestään. Nyt on keskeistä, että soveltamisohjeet saadaan maistraatteihin sille tolalle, että
lakia sovelletaan niin, että tämä tahtotila tulee myös toteutumaan.

Ja kuten edustaja Modig, itsekin peräänkuulutan myös translain muutoksen tärkeyttä.
Tämä on ihmisoikeuskysymys, suorastaan ihmisoikeusloukkaus, ettemme ole saaneet vie-
lä translakia sellaiselle tasolle kuin sen eurooppalaisessa sivistysvaltiossa kuuluu olla.
5



Pöytäkirjan asiakohta PTK 122/2017 vp
18.14 Hannu Hoskonen kesk: Arvoisa puhemies! Missään tapauksessa en ole rajoitta-
massa jotakin ihmistä, joka tuntee itsensä transihmiseksi tai miksi nyt tunteekaan. Minulla
ei ole heidän elämästään mitään negatiivista sanottavaa, ei missään tapauksessa. Jokainen
eläköön niin kuin onnensa parhaaksi katsoo, ja sillä sipuli. Mutta kun näiden pienten ih-
misten päitä lähdetään koulusta asti sekoittamaan kaiken maailman hurjilla ajatuksilla ja
sitten eivät tytöt saa olla enää tyttöjä ja pojat eivät saa olla enää poikia, niin alkaa olla ti-
lanne, että kukaan ei saa enää kohtapuoliin tämmöistä perinteistä elämää elää, vaan pitää
kaiken maailman hulluuksiin lähteä mukaan lapsesta asti. Kyllähän lapselle ja pienelle ih-
miselle kun luodaan valtavat paineet jo heti kouluiästä asti, niin kai siinä vanhemmalla iäl-
lä rupeaa tämä tietokonepuoli heittämään, ja sitten meillä on yhä suurempia ongelmia. Että
tätä minä peräänkuulutan meiltä aikuisilta: vakaata, kasvatuksellista näkemystä tähän maa-
ilmaan.

Se, että meillä on erilaisia poikkeuksia, niin kuin ihmisen elämässäkin on poikkeuksia,
meillä genetiikassa on poikkeuksia, tavoissamme on poikkeuksia — ok, ne pitää vain hy-
väksyä. Mutta jos joku pienen pieni poikkeus tulee ja sen perään lähdetään juoksemaan,
niin varsinkin kun päivän lehtiä lukee, niin tuntuu, että meillä ei ole mitään muuta tässä
maailmassa enää kuin poikkeusta poikkeuksen jälkeen. Tätä minä peräänkuulutan. Vastuu
on sitä, että ne lasten vanhemmat kantavat vastuunsa lapsista hyvin ja tukevat niiden ih-
misten kehitystä, että heistä kasvaa tasapainoisia, tasapuolisia aikuisia tekemään työtä yh-
teiskunnan hyväksi. Sitä minä peräänkuulutan. Jos joku ihminen tuntee olonsa transihmi-
seksi tai joksikin muuksi, minulle sopii vallan hyvin enkä sitä millään lailla arvostele enkä
lähde sille puolelle edes mestaroimaan. Mutta näiden pienten ihmisten puolta minä perään-
kuulutan kaikissa tekemisissä, koska näissä kaikissa tähän asiaan liittyvissä lakipaketeis-
sa, mitä tässä talossa on ollut, yksi asia on jäänyt aina tekemättä: se pienen ihmisen aseman
tarkastelu, lapsivaikutusten arviointi. Niiden pienten avuttomien ihmisten oikeutta, jotka
eivät omaa oikeuttaan pysty puolustamaan, minä puolustan ja siinä asiassa en anna periksi,
en varmasti anna.

18.16 Silvia Modig vas: Arvoisa puhemies! Kannustan edustaja Hoskosta lukemaan va-
liokunnan mietinnön, jossa nimenomaan asiaa tarkastellaan lapsen näkökulmasta. Juuri
siksi valiokunta ei ole valmis siihen, mihin minä itse olisin, koska siinä nimenomaan aja-
tellaan lapsen näkökulmaa. Sen takia koko nimen sukupuolisidonnaisuutta ei olla valmiita
vapauttamaan, koska ajatellaan nimenomaan sitä lapsen etua, että voi olla tilanne, missä ai-
kuiset voisivat antaa nimen, josta aiheutuisi tälle lapselle haittaa.

Mutta kuka on sanonut, että tytöt eivät saa olla tyttöjä tai pojat poikia? Se, että me halu-
aisimme luopua tämmöisistä sukupuolittavista rakenteista, tarkoittaa vain sitä, että ei pu-
huta lehtimiehistä, jotta sille tytölle ei tule sellainen olo, että toimittajat ovat miehiä, se ei
ole minua varten. Tasapainoinen lapsesta kasvaa varmasti silloin, kun hän saa rauhassa
kasvaa juuri sellaiseksi kuin hän on ja häntä siinä tuetaan ja rakastetaan.

Minä uskon, että me olemme siinä samaa mieltä, edustaja Hoskonen, että meidän kaik-
kien velvollisuus täällä on katsoa lasten oikeuden perään, koska he eivät voi sitä itse tehdä.
Me aikuiset luomme säännöt ja lait tähän maahan, ja se on meidän kaikkien yhteinen vas-
tuu.

Translaki, kuten edustaja Karimäki totesi, tulee uudistaa, ja sehän on ihmisoikeuslouk-
kaus. Meitähän on siis EU:n ihmisoikeustuomioistuimen puolelta, YK:n puolelta huomau-
tettu useampaan otteeseen siitä, että meidän translakimme sisältää semmoisia määräyksiä,
6



Pöytäkirjan asiakohta PTK 122/2017 vp
jotka loukkaavat ihmisen perusoikeuksia hyvin suuresti, ja että se tulisi ensi sijassa uudis-
taa, koska tällaisenaan se on ihmisoikeusrikkomus. Valitettavasti tältä hallitukselta ei ole
löytynyt halua ja rohkeutta poistaa tätä ihmisoikeusrikkomusta Suomen lainsäädännöstä.
Meillä siis pakkosterilisoidaan ihmisiä vielä vuonna 2017. Mielestäni se on kaikuja hyvin
synkiltä ajoilta.

Yleiskeskustelu päättyi.

Eduskunta hyväksyi hallituksen esitykseen HE 104/2017 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
7


