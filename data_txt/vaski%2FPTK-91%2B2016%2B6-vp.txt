















































DEMDD6F.tmpSave.xml


Pöytäkirjan asiakohta PTK 91/2016 vp
Pöytäkirjan asiakohta 

PTK 91/2016 vp

Täysistunto

Keskiviikko 28.9.2016 klo 14.01—16.32

6. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 133/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Keskustelu

14.42 Sisäministeri Paula Risikko (esittelypuheenvuoro):  Arvoisa rouva puhemies!
Suomeen tulevien turvapaikanhakijoiden määrä nousi selvästi vuoden 2015 aikana, jolloin
syntyi tarve kehittää turvaamistoimia turvapaikkamenettelyn sujuvuuden ja kielteisen pää-
töksen saaneiden maasta poistamisen täytäntöönpanon turvaamiseksi. Ehdotuksen taustal-
la on myös edelliseen säilöön ottamista koskevaan hallituksen esitykseen kirjattu valtio-
neuvoston lausuma. Lausuman mukaan tavoitteena olisi jatkossa kieltää ilman huoltajaa
olevien lasten säilöön ottaminen kokonaan. Lausuman johdosta tehty selvitys säilöönoton
vaihtoehdoista, joka on siis meidän sisäministeriön julkaisu 35/2014, totesi, että Suomesta
puuttuu useissa maissa yleisesti käytössä oleva mahdollisuus asuinpaikkaa koskevan vel-
voitteen asettamiseen. Selvitys ei ehdottanut kaikkien alaikäisten säilöönoton kieltämistä,
sillä säilöönotto on viimesijaisena keinona tarpeellinen osa turvaamistoimien kokonaisuut-
ta eivätkä mitkään vaihtoehdot täysin yllä sen vaikuttavuuteen. Siitä syystä tämä työryhmä
ei esittänyt totaalista säilöönoton kieltämistä.

Hallitus esittääkin nyt, että ulkomaalaislaissa olevien turvaamistoimien keinovalikoi-
maan lisätään kaksi uutta turvaamistoimea. Uusilla turvaamistoimilla laajennetaan viran-
omaisten käytössä olevaa turvaamistoimien valikoimaa ja vähennetään tarvetta säilöön ot-
tamiselle.

Ensimmäinen uusista turvaamistoimista koskee kaikkia turvapaikanhakijoita turvapaik-
kamenettelyn eri vaiheissa, ja se on tämä: Nykyisin turvapaikanhakija voi hakemuksen kä-
sittelyn ajan asua joko vastaanottokeskuksessa tai hankkia itselleen yksityismajoituksen.
Nyt ehdotettavalla asumisvelvollisuudella turvapaikanhakija voitaisiin määrätä asumaan
nimetyssä vastaanottokeskuksessa. Hakijan olisi ilmoittauduttava vastaanottokeskuksessa
1—4 kertaa päivässä. Asumisvelvollisuuden tavoitteena on varmistaa turvapaikkaproses-
sin sujuvuus. Käytännössä tämä tarkoittaa, että turvapaikanhakija olisi näin helpommin
saapuvilla hakemuksensa käsittelyä, esimerkiksi turvapaikkapuhuttelua, varten. Asumis-
velvollisuuden käytön avulla voitaisiin sujuvoittaa myös kielteisten päätösten saaneiden
palauttamista. Asumisvelvollisuuden määrääminen harkittaisiin aina tapauskohtaisesti.
Sen tulisi olla välttämätöntä hakemuksen käsittelyn tai maasta poistamisen varmistamisek-
 Tarkistettu
4.0



Pöytäkirjan asiakohta PTK 91/2016 vp
si. Velvollisuudesta myös olisi pakottavasta henkilökohtaisesta syystä mahdollisuus tila-
päisesti poiketa.

Sitten toinen uusista turvaamistoimista koskee ilman huoltajaa olevia alaikäisiä turva-
paikanhakijoita, joita ollaan poistamassa maasta. Tässä hallituksen esityksessä ei ehdoteta
luovuttavaksi lasten säilöön ottamisesta. Viranomaisten näkökulmasta säilöönotolle on
edelleen selkeä tarve erityisesti maasta poistamisen turvaamiseksi. Käytännössä lapsia ote-
taan Suomessa säilöön erittäin harvoin. Lasten säilöön ottamisen vähentämiseen pyritään
kehittämällä vaihtoehtoisia turvaamistoimia. Nyt ehdotettu lapsen asumisvelvollisuus on
tarkoitettu lievemmäksi vaihtoehdoksi lapsen säilöön ottamiselle mutta on ankarampi kuin
jo olemassa olevat ulkomaalaislain mukaiset turvaamistoimet. Lapsen asumisvelvollisuus
voitaisiin määrätä, jos lapsen säilöönoton edellytykset täyttyvät. Velvollisuus voisi koskea
vain 15 vuotta täyttänyttä lasta, joka on saanut kielteisen turvapaikkapäätöksen ja maasta-
poistamispäätöksen. Lapsi voitaisiin määrätä asumaan nimetyssä lapsille tarkoitetussa vas-
taanottokeskuksessa, pysymään sen alueella ja ilmoittautumaan siellä päivittäin. Lapsen
asumisvelvollisuus kestäisi enintään kaksi viikkoa. Aikaa olisi mahdollista jatkaa enintään
toisella kahden viikon ajanjaksolla, jos se on välttämätöntä maasta poistamisen turvaami-
seksi. Määräämiseen sovellettaisiin säilöön ottamisen päättämisestä ja tuomioistuinkäsit-
telystä säädettyjä menettelyjä. Lapsi voitaisiin painavista henkilökohtaisista syistä myös
vapauttaa tilapäisesti tästä velvollisuudesta. Lapsen asumisvelvollisuus uutena säilöön-
otolle vaihtoehtoisena turvaamistoimena vaikuttaisi myönteisesti lapsen asemaan ja lap-
sen edun toteutumiseen. — Kiitos.

14.46 Päivi Räsänen kd: Arvoisa rouva puhemies! Tämä lakiesitys on todellakin lähte-
nyt liikkeelle tuosta viime vaalikauden hallituksen esityksen lausumasta, jossa edellytet-
tiin, että sisäministeriö valmistelisi selvityksen vaihtoehdoista ulkomaalaisten säilöönotol-
le. Todellakin toivon, että tämä säilyy nimenomaan ja tätä käytetään nimenomaan vaihto-
ehtona säilöönotolle, eli että se kynnys pidetään riittävän korkeana sille, että tämä asumis-
velvollisuus säädetään turvapaikanhakijalle. Meillähän turvapaikanhakijalla ei ole mitään
yleistä asumisvelvollisuutta, eli hän voi järjestää asumisensa yksityismajoituksessa, vas-
taanottokeskuksessa ei ole pakko majailla, tai vaikkapa meillä on hyviä esimerkkejä esi-
merkiksi kansanopistoista, joissa opiskelee turvapaikanhakijoita vastaanottokeskusten ul-
kopuolella. Mutta pidän kyllä niin alaikäisten kohdalla kuin sitten yleisestikin hyvänä ja in-
himillisenä tätä mahdollisuutta, että tällainen erityinen asumisvelvollisuus voidaan säätää
silloin kun katsotaan, että se on sopiva vaihtoehto nimenomaan säilöönotolle.

14.48 Veera Ruoho ps: Arvoisa puhemies! Tämän esityksen tarkoitus on muuttaa ulko-
maalaislakia siten, että lakiin lisättäisiin säännökset asumisvelvollisuutta ja lapsen asumis-
velvollisuutta koskevista uusista turvaamistoimista. Näin turvapaikkaa hakevalle henkilöl-
le voitaisiin määrätä velvollisuus asua tietyssä vokissa ja ilmoittautua siellä läsnä olevaksi
1—4 kertaa päivässä — vai tarkoittaisikohan tämä nyt kuitenkin viikossa? Asumisvelvol-
lisuutta voitaisiin käyttää aikuisen kohdalla keinona maasta poistamisen helpottamiseksi,
koska se tarjoaa viranomaisille paremmat tiedot henkilöiden sijainnista. Esityksen tavoit-
teena on lisäksi vähentää säilöön ottamisen määrää ja edistää turvapaikkahakemusten kä-
sittelyä. 

Aikuiselle tällainen asumisvelvollisuus voitaisiin määrätä kevyemmin perustein kuin
nykylain mahdollistama säilöönotto, ja lasten kohdalla asumisvelvollisuus voitaisiin mää-
2



Pöytäkirjan asiakohta PTK 91/2016 vp
rätä ilman huoltajaa olevalle, kansainvälistä suojelua hakeneelle 15 vuotta täyttäneelle lap-
selle, jonka saama maastapoistamispäätös on tullut täytäntöönpanokelpoiseksi, vain jos
säilöönoton edellytykset täyttyvät. Lapsen pitäisi tällöin pysyä vokin alueella, ja asumis-
velvollisuus kestäisi enintään kaksi viikkoa. Tätäkin on mahdollista tietenkin jatkaa enin-
tään toisella kahden viikon ajanjaksolla. Hallituksen esityksen tavoitteena on nimenomaan
vähentää näiden tällaisten lasten, jotka tarvitsevat erityisiä turvaamistoimia, säilöönotto-
jen määrää.

Näiden turvaamistoimien käytön lähtökohtana on, että aina ensin harkitaan ulkomaalais-
laissa säädettyjen säilöön ottamista lievempien turvaamistoimien käyttämistä. Jos näitä
turvaamistoimia ei katsota tehokkaiksi, silloin voidaan ulkomaalainen ottaa säilöön. Nyt
voimaan tulevan asumisvelvoitteen tarkoitus on se, että säilöönottoon ei tarvitsisi turvau-
tua niin usein, ja erityisesti yksin tulleiden alaikäisten yli 15-vuotiaitten kohdalla tavoittee-
na on säilöön ottamisen minimointi ja korvaaminen asumisvelvoitteella. Tämä mahdolli-
suus kyseiseen ryhmään kuuluvien lasten säilöönottoon halutaan kuitenkin säilyttää eri-
tyistapauksia varten. 

Arvoisa puhemies! Haluaisin korostaa, että tällä esityksellä on tavoitteena vähentää kan-
sainvälistä suojelua hakeviin kohdistettavia säilöönottoja ja hyödyntää pehmeämpiä keino-
ja, ja näin parannamme lasten asemaa. Kuitenkin tätä mahdollisuutta 15 vuotta täyttäneen
lapsen säilöön ottamiseen on pidettävä perusteltuna esimerkiksi tilanteissa, joissa lapsi on
toistuvasti syyllistynyt rikoksiin Suomessa oleskellessaan ja hänen maasta poistamistaan
valmistellaan. Kyse on kuitenkin poikkeuksellisista tilanteista tällä hetkelläkin. On syytä
huomata, että vuosina 2011—2012 otettiin säilöön yhteensä 4 ilman huoltajaa olevaa lasta
ja vuonna 2013 heitä otettiin säilöön 10 ja vuonna 2014 vain 4. 2015 säilöön otettiin 11 il-
man huoltajaa olevaa lasta, ja kuluvana vuonna elokuun loppuun mennessä ei ole otettu yh-
tään ilman huoltajaa olevaa lasta. Asumisvelvoitteen voimaantulo luultavasti vähentää näi-
tä kuluja, ja näen tämän hallituksen esityksen erittäin tarpeellisena. 

Itse tein turvapaikkakuulusteluja, kun se kuului vielä poliisin osalle, ja silloinkaan en
muista, että koskaan olisi ollut sellaista tilannetta — ehkä hämärästi joitakin yksittäisiä —
ettei olisi saapunut kuulusteluihin. Mutta näen, että siinä kaikista olennaisinta on, että jos
he saavat sieltä vastaanottokeskuksista jotain rahallista tukea — tai päivärahaa tai miksikä
sitä nyt ikinä kutsutaankaan, että heillä on sitten mahdollisuus ostaa niitä hygieniatuotteita
ynnä muuta — milloin he sen saavat. Se on se, mikä varmasti pitää ihmiset aina sitten saa-
tavilla, oli se sitten kuulusteluista tai mistä tahansa muusta viranomaistoimenpiteestä ky-
symys.

14.53 Eva Biaudet r: Arvoisa puhemies! Elämme historiallisessa murroksessa ja osallis-
tumme sellaisiin päätöksiin, jotka vähitellen muodostavat historiaa ja sen ajan tunnukset,
joita sitten vanhana ehkä saamme muistella toivottavasti hyvällä omallatunnolla.

Tämä hallituksen esitys on siinä mielessä jälleen mielestäni erittäin hankala, että sen läh-
tökohdat eivät liity yksittäisen henkilön oikeuksien suojaamiseen tai hänen vapautensa
suojelemiseen vaan se nimenomaan lähtee yleisestä ilmapiiristä, peloista ja niin edelleen.
Siinä mielessä tuntuu siltä, että tässä jotenkin eletään tällaista rinnakkaistodellisuutta, kun
on tutustunut siihen, millä tavalla maasta poistamiset todellisuudessa tapahtuvat. Me tie-
dämme niistä, että mitä paremmin ihminen on valmisteltu, mitä paremmin hän on voinut
järjestää asiansa, niin sitä helpommin se sujuu, myöskin se maasta lähteminen. Onkin tär-
keätä, että valiokunnassa kuullaan tarkkaan yhdenvertaisuusvaltuutettua, jolla on lainpoh-
3



Pöytäkirjan asiakohta PTK 91/2016 vp
jainen velvollisuus valvoa näitä maasta poistamisia. Haluaisin, ettei koskaan enää yhtä-
kään lasta viedä niin, että hän ei saa sanoa jäähyväisiä koulun luokkakavereilleen ja he ih-
mettelevät, että mihin hän hävisi, kuoliko hän tai mitä hänelle tapahtui. Toivon, että ei kos-
kaan enää maasta poisteta lasta, alaikäistä lasta, jota pidetään rikollisena mutta josta ehkä
myöhemmin huomataan, että hän olikin ihmiskaupan uhri. Jokainen tällainen tilanne on lii-
kaa, ja siinä mielessä nämä ovat vakavia tilanteita.

Tähän hallituksen esitykseen ovat antaneet lausuntoja monet ihmisoikeuksia valvovat
instituutiot, kuten Punainen Risti, jolla on ihan erityinen mandaatti seurata esimerkiksi säi-
löön otettujen ihmisten asemaa ja vierailla esimerkiksi vankiloissa ja säilöönotoissa, ja sii-
nä mielessä ajattelen, että heidän lausuntonsa olisi erityisen painava sana tässä lain käsit-
telyssä, hallituksen esityksen käsittelyssä. He kiinnittävät huomiota juuri näihin perustei-
siin, että tässä ei ole lainkaan arvioitu niitä vaikutuksia, miten nämä toimenpiteet vaikutta-
vat turvapaikanhakijoihin ja ulkomaalaisiin yleensä. He myöskin kiinnittävät toiseksi huo-
miota siihen, että on hyvä, että haetaan vaihtoehtoja säilöönotoille, mutta tässä hallituksen
esityksessä ei ole sisällytetty varsinaisia vaihtoehtoja, vaan on esitetty uusi malli, joka on
luonteeltaan lähinnä uusi turvaamistoimi, jota voidaan käyttää jo ennen kuin varsinaisen
säilöönoton kriteerit, erityiset edellytykset ovat täyttyneet. Kun kynnys madaltuu, niin se
tapahtuu ehkä myöskin helpommin. He kiinnittävät myös huomion siihen, että jos vastaan-
ottokeskuksen henkilökunnalle annetaan velvollisuus valvoa rikosvastuun nojalla tätä asu-
mis- ja ilmoittautumisvelvollisuuden noudattamista, niin he pelkäävät, että heidän työnsä
näiden tehtävien hoitamisessa tulee mahdottomaksi, ja epäilevät, voivatko jatkossa hoitaa
näitä asioita, koska se rikkoo heidän perustehtäväänsä.

Genom den här regeringspropositionen vill regeringen igen ändra på utlänningslagen, till
synes kanske en liten förändring, men det är igen en gång ett av alla de förslag som visar att
man inte har människors grundläggande rättigheter som utgångspunkt, inte ens barnens.
Tyvärr förbjuder regeringen inte heller nu tagande av barn i förvar såsom otaliga
människorättsinstitutioner redan länge efterlyst. 

Den här gången skärper regeringen kontrollen av asylsökande genom att införa lättare
eller hårdare bevakning, som närmast kanske liknar hemarrest, av asylsökare som fått av-
slag. Asylsökande som har fått avslag på sin asylansökan kommer att måsta anmäla sig till
förläggningarna 1—4 gånger per dag. För barn fyllda 15 som är utan vårdnadshavare blir
det kanske ännu tuffare. Man kräver att de ska vistas på förläggningens område och endast
avlägsna sig från området av vägande personliga skäl. Det beskrivs i regeringens proposi-
tion som ett lindrigare alternativ till tagande i förvar av ensamkommande minderåriga, men
kommer alltså inte att ersätta tagande i förvar av barn, vilket aldrig är i barnens intresse.

Jag är bestört över att man igen en gång flyr sitt ansvar när det gäller att stoppa tagande
av barn i förvar, och på det viset känner jag inte annat än skam över vår tid som kan låta så-
dant här ske utan desto större motsättningar. Jag är orolig över att det här kommer att ut-
göra ytterligare ett sätt att begränsa människors frihet. Jag är orolig för att tröskeln att ta
människor i förvar sänks i och med att boendeskyldigheten och anmälningsskyldigheten
kommer att kunna åläggas av polisen, Migrationsverket och gränsbevakningen. 

Den här propositionen borde absolut skickas tillbaka för att bedömas, för att göra en
konsekvensbedömning och helt enkelt bedöma vilka följderna för människors grundläg-
gande rättigheter är på grund av det här lagförslaget. Jag hoppas att utskottet gör ett grund-
ligt hörande av människorättsorganisationerna. — Tack.
4



Pöytäkirjan asiakohta PTK 91/2016 vp
15.00 Simon Elo ps: Arvoisa rouva puhemies! Jatkossa kansainvälistä suojelua hakevalle
ulkomaalaiselle voidaan määrätä velvoite asua määrätyssä vastaanottokeskuksessa ja il-
moittautua siellä 1—4 kertaa päivässä. Jos se on välttämätöntä maahantulon tai maassa
oleskelun selvittämiseksi tai poistumisen varmistamiseksi, asumisvelvoitetta voidaan edel-
lyttää myös tapauskohtaisessa harkinnassa. Velvoitteen tahallisesta noudattamatta jättämi-
sestä voitaisiin tuomita sakkoon.

Arvoisa puhemies! Tällä hyvällä esityksellä varaudutaan myös mahdolliseen turvapai-
kanhakijoiden määrän äkilliseen kasvuun. On hyvin erilaisia ennusteita siitä, mikä on pai-
ne Eurooppaa, myös Suomea kohtaan, EU:ta kohtaan, ja siihen on syytä varautua. Hallitus
panee pala palalta toimeen yhdessä päätetyn turvapaikkapoliittisen toimenpideohjelman.

Aikuiselle tämä asumisvelvoite voidaan määrätä kevyemmin perustein kuin nykylain
mahdollistama säilöönotto. Yksin tulleiden alaikäisten eli tässä tapauksessa 15—18-vuoti-
aiden kohdalla tavoitteena on säilöön ottamisen minimointi ja korvaaminen asumisvelvoit-
teella. Mahdollinen säilöönotto on perusteltu, kuten edustaja Ruoho totesi, esimerkiksi ti-
lanteissa, joissa lapsi on toistuvasti syyllistynyt rikoksiin Suomessa ollessaan ja hänen
maasta poistamistaan valmistellaan.

Edustaja Biaudet otti esille, että hallitus ei olisi esityksessään ottanut huomioon turva-
paikanhakijoihin kohdistuvaa vaikutusta tässä esityksessä. Itse näkisin kyllä toisin. Niin
kuin edustaja Ruoho toi esille, niin vuosina 2011—2012 otettiin säilöön 4 ilman huoltajaa
olevaa lasta, 2013 otettiin 10, vuonna 2014 vain 4 ja 2015 otettiin 11, tänä vuonna ei vielä
yhtäkään. Nimenomaan tämän asumisvelvollisuuden voimaantulolla ensi tilassa olisi tar-
koitus se, että se todennäköisesti vähentäisi säilöönottotarvetta alaikäisten kohdalla. Nämä
luvut voisivat mennä jopa nollaan.

Joka tapauksessa on kyse poikkeuksellisesta menettelystä. Korostan sitä, että aina on
kyse myös tapauskohtaisesta harkinnasta, jossa tämä on viimeinen turvaamismenettely, jos
muu ei auta.

15.03 Arja Juvonen ps: Arvoisa rouva puhemies! Tässä esityksessä ehdotetaan, että sää-
detään säännökset asumisvelvollisuutta ja lapsen asumisvelvollisuutta koskevista uusista
turvaamistoimista. Kansainvälistä suojelua hakevalle ulkomaalaiselle voitaisiin määrätä
velvollisuus asua nimetyssä vastaanottokeskuksessa ja ilmoittautua siellä 1—4 kertaa vuo-
rokaudessa, jos se on välttämätöntä maahantulon tai maassa oleskelun edellytysten selvit-
tämiseksi tai maasta poistamisen varmistamiseksi. Lapsen asumisvelvollisuus voitaisiin
määrätä säilöönoton edellytysten täyttyessä ilman huoltajaa olevalle kansainvälistä suoje-
lua hakeneelle 15 vuotta täyttäneelle lapselle, jonka saama maastapoistamispäätös on tul-
lut täytäntöönpanokelpoiseksi.

Ilman huoltajaa olevan lapsen säilöön ottaminen on Suomessa poikkeuksellista. Mah-
dollisuutta 15 vuotta täyttäneen lapsen säilöön ottamiseen on kuitenkin pidetty perusteltu-
na esimerkiksi tilanteissa, joissa lapsi on toistuvasti syyllistynyt rikoksiin Suomessa oles-
kellessaan ja hänen maasta poistamistaan valmistellaan. Kuten edellä on todettu, säilöön
ottaminen edellyttää aina tapauskohtaista kokonaisharkintaa, jossa kaikkia säilöönottoa
lievempiä turvaamistoimia priorisoidaan. Lapsia koskevissa tilanteissa arvioidaan myös,
olisiko lapseen kohdistettava lastensuojelullisia toimia ulkomaalaislain mukaisten turvaa-
mistoimien ohella tai sijasta. Säilöönotto ei sellaisenaan kuitenkaan ole aina lapsen edun
vastaista, vaan sillä voidaan myös turvata lasta koskevan menettelyn lainmukainen ja hal-
littu läpivienti.
5



Pöytäkirjan asiakohta PTK 91/2016 vp
Arvoisa puhemies! Sisäministeriö sai 29 vastausta. Lausunnoissa kannatettiin pääsään-
töisesti esityksen tavoitteita. Uudet hallinnolliset turvaamistoimet nähtiin yleisesti tarpeel-
lisina. Useat lausunnonantajat muistuttivat, että säilöönoton vaihtoehtojen on oltava tosi-
asiallisia ja vaihtoehtoisia turvaamistoimia säilöönotolle.

Arvoisa puhemies! Lapsen etu ja ihmiskaupalta suojelu tulee esiin seuraavalla tavalla ja
seuraavaa tietä: Perustuslain 6 §:n 3 momentin mukaan lapsia on kohdeltava tasa-arvoises-
ti yksilöinä ja heidän tulee saada vaikuttaa itseään koskeviin asioihin kehitystään vastaa-
vasti. Ulkomaalaislain 6 §:n mukaan lasta koskevassa päätöksenteossa on kiinnitettävä eri-
tyistä huomiota lapsen etuun sekä hänen kehitykseensä ja terveyteensä liittyviin seikkoi-
hin. Pykälässä säädetään myös lapsen kuulemisesta ja lasta koskevien asioiden käsittele-
misestä kiireellisesti. Kansainvälistä suojelua hakevan vastaanotosta sekä ihmiskaupan uh-
rien tunnistamisesta ja auttamisesta annetun lain 746/2011 mukaan kyseistä lakia sovellet-
taessa lapsen etuun sekä tämän kehitykseen ja terveyteen liittyviin seikkoihin on aina
kiinnitettävä erityistä huomiota.

Tämän halusin siksikin tässä vielä puhua, koska edellisessä esityksessä käsiteltiin pal-
jon lapsiin liittyviä asioita.

15.06 Sami Savio ps: Arvoisa puhemies! Tässä hallituksen esityksessä ehdotetaan muu-
tettavaksi ulkomaalaislakia lisäämällä siihen säännökset asumisvelvollisuutta koskevista
uusista turvaamistoimista. Kansainvälistä suojelua hakevalle ulkomaalaiselle voitaisiin
määrätä velvollisuus asua nimetyssä vastaanottokeskuksessa ja ilmoittautua siellä yhdestä
neljään kertaan vuorokaudessa, jos se on välttämätöntä maahantulon tai maassa oleskelun
edellytysten selvittämiseksi tai maasta poistamisen varmistamiseksi.

Arvoisa puhemies! Viime päivinä on kohistu yllättävänkin paljon rasismista, mutta huo-
mattavasti vähemmälle on jäänyt pohdinta kansalaisten asiallisesti perustellun maahan-
muuttokriittisyyden kasvun syistä. Merkittävin syy maahanmuuttokritiikin lisääntymiseen
lienevätkin kansalaisten arkitodellisuudessa kohtaamat epäkohdat. (Eva Biaudet: Mitä sil-
lä on tämän asian kanssa tekemistä?) Kriminologian ja oikeuspolitiikan instituutin tutki-
muksen mukaan joidenkin kansallisuuksien alttius tehdä rikoksia on moninkertainen suo-
malaisiin verrattuna. Ero korostuu varsinkin seksuaalirikoksissa, mutta surullinen osoitus
kasvaneista riskeistä on myös Otanmäessä tapahtunut suomalaismiehen tappo, (Välihuuto-
ja) josta epäillään kahta turvapaikanhakijaa. (Eva Biaudet: Aika rasistista!)

Arvoisa puhemies! Suomi on pidettävä turvallisena maana, eikä tätä Otanmäen tappoa
saa missään tapauksessa vähätellä, vaikka sitä onkin käsitelty mediassa suhteellisen vä-
hän. Tämä hallituksen esitys on oikean suuntainen, mutta muitakin toimenpiteitä on kiireh-
dittävä. Erityisesti kielteisen turvapaikkapäätöksen saaneiden hakijoiden maasta poistu-
mista on nopeutettava. Hallitus onkin tuomassa keväällä siihen liittyvän esityksen edus-
kuntaan. Samassa yhteydessä on syytä tehdä myös lakimuutoksia minimipalveluita tarjoa-
vien ja tarkasti vartioitujen palautuskeskusten perustamiseksi hallituksen viime joulukuus-
sa hyväksymän turvapaikkapoliittisen toimenpideohjelman mukaisesti. Tiedustelenkin si-
säministeriltä nyt kantaa näihin tuleviin lisätiukennuksiin.

15.08 Eva Biaudet r (vastauspuheenvuoro): Arvoisa puhemies! Mielestäni on rasististen
mielipiteiden esittämistä sanoa, että joihinkin kansallisuuksiin liittyy enemmän rikollista
toimintaa. Se ei päde, siinä ei ole mitään totta, ei mitään sellaisia globaaleja tutkimuksia,
6



Pöytäkirjan asiakohta PTK 91/2016 vp
että johonkin kansallisuuteen liittyy enemmän rikollista toimintaa. Se on mielestäni täysin
sopimatonta ja rasistista puhetta.

15.08 Sami Savio ps (vastauspuheenvuoro): Arvoisa puhemies! Hieman hämmästelen tai
aika paljonkin hämmästelen tätä edustaja Biaudet’n tässä antamaa kannanottoa. Mielestä-
ni tutkimustuloksiin vetoaminen ja niihin viittaaminen ei missään tapauksessa voi olla ra-
sismia. Tässähän aletaan mennä jo sananvapauden ja kansanedustajan perustuslaillisten oi-
keuksien rajoittamisen puolelle, jos näin tulkitaan. Minä voin kyllä edustaja Biaudet’lle,
jos hän välttämättä haluaa, nämä tutkimustulokset toimittaa. Nämä ovat ihan netistä kyllä
saatavilla. Kuten totesin, nämä ovat Kriminologian ja oikeuspolitiikan instituutin tekemiä
tutkimuksia, ja sieltä ovat hyvin kyllä katsottavissa nämä eri kansalaisuuksien alttiudet.

15.09 Eva Biaudet r (vastauspuheenvuoro): Puhemies! Minusta on tärkeätä puhua myös-
kin siitä, mitä rasismi on, ja mielestäni myöskin tässä salissa on tärkeätä joskus miettiä,
mikä on rasismia ja mikä on syrjintää, mikä on ennakkoluuloja. Jos sanotaan, että tiettyi-
hin kansallisuuksiin liittyy enemmän rikollisuutta, niin mielestäni se on rasismia. Eri asia
on, jos Suomessa on erilaisia lukuja, mitä eri kansallisuudet ovat tehneet, mutta ei liity tiet-
tyihin kansallisuuksiin, että joku tekee enemmän rikoksia. Sellaista ei voi yleistää, ja sel-
laista tutkimustietoa ei ole. Mielestäni se on enemmän rasistiseen mielipiteeseen pohjautu-
vaa kuin muuta. Tämä olisi minun mielestäni mielenkiintoista kuulla: mikä on teidän mie-
lestänne rasismia, ja missä se raja kulkee?

15.10 Simon Elo ps (vastauspuheenvuoro):  Arvoisa rouva puhemies! Tämä on sinänsä
merkittävä keskustelu. Tähän määrittelyyn otti kantaa yhteiskuntafilosofiaan erikoistunut
tutkijatohtori Heikki A. Kovalainen Etiikka-blogissa. Hän totesi näin, että: "Jos totean
maahanmuuttajien olevan yliedustettuina esimerkiksi raiskaustilastoissa, edes tämä väite
ei ole rasismia — jos se vain on totta." Eli jos tilastollisesti voidaan osoittaa, että joku väes-
töryhmä tällaiseen syyllistyy enemmän, niin silloin pitää miettiä, mistä ne syyt johtuvat.
Ne eivät varmasti johdu siitä, mistä nämä ihmiset tulevat, vaan syyt ovat jossain muualla,
mutta tällaisen toteaminen ei ole rasismia. Se olisi rasismia, jos lähtisi sanomaan, että tästä
syystä kaikki tämän ryhmän ihmiset ovat jotenkin epäilyksen alla — se olisi. Mutta se, että
tämän tilastofaktan kertoo ja sitten miettii, mitä asialle pitäisi tehdä, ei missään tapaukses-
sa voi olla rasismia.

Ja aivan niin kuin edustaja Savio tässä sanoi, pitää ottaa totta kai huomioon myös kan-
sanedustajan perustuslaillinen oikeus tuoda esille täällä näkemyksiään sillä mandaatilla,
minkä kansa on antanut.

15.11 Wille Rydman kok (vastauspuheenvuoro):  Arvoisa rouva puhemies! Kehottaisin
edustaja Biaudet’ta olemaan hieman varovaisempi tämän rasistileimakirveen heiluttelus-
sa. Toisaalta mikäpä ei edustaja Biaudet’n mielestä rasismia olisi? Sen olemme saaneet
täällä kyllä jo moneen kertaan huomata.

Mitä tulee tilastoihin, niin toivoisin, että tässä salissa ei olisi sellaista ajattelua, että jos
ideologia ja faktat ovat ristiriidassa keskenään, niin sen huonompi faktoille, vaan lukisim-
me tilastoja ihan sellaisina kuin ne lukevat.

Mutta mitä tulee itse tähän lakiesitykseen, niin sitä pidän kyllä hyvänä. Meidän turva-
paikkapolitiikan kokonaisuuden kannalta on aivan keskeistä, että meidän palautuspolitiik-
7



Pöytäkirjan asiakohta PTK 91/2016 vp
ka on uskottavaa, että myöskin meidän kielteiset päätökset asiaan kuuluvalla tavalla laite-
taan täytäntöön. Ja tästä syystä pidän erittäin tärkeänä, että meillä on myöskin riittävät tur-
vaamistoimenpiteiden mahdollisuudet sellaisissa tilanteissa, joissa joudumme olemaan
epävarmoja, toteutetaanko tehdyt päätökset sillä tavalla kuin ne on tarkoitettu.

Puhemies Maria Lohela: Ja vielä vastauspuheenvuoro, edustaja Biaudet.

15.12 Eva Biaudet r (vastauspuheenvuoro):  Arvoisa puhemies! Mielestäni on toki juuri
ero, tässä puhuttiin hiukan eri tavalla näistä luvuista. On eri sanoa, että tiettyihin kansalli-
suuksiin liittyy enemmän rikollisuutta, ja sillä haluta perustella, että kaikkiin näihin ryh-
miin haluaa tiukempia säännöksiä. Ymmärsin tämän puheen niin. On sitten hiukan eri, kun
jos te sitten kaunistelette ja teette siitä vähän hienompaa ja se viesti muuttuu jo vähän toi-
seksi. Ja on ihan totta, että tilastoista voi kertoa, mutta jos sanoo, että tiettyihin kansalli-
suuksiin liittyy enemmän rikollisuutta ja sen takia meidän täytyy tehdä tiukempaa lainsää-
däntöä, niin mielestäni silloin se pohjautuu rasistiseen näkemykseen ja minun mielestäni
siitä on tärkeätä keskustella. Kun me keskustelemme rasismista, niin on hyvä pohtia, mitä
se on ja mitä se ei ole. Siinä mielessä kiitän siitä, että saimme mahdollisuuden keskustella
tästä asiasta.

Puhemies Maria Lohela:  Sitten puhujalistalle.

15.13 Olli-Poika Parviainen vihr: Arvoisa rouva puhemies! Palaan vielä edelliseen kes-
kusteluun sen verran, että kansallisuus tuskin on ihmisen rikollisuutta määrittävä ominai-
suus. Me hyvin tiedämme, miten suomalaisista kirjoitettiin, kun suomalaiset lähtivät vaik-
kapa töihin ulkomaille, mutta se on toinen keskustelu, ja siitä varmaan voitte debatoida sit-
ten lisää.

Mutta varsinaiseen aiheeseeni. Esityksessä ehdotetaan muutettavaksi ulkomaalaislakia
lisäämällä siihen säännökset asumisvelvollisuudesta ja lapsen asumisvelvollisuudesta ja
näihin liittyvistä turvaamistoimista. Kansainvälistä suojelua hakevalle ulkomaalaiselle
siis, kuten sanottua, voitaisiin määrätä velvollisuus asua tietyssä vastaanottokeskuksessa ja
ilmoittautua siellä, jos se on välttämätöntä maahantulon tai maassa oleskelun edellytysten
selvittämiseksi tai maasta poistumisen tai maasta poistamisen varmistamiseksi. Lapsen
asumisvelvollisuus puolestaan on esityksessä tarkoitettu vaihtoehdoksi lapsen säilöön ot-
tamiselle, ja siihen liittyen noudatettaisiin säilöön ottamista koskevia menettelyjä. Lapsen
asumisvelvollisuus kestäisi enintään kaksi kahden viikon jaksoa. 

Ihmisiä katoaa Euroopan turvapaikkareiteillä. Ihmisiä katoaa myös eri maissa. Ihmisiä
katoaa myös turvapaikkaprosessien aikana. Niin sanottujen paperittomien ihmisten mää-
rän kasvu yhteiskunnissa aiheuttaa monia haasteita. Kielteisen turvapaikkapäätöksen saa-
neet tai alaikäiset lapset ovat erityisen hankalassa asemassa ja alttiina vaaroille ja ongel-
mille.

Toimiva turvapaikkapolitiikka edellyttää myös toimivia välineitä, joiden avulla voidaan
varmistaa niin maahantulon tai maassa oleskelun edellytysten riittävä selvittäminen kuin
kielteisen päätöksen saaneiden osalta maasta poistaminenkin kansainvälisen oikeuden
puitteissa. Asumisvelvoitekin on yhtenä välineenä ymmärrettävä, kunhan se on nimen-
omaan vaihtoehto säilöönotolle, ei vaihtoehto vastaanotolle. On tärkeää, että vaihtoehtois-
ten turvaamistoimien osalta kynnys niihin turvautumiseen pidetään korkeana. Myös asu-
8



Pöytäkirjan asiakohta PTK 91/2016 vp
misvelvollisuuden osalta kyseessä on kuitenkin perusoikeuksien rajoittaminen. Siksi on
hyvä, että perustuslakivaliokuntakin ottaa asiaan kantaa.

Asumisvelvollisuus on luonteeltaan selvästi ilmoittautumisvelvollisuutta vakavampi
asia. Asumisvelvollisuuteen pitäisikin turvautua vasta siinä vaiheessa, jos ilmoittautumis-
velvollisuutta laiminlyödään. Samalla vastaanottokeskusten työntekijöiden neutraali rooli
on taattava ja olisi pidettävä nämä roolit erillään viranomaisrooleista. Ja yksilöllinen har-
kinta kaikissa päätöksissä olisi taattava jatkossa myös.

Säilöönottoon liittyy monia ongelmia. Erityisen arveluttavana pidän alaikäisten säilöön-
ottoa. Siksi on tärkeää, että säilöönotolle on mietitty vaihtoehtoja ja että niitä vaihtoehtoja
myös aktiivisesti käytettäisiin suhteessa siihen säilöönottoon. 

Arvoisa puhemies! Valiokunnassa esitys on nyt käsiteltävä perinpohjaisesti. Myös lap-
sivaikutukset on arvioitava. Niiden kanssa ei kannata leikkiä. Viesti säilöönoton ongelmis-
ta on noussut esiin laajasti, ja, kuten nähtyä, jo edellinen hallitus on ollut asiassa aktiivi-
nen. Siksi vaihtoehtoja säilöönotolle tarvitaan. Niiden vaihtoehtojen on oltava tietenkin
käytännöllisiä, mutta toisaalta niiden on oltava myös inhimillisesti kestäviä. Kun lähdem-
me näistä lähtökohdista liikkeelle, arvaan, että lopputulos on hyväksyttävissä.

15.17 Kimmo Kivelä ps: Puhemies! Kyllähän yhteiskunnallisesta keskusteluilmapiiristä
tulee niin surulliseksi, mikä liittyy tässä tasavallassa käytävään keskusteluun maahanmuu-
ton ympärillä. Erilaiset ääripäät hallitsevat keskustelua, ja ei millään tavalla pyritäkään sel-
laiseen dialogiseen keskusteluun, että ymmärrettäisiin toisten näkökantoja ja mielipiteitä,
lukkiudutaan niin syvästi mielipiteisiin.

Mutta tähän asiaan, hallituksen esitykseen: On huomattava, että tässä keskustelussa ole-
va pykälä sisältää sanan "voitaisiin", eli kyseessä on ennalta ehkäisevä valtuutus sellaisis-
sa rajatapauksissa, joissa pelätään suojelua hakevan olevan vaarassa tulla siepatuksi, kar-
kaavan tai jäävän laittomasti maahan. Alaikäinen lapsi voitaisiin myös tietyssä vastaanot-
tokeskuksessa ilmoittautumisvelvollisuudella ja poistumiskiellolla keskuksen alueelta vel-
voittaa olemaan näin. Tämä on vaihtoehto lapsen säilöön ottamiselle. Tällainen menettely
on mielestäni vähemmän traumaattinen lasta ajatellen. Lapsen asumisvelvollisuus kestäisi
enintään kaksi viikkoa, ja hyvä niin.

Mutta tässä kun määritetään velvollisuuksia, niin määritetään oikeuksia, ja hyvä niin,
mutta määritetään myös sanktioita. Mikäli velvollisuutta rikotaan yleisesti, niin rikkoja
voitaisiin tuomita sakkoon. Toisaalta on eri asia, miten sakkosanktio toimii käytännössä.
Tähän toivoisin ministeriltä vastausta, miten tämä sakkosanktio käytännössä toimisi, mi-
käli kyseessä on varaton turvapaikanhakija. Onko se riittävä pelote?

15.19 Mika Kari sd:  Arvoisa rouva puhemies! Tämän hallituksen esityksen pääajatus
tuntuu ihan perustellulta. Asumisvelvollisuus ja lapsen asumisvelvollisuus toimina olisi-
vat kevyempiä kuin nykyinen säilöönotto tilanteissa, joihinka turvapaikkaprosesseissa aika
ajoin joudutaan. Ja näin, säilöönottoa lievempi toimi kun tämä on, erityisesti haluan tässä
kohdassa korostaa alaikäisten asemaa: itse pidän edelleenkin hieman kyseenalaisena sitä,
että lakiin kumminkin jää myös alaikäisen säilöönotto toimena, mutta toivon edelleenkin,
ja toivon entistä pontevampana, että asumisvelvollisuuden ja lapsen asumisvelvollisuuden
käyttöönotto sitten näissä tapauksissa yleistyisi ja alaikäisten lasten säilöönotto siirtyisi jo
historiaan.
9



Pöytäkirjan asiakohta PTK 91/2016 vp
Pidän hyvänä myös, että perustuslakivaliokunta antaa tästä asiasta hallintovaliokunnal-
le lausunnon, koska tietenkin kun kyseessä on myös vapauden rajoittaminen, niin tulee
myös tämä laillisuusarviointi perustuslakivaliokunnan käsitellä. Ja hallintovaliokunnassa
aikanaan tehdään paljonkin tarkentavia kysymyksiä vielä tähän lakiesitykseen.

15.20 Simon Elo ps (vastauspuheenvuoro):  Arvoisa puhemies! Niin kuin edustaja Kari
sanoi, tietysti perustuslakivaliokunta lausuntonsa antaa tämän esityksen perustuslainmu-
kaisuudesta, mutta täytyy muistaa, että 15 vuotta täyttänyttä ilman huoltajaa olevaa kan-
sainvälistä suojelua hakevaa lasta ei saa ottaa säilöön ennen kuin häntä koskeva päätös
maasta poistamiseksi on tullut täytäntöönpanokelpoiseksi. Eli ei voida ottaa säilöön turva-
paikkamenettelyn kestäessä, vaan vasta, kun hän on saanut jo kielteisen päätöksen ja se on
tosiaan tullut sitten täytäntöönpanokelpoiseksi. Lisäksi säilöön otettu lapsi on päästettävä
vapaaksi viimeistään 72 tuntia tästä säilöön ottamisesta, ja vain erityisistä syistä häntä yli-
päätään voi korkeintaan 72 tuntia säilössä pitää. Eli nämä asiat on tietysti tässä myös syytä
muistaa, niin että kyllä puhutaan aika, sanotaanko, rajallisesta menettelystä, ja se on hyvä
niin. Mutta tosiaan perustuslakivaliokunta sitten arvioi tämän perustuslainmukaisuuden,
aivan niin kuin edustaja Kari totesi.

15.21 Veera Ruoho ps (vastauspuheenvuoro):  Arvoisa puhemies! Itsekin olisin vielä
toistanut sen, että tosiaankin tätä mahdollisuutta 15 vuotta täyttäneen lapsen säilöön otta-
miseen on pidetty perusteltuna näissä tilanteissa, kun on todettu lapsen syyllistyneen tois-
tuvasti rikoksiin ja hänen maasta poistamistaan valmistellaan.

15.22 Mika Kari sd (vastauspuheenvuoro):  Arvoisa rouva puhemies! Haluan vastata
edustaja Elolle lähinnä sen, että kun puhutaan lapsen säilöönotosta, alaikäisen lapsen säi-
löönotosta, niin suosittelen myös edustaja Elolle tutustumista meidän säilöönottoyksiköi-
hin. Säilöönotto toimenpiteenä on huomattavasti vahvempi kuin mikä nyt hallituksen laki-
esityksessä on kuvattu asumisvelvollisuuden toimenpiteeksi. 1—4 kertaa ilmoittautumista
asumisyksikössä on toimenpiteenä huomattavasti kevyempi vapauden rajoittaminen kuin
toimenpide, joka suoritetaan, voiko sanoa, suljettujen ovien takana, jos nyt ei ihan vanki-
laolosuhteissa mutta tietynlaisessa pidätystilassa. On todella valitettavaa, että kun meille
on tullut näitä turvapaikkakeskuksia, muun muassa osakeyhtiöomisteisia turvapaikkakes-
kuksia, niin sinne ei edustaja Elo ole päässyt tutustumaan, mutta uskon, että esimerkiksi
Metsälän vastaanottokeskuksen säilöyksikköön varmasti pääsee.

15.23 Simon Elo ps (vastauspuheenvuoro): Arvoisa rouva puhemies! Tässä on myös syy-
tä huomioida, että 2014 oli hyvä päätös: Joutsenon vastaanottoyksikössä on erityisesti täl-
laisille alaikäisille oleva yksikkö, jossa otetaan huomioon erityisesti näiden ihmisten tar-
peet. Ja tässä täytyy muistaa, että hallituksen esityksen ajatuksena on juuri se, että vähen-
netään tätä säilöönottotarvetta tällä asumisvelvollisuudella. Eli tämä siinä on minun mie-
lestäni hyvänä tavoitteena, ja uskon, että nämä jo sinänsä pienet luvut, mitä Suomessa tältä
osin on ollut, mitkä tulivat aikaisemmin puheenvuoroissa esille, voivat pienetä jopa nol-
laan, ja se on Suomelle kunniaksi, jos näin käy, ja uskon, että tässä voimme myös opposi-
tion kanssa löytää yhteisen sävelen.

Puhemies Maria Lohela:  Ja listalle takaisin.
10



Pöytäkirjan asiakohta PTK 91/2016 vp
15.24 Sirpa Paatero sd: Arvoisa rouva puhemies! Olen erityisen iloinen lasten osalta, että
tässä mennään lievempään suuntaan, sillä jotenkin tuntuu julmalle se, että lapsia otetaan
säilöön. Tämä asumisvelvollisuus on minun ymmärtääkseni myös monien kansalaisjärjes-
töjen toivomus, vaikka he olisivat varmaan menneet vieläkin pidemmälle, että saadaan tätä
lasten tilannetta helpotettua. Sinne jää yhä edelleen se pieni mahdollisuus myöskin säi-
löönottoon, mutta pääasiassa näen, että se asumisvelvollisuus on se keino — jos tarvitaan.
Mutta tässähän täytyy huomata, että niiden samojen kriteerien täytyy täyttyä lasten mää-
räämisessä asumisvelvollisuuteen kuin nykyisessä säilöönotossa.

Tämä määräaika elikkä 2 plus 2 viikkoa on ihan ymmärrettävä. Ei missään tapauksessa
automaattia, ei aikuisellekaan, ja se on aina arvioitava tilannekohtaisesti. Elikkä joka kerta
erillinen arviointi, joka kerta määräaikaisuus, ja sen takia minun mielestäni on hyvä, vaik-
ka tämä aikuisten kohdalla ei mene ihan yhtä lievään versioon kuin lasten kohdalla, että
kuitenkin se pääsääntö tästä eteenpäin voi olla se asumisvelvollisuus elikkä ilmoittautumi-
nen yhden tai useamman kerran päivässä sinne paikkaan, mikä on se varsinainen asuin-
paikka. Se on kuitenkin ihan eri asia kuin olla säilössä lukittujen ovien takana koko päivä. 

Jos näin me saamme tämän turvapaikanhakijoiden käsittelyjärjestyksen niin, että heidät
saadaan kiinni silloin kun halutaan puhuttaa tai on ammattilaiset, jotka tulevat heitä tapaa-
maan, tai että siinä kohtaa kun on sitten mahdollisesti maastalähtö, on tiedossa, missä pai-
kassa he ovat olemassa, niin siihen näen tämän olevan hyvä keino.

15.26 Li Andersson vas: Arvoisa puhemies! Säilöönoton vähentäminen on sinänsä erit-
täin kannatettava tavoite. Säilöönotossahan on käytännössä kyse vapaudenriistosta sellai-
sissa tilanteissa, joissa ihminen ei ole syyllistynyt mihinkään rikokseen. Ylivoimaisesti
suurimpaan osaan säilöönottopäätöksistä Suomessakin on joku maasta poistumiseen liitty-
vä peruste, eli suurin osa ei liity turvapaikanhakijan tekemiin rikoksiin lainkaan.

Alaikäisten kohdalla pitäisi mielestäni kokonaan luopua säilöönotosta. Tämä lakiesitys
nyt kuitenkin herättää epäilyksiä liittyen juurikin tähän tavoitteeseen vähentää säilöönot-
toa. Monet ihmisoikeusjärjestöt ovat esittäneet, että korvaavaksi keinoksi säilöönotolle pi-
täisi ottaa käyttöön ilmoittautumisvelvollisuus, joka siis on huomattavasti kevyempi me-
netelmä kuin tämä, mitä hallitus nyt esittää. He ovat myöskin pitkään kampanjoineet sen
puolesta, että Suomessa kokonaan luovutaan alaikäisten säilöönotosta, joten haluaisin nyt
kysyä ministeriltä: miksi tässä yhteydessä ei voitu pohtia sitten näitä keinoja, jos kerran ta-
voitteena on vain säilöönoton vähentäminen?

Se, mikä eniten herättää epäilyksiä tässä, on juurikin se, mikä tässä monissa puheenvuo-
roissa on todettu, että tämä asumisvelvollisuus voidaan määrätä kevyemmin perustein kuin
säilöönotto tällä hetkellä. Eli haluan vielä kysyä ministeriltä myöskin: miten vältytään sil-
tä, että tämä lakimuutos nyt johtaa siihen, että tämmöinen kontrolli ja ihmisten liikkumi-
sen rajoittaminen nyt laajennetaan entistä suurempaan joukkoon?

15.27 Ilkka Kantola sd:  Arvoisa puhemies! Kielteisen turvapaikkapäätöksen saaneen
käännyttämisen toimeenpano on joskus rankkaa katsottavaa. Muutama vuosi sitten oli ti-
laisuus seurata tällaista toimeenpanoa lentokenttäbussin ikkunasta, kun olimme lähdössä
Unkariin lentokoneella. Bussi jäi siihen odottelemaan, kun paikalle tuli poliisimaija ja siitä
oltiin miestä saattamassa sitten poliisivoimin lentokoneeseen ja hän ryhtyi vastustele-
maan. Tilanne loppujen lopuksi oli se, että kolme poliisimiestä istui tämän märkään asfalt-
tiin kasvoilleen painetun miehen selässä ja hänet sitten nippusiteillä sidottiin, ja siinä vai-
11



Pöytäkirjan asiakohta PTK 91/2016 vp
heessa lentokoneen kippari tuli sinne portaille ja ilmaisi, että hän ei ota tuota pakkokään-
nytettävää koneeseen ollenkaan mukaan, ja meille se oli tietysti hyvä merkki siitä, että
voimme turvallisin mielin astua koneeseen.

Arvoisa puhemies! Tämä hallituksen lakiesitys on pääosin hyvä ja tärkeä siinä mielessä,
että tämä alaikäisten, 15—18-vuotiaiden, säilöönotto tulee nyt jäämään entistäkin vähem-
mälle osalle, oikeaan suuntaan mennään. Kysyisin ministeriltä: Onko niin, että tämä kyn-
nys ei kuitenkaan alene siinä, että kynnys asumisvelvollisuuteen määräämiseen on yhtä
korkea kuin tällä hetkellä säilöön ottamiseen? Täällä oli vähän erilaisia tulkintoja siitä, että
aleneeko kynnys nyt sitten, että asumisvelvollisuus määrätään helpommin kuin se säilöön-
otto.

Toinen kysymys liittyy tähän pitenemiseen: Kun säilöönotossahan tämä määräys on ker-
rallaan kolme päivää ja sitten voidaan määrätä toisen kerran kolme päivää ja tässä asumis-
velvollisuudessa voidaan määrätä kaksi viikkoa ja sen päälle toinen kaksi viikkoa, niin har-
kittiinko, että tämä asumisvelvollisuuden määräaika olisi ollut esimerkiksi viikko, siis huo-
mattavasti lyhyempi kuin nyt tämä kaksi viikkoa? Se on kuitenkin aika suuri määrä päiviä
lisää siihen, mitä on tämä kolme päivää tällä hetkellä, vaikka olosuhteet ovatkin huomat-
tavasti helpommat.

15.29 Ben Zyskowicz kok: Arvoisa rouva puhemies! Arvoisat kansanedustajat! On täy-
sin ymmärrettävää, että kun viime vuonna turvapaikanhakijoiden määrä ylitti kaikki aikai-
semmat ennätykset ja jouduttiin Suomessa uudenlaisen tilanteen eteen, se on herättänyt
Suomessa hyvin monenlaista ja ristiriitaistakin keskustelua.

Eräs juonne tässä keskustelussa, lähinnä median palstoilla, on ollut se, että Suomessa ei
enää tänä päivänä annettaisi arvoa ja painoa ihmisten perusoikeuksille tai kansainvälisille
ihmisoikeuksille. Eräät arvovaltaisetkin henkilöt ovat julkisuudessa lausuneet, että perus-
ja ihmisoikeudet eivät enää ole muotia, ja on annettu ymmärtää, että meillä on ulkomaa-
laisasioihin liittyen säädetty lakeja, jotka ovat ristiriidassa perustuslakimme tuntemien pe-
rusoikeuksien tai kansainvälisten ihmisoikeusvelvoitteidemme kanssa. Haluan tämän joh-
dosta sanoa, että jokainen — jokainen — ulkomaalaislain muutos tai ulkomaalaisia koske-
va lainmuutos, joka viime vuosien aikana, jo ennen tätä turvapaikkakriisiä ja nyt turvapaik-
kakriisin aikana, on eduskunnalle annettu, on käsitelty myös eduskunnan perustuslakiva-
liokunnassa. Ja väite siitä, etteikö hallituksen esityksissä näissä asioissa enää kiinnitettäisi
huomiota perus- ja ihmisoikeusnäkökohtiin, on totuuspohjaa vailla. Esimerkkinä mainit-
sen, että tässä nyt käsittelyssä olevassa esityksessä on sivulta 29 alkaen noin viisi sivua
pohdiskelua ja arviointia tämän lakiesityksen suhteesta perustuslakiimme ja kansainväli-
siin ihmisoikeussopimuksiimme. Näin on ollut asianlaita kaikkien ulkomaalaisia koske-
vien lainmuutosten kohdalla jo useita vuosia. Tämän tietävät hyvin esimerkiksi paikalla
olevat perustuslakivaliokunnan jäsenet.

Itse muistan esityksen, jolla vastaanottopalvelut lakkautettiin niiltä ulkomaalaisilta, joil-
la ei enää ollut aihetta saada vastaanottopalveluja. Siinäkin hallituksen esityksessä säätä-
misjärjestysperustelukohdassa todisteltiin, että vastaanottopalvelujen lakkauttaminen niil-
tä, joilla ei enää ole oikeutta saada vastaanottopalveluja, ei ole ristiriidassa perustuslain
kanssa, koska tällainen oikeus vastaanottopalveluihin myös niille, joilla ei ole niihin tar-
vetta, ei ole mikään perustuslaissa turvattu oikeus. Luin sen salissa kahteen kertaan, koska
se oli mielestäni niin hölmö todistelu. Tämä vain osoittaa, että nämä asiat on otettu vaka-
vasti ja otetaan vakavasti.
12



Pöytäkirjan asiakohta PTK 91/2016 vp
Suomessahan on sellainen uniikki järjestelmä, että lakien perustuslainmukaisuuden ar-
vioi jo säätämisvaiheessa eduskunnan perustuslakivaliokunta. Sen lisäksi meillä on perus-
tuslain 106 §:ssä annettu tuomioistuimelle mahdollisuus arvioida lakien perustuslainmu-
kaisuus yksittäistapauksissa. Tuo 106 § kuuluu seuraavasti: "Jos tuomioistuimen käsiteltä-
vänä olevassa asiassa lain säännöksen soveltaminen olisi ilmeisessä ristiriidassa perustus-
lain kanssa, tuomioistuimen on annettava etusija perustuslain säännökselle." Tätä 106 §:ää
on sekä säädettäessä että sen jälkeen vakiintuneesti tulkittu siten, että jos eduskunnan pe-
rustuslakivaliokunta on kuitenkin ottanut asiaan kannan, niin silloin laki ei voi olla ilmei-
sessä ristiriidassa perustuslain kanssa ja silloin tuomioistuin ei sen perustuslakivaliokun-
nan suorittaman harkinnan jälkeen voi harkita tämän lain perustuslainmukaisuutta.

Rouva puhemies! Nyt olemme kuitenkin ilmeisesti törmäämässä uuteen ilmiöön. Yleis-
radion uutisissa 29. heinäkuuta haastateltiin professori Martin Scheininiä, nimenomaan
liittyen näihin ulkomaalaislakien kiristyksiin, ja hän lausui Yleisradion referaatin mukaan
seuraavaa: "Tuomioistuimille ulospääsytie tilanteesta on arvioida tiukennusten perustus-
laillisuutta, Scheinin toteaa." Toinen sitaatti: "Jos tiukennetut lainkohdat ovat perustuslain
vastaisia, tuomioistuimet joutuvat sanomaan ainakin välillisesti, että eduskunta on ylittä-
nyt harkintavaltansa suhteessa perustuslakiin." Eli vaikka tähän asti kaikki oikeusoppineet
— minun käsittääkseni — ovat olleet yksituumaisia siitä, että jos eduskunnan perustusla-
kivaliokunta on arvioinut ja harkinnut lakiesityksen perustuslainmukaisuuden, tuomiois-
tuin ei voi sitä asiaa uudelleen harkita, niin tässä tilanteessa näköjään Martin Scheinin on
tästä täysin vallitsevasta yksituumaisesta suomalaisesta järjestelmästä näköjään eri mieltä.
No, totta kai saa olla eri mieltä eri asioista, jos haluaa. Haluan vain esittää kysymyksen:
onko jo tultu tilanteeseen, jossa tämän perusoikeusfundamentalistisen koulukunnan juris-
tit kyseenalaistavat eduskunnan perustuslakivaliokunnan auktoriteetin lakien perustuslain-
mukaisuuden tulkitsijana, jos perustuslakivaliokunta ei aivan kaikissa tulkinnoissaan ole
samaa mieltä heidän kanssaan?

Rouva puhemies! Muistutan vielä lopuksi professori Scheininin lausunnon johdosta,
että jokainen viime vuosien aikana tehty ulkomaalaislain tiukennus tai muu muutos on siis
käsitelty eduskunnan perustuslakivaliokunnassa.

15.37 Sirkka-Liisa Anttila kesk (vastauspuheenvuoro): Arvoisa puhemies! Kiitän edus-
taja Zyskowiczia hyvin selventävästä puheenvuorosta asiassa, josta todella on ollut mo-
nenlaista kirjoittelua lehdissä, ja nimenomaan tästä näkökulmasta, minkä edustaja nosti
täällä esille. Tätä tietoa pitää levittää enemmän siitä yksinkertaisesta syystä, että perustus-
lain mukaan perustuslakivaliokunnalle kuuluu näiden asioiden tulkinta, ja kun se siellä on
tehty, niin se sitoo sen jälkeen.

15.37 Li Andersson vas (vastauspuheenvuoro): Arvoisa puhemies! Edustaja Zyskowicz
varmaan hyvinkin tietää, että ei perus- ja ihmisoikeusarviointia tehdä ainoastaan perustus-
lakivaliokunnassa vaan kyllähän sitä tehdään myöskin meidän tuomioistuinten toimesta
kuten myöskin Euroopan ihmisoikeustuomioistuimessa. Valitettavasti tämä oikeudellinen
prosessihan, kun puhutaan näistä ja erityisesti Euroopan ihmisoikeustuomioistuimesta, on
hyvin hidas, eivätkä nämä meidän oikeuslaitoksetkaan ole vielä päässeet arvioimaan oi-
keudellisesti tätä muuttunutta turvapaikkapoliittista linjaa Suomessa. Nyt on julkisuudessa
myöskin ollut paljon puheenvuoroja, joissa todetaan, että Maahanmuuttoviraston päätök-
siä ja niiden laillisuutta tullaan kokeilemaan hallinto-oikeudessa eli odotetaan vielä hallin-
13



Pöytäkirjan asiakohta PTK 91/2016 vp
to-oikeuden ratkaisuja, mitä tulee Maahanmuuttoviraston tämänhetkisiin laintulkintoihin.
Mielestäni tämä ei ole myöskään hyvän hallintotavan mukaista.

15.38 Ben Zyskowicz kok: Arvoisa rouva puhemies! Ensinnäkin on täysin luonnollista ja
täysin hyvän hallintotavan mukaista, että Suomessa kuten kaikissa muissa oikeusvaltioissa
viranomaisen päätöksestä voi valittaa riippumattomaan tuomioistuimeen. Tämä ei tarkoita
eikä tietystikään voi tarkoittaa, että viranomainen tekisi tarkoituksella huonoja tai lainvas-
taisia päätöksiä ja lähtisi siitä, että korjatkoot sitten tuomioistuimet mahdolliset virheet.
Tässä valitusoikeudessa on kyse siitä, että vaikka viranomainen luonnollisesti pyrkii tul-
kitsemaan lakia parhaan kykynsä ja harkintansa mukaan, niin oikeusturvan kannalta jo Eu-
roopan ihmisoikeussopimus sallii kaikille sopimusvaltioiden kansalaisille oikeuden valit-
taa hallintoviranomaisen ratkaisusta riippumattomaan tuomioistuimeen eli Suomen turva-
paikkajärjestelmässä tänä päivänä Helsingin hallinto-oikeuteen, josta vielä voi tehdä vali-
tuslupahakemuksen korkeimpaan hallinto-oikeuteen. Tämä on täysin luonnollista, eli vii-
me kädessä demokratiassa eduskunnan säätämien lakien soveltaminen yksittäistapauksis-
sa kuuluu riippumattomille tuomioistuimille.

Mitä sitten tulee perustuslainmukaisuuden harkintaan, edustaja Andersson, meillä on
täysin vahvistunut, vakiintunut ja ymmärtääkseni yksimielisesti tai lähes yksimielisesti hy-
väksytty järjestelmä, jonka mukaan niissä tilanteissa, joissa eduskunnan perustuslakivalio-
kunta on arvioinut lakien perustuslainmukaisuuden ja eduskunta on sen mukaan sitten toi-
minut korjaten, tai jos ei ole tarvetta, jättäen korjaamatta, ei tuomioistuin voi enää erikseen
arvioida asianomaisen lain perustuslainmukaisuutta. Jos tätä järjestelmää halutaan muut-
taa, se on tietysti mahdollista, mutta nykyinen järjestelmä on tämä.

15.40 Li Andersson vas (vastauspuheenvuoro): Arvoisa puhemies! Tässä ei ole nyt kyse
valitusoikeudesta vaan siitä, että tämä Suomen turvapaikkapoliittinen linja myöskin on
muuttunut viranomaispäätösten seurauksena ja myöskin muuttuneen laintulkinnan seu-
rauksena eli ei välttämättä edes tässä salissa tehtyjen lakimuutosten kautta, joita sitten on
arvioitu myöskin perustuslakivaliokunnassa.

Mitä tulee Maahanmuuttoviraston päätöksiin, niin on muun muassa arvioitu, että tämä
Maahanmuuttoviraston muuttunut tulkinta eri maiden turvallisuustilanteesta on merkittä-
västi vaikuttanut Suomen turvapaikkapoliittiseen linjaan, minkä lisäksi Maahanmuuttovi-
rasto myöskin soveltaa tätä sisäisen paon mahdollisuutta, joka on kyllä ollut olemassa ul-
komaalaislaissa aikaisemmin mutta jota ei ole käytetty ja sovellettu sellaisessa mittakaa-
vassa kuin mitä nyt tehdään. Tätä linjanmuutosta ei ole arvioitu myöskään perustuslakiva-
liokunnassa, vaan nyt ilmoitetaan, että tullaan sitten näkemään ja kokeilemaan hallinto-oi-
keudessa, hyväksyykö oikeuslaitos tätä muuttunutta käytäntöä. Mielestäni tämä ei ole hy-
vää hallintotapaa.

15.42 Ilkka Kantola sd (vastauspuheenvuoro):  Arvoisa puhemies! Myös minä haluan
kiittää edustaja Zyskowiczia, entistä perustuslakivaliokunnan puheenjohtajaa, tavasta, jol-
la korostitte perustuslakivaliokunnan asemaa eduskunnan työn kokonaisuudessa. On tär-
keätä, että ymmärrämme, mikä perustuslakivaliokunnan tehtävä on lainsäädännön perus-
tuslaillisuuden, perustuslainmukaisuuden, ennakkoarvioinnissa ja -tarkastuksessa. Näin
toimitaan.
14



Pöytäkirjan asiakohta PTK 91/2016 vp
Perustuslaki pitää huolta siitä, että meidän järjestelmämme on vakaa. Se kertoo suoma-
laisen yhteiskunnan arvoista. Kun perustuslakivaliokunta arvioi lainsäädäntöä perustus-
lain näkökulmasta, niin se omilla tulkinnoillaan sitten tietysti tulkitsee myös perustuslakia,
mutta perustuslakivaliokunnan käytäntö on se, että omia tulkintoja ei kovin nopeasti muu-
teta vaan katsotaan, mitä samantyyppisissä asioissa on aikaisemmin lausuttu. Perustuslain
lisäksi nämä perustuslakivaliokunnan aikaisemmat lausunnot ovat pohjana usein, kun uu-
sia lausuntoja tehdään. Joissakin asioissa perustuslakivaliokunnan tulkinnat ovat saatta-
neet hieman ajan kuluessa muuttua, ja näin voi jatkossakin tapahtua, mutta pyritään kään-
tämään niitä suuntia hyvin rauhallisesti tuossa valiokunnassa, kun perustuslakia tulkitaan.

15.43 Ben Zyskowicz kok: Arvoisa rouva puhemies! Ensin piti edustaja Anderssonille to-
deta, että kyllä, olette oikeassa, Suomessa voidaan valittaa yksittäistapauksissa myös Eu-
roopan ihmisoikeustuomioistuimeen ja tietyn prosessin kautta myös EU-oikeuteen, jotka
antavat meitä sitovia ratkaisuja.

Mitä sitten tulee tähän Maahanmuuttoviraston tulkintatoimintaan ja ratkaisutoimintaan,
niin ensinnäkin on niin, että eduskunta muutti lakeja siltä osin, että kun meillä aikaisem-
min oli tällainen humanitäärisen suojelun kategoria, jota ei ollut muissa maissa, niin tämä
humanitäärisen suojelun kategoria poistettiin eduskunnan säätämällä lailla, joka lainmuu-
tos on vaikuttanut tietysti yksittäistapauksissa. Itse asiassa minä luulin silloin, että se ei
juurikaan vaikuttaisi, mutta ilmeisesti nämä monet irakilaiset turvapaikanhakijat ovat ol-
leet tilanteessa, jossa he olisivat voineet saada myönteisen ratkaisun aikaisemmassa huma-
nitäärisen suojelun kategoriassa, mutta kun sitä ei enää meidän lakimme tunne, niin silloin
on tietysti arvioitu heidän hakemustaan voimassa olevan lain mukaan, joka tuntee siis vain
turvapaikan ja toissijaisen suojelun.

Edustaja Andersson, minä uskon, että Maahanmuuttovirasto, niin kuin kaikki muutkin
meidän virastot ja laitokset ja viranomaiset, jotka jatkuvasti jokapäiväisessä toiminnas-
saan joutuvat lakeja soveltamaan, tässä työssään tekee parhaansa ja pyrkii lakeja sovelta-
maan siten kuin eduskunta on ne säätänyt ja tarkoittanut. Se on sitten aivan eri asia, että oi-
keusvaltioon kuuluu, että viranomaisten päätöksistä voi valittaa tuomioistuimeen ja silloin
tuomioistuin lopullisesti ratkaisee asian.

15.45 Li Andersson vas (vastauspuheenvuoro): Arvoisa puhemies! Minä olen yksi niis-
tä, jotka olivat huolissaan tästä humanitaarisen suojelun kategorian poistosta. Muistan,
kuinka silloin edustaja Zyskowicz täällä puhui siitä lakimuutoksena, jota kukaan ei voi
vastustaa, koska se ei tule vaikuttamaan mihinkään. Toisin kävi, ja se on vaikuttanut tur-
vapaikanhakijoiden mahdollisuuksiin saada kansainvälistä suojelua Suomesta. Mutta se ei
ole ainoa asia, joka on muuttunut, vaan kyllä myöskin näillä Maahanmuuttoviraston uusil-
la turvallisuuslinjauksilla ja tällä sisäisen paon soveltamisen muutoksella on ollut vaiku-
tusta myöskin tähän yleiseen turvapaikkapoliittiseen linjaan. Ja ne ovat muutoksia, jotka
ovat tapahtuneet meidän viranomaisten toiminnassa: niitä ei ole käsitelty täällä salissa eikä
myöskään arvioitu perustuslakivaliokunnassa. Itse olen huolissani siitä, että tämä muuttu-
nut turvallisuustulkinta yhdistettynä tähän tapaan soveltaa tätä sisäisen paon mahdollisuut-
ta johtaa tilanteeseen, jossa käytännössä johdonmukaisesti kierretään palautuskieltoa, joka
on ollut sekä kansainvälisessä pakolais- että ihmisoikeuslainsäännössä erittäin keskeinen
turvapaikkapoliittinen periaate.
15



Pöytäkirjan asiakohta PTK 91/2016 vp
15.46 Ben Zyskowicz kok: Arvoisa rouva puhemies! Todellakin, kuten edustaja Anders-
son muisteli, silloin kun poistettiin humanitäärisen suojelun kategoria meidän lainsäädän-
nöstämme, niin luulin, että se ei kovin monta tilannetta koske, ja tämä luuloni perustui sii-
hen, että aikaisempina vuosina erittäin harva oli saanut kansainvälistä suojelua nimen-
omaan tämän humanitäärisen suojelun kategorian perusteella. No tässä kävi niin, että luu-
loni oli väärä, ja mehän tiedämme, että luulo ei ole tiedon väärti. Eli näiden irakilaisten
kohdalla ymmärtääkseni on käynyt siten, että tämän aiemman lainsäädännön tunteman hu-
manitäärisen suojelun kategorian perusteella he olisivat voineet saada myönteisen päätök-
sen sellaisessa tilanteessa, jossa nykyisen lain tuntema turvapaikan tai toissijaisen suoje-
lun tarve ei heidän kohdallaan toteudu.

Mitä tulee sitten tähän sisäisen paon mahdollisuuteen: Hallitus on erilaisissa linjauksis-
sa korostanut sitä, että Suomen hallintokäytännön pitäisi pyrkiä olemaan linjassa lähinnä
Ruotsin ja muiden Pohjoismaiden hallintokäytännön kanssa siltä osin kuin lainsäädännös-
tä ei muuta johdu. Ymmärtääkseni tämä vertailu juuri Ruotsin ja eräiden muiden maiden
käytäntöihin vastaavissa tilanteissa, vastaavien maiden kohdalla ja vastaavien säädösten
osalta on johtanut siihen, että tätä sisäisen paon mahdollisuutta on pidetty esillä enemmän
kuin joissakin aiemmissa tilanteissa.

Puhemies Maria Lohela:  Tähän väliin nyt ministeri Risikon puheenvuoro, 3 minuuttia.

15.48 Sisäministeri Paula Risikko: Arvoisa rouva puhemies! Ihan lyhyesti vain totean:
Täällä on oikeastansa käyty tästä asiasta hyvin ansiokas keskustelu ja eräällä lailla myös-
kin käyty läpi tuota perustuslaillisuutta, enkä lähde sitä nyt toistamaan, koska tuolla halli-
tuksen esityksessähän on hyvin paljon siitä. Minä vain ihan yleisellä tasolla totean tästä,
että tämä työhän lähti aikoinansa käyntiin siitä, kun edellisessä hallituksen esityksessä,
joka koski siis säilöön ottamista, oli valtioneuvoston lausuma ja lausuman mukaan tavoit-
teena olisi jatkossa kieltää ilman huoltajaa olevien lasten säilöön ottaminen kokonaan. No
sitten kun tehtiin tätä selvitystä, että onko se mahdollista — tästä löytyy ihan sisäministe-
riön julkaisu 35/2014 — todettiin, että tätä ei pystytä ja ei voida täysin poistaa, vaikka täl-
lainen lausuma olisikin, ja todettiin myös, että Suomesta puuttuu useissa maissa yleisesti
käytössä oleva mahdollisuus asuinpaikkaa koskevan velvoitteen asettamiseen. 

Nyt me olemme sen tehneet, ja minun mielestäni — jos ajattelee sitä, kun minäkin aina
kun minulle tuodaan joku esitys, että tällainen on meneillänsä, kyllä tarkkaan katson sen,
että onko tässä järkeä — tässä on järkeä, koska nimenomaan on syntynyt tarve kehittää näi-
tä uusia turvaamistoimia ja tässä on luotu vaihtoehtoja tälle säilöönotolle. Ja kun oikein käy
läpi tätä tarkasti, että mitä tässä lähdetään tekemään ja mitä voi tehdä, niin minun mieles-
täni tämä on nimenomaan parannus tähän nykytilaan. Sitten kun tässä vielä on tarkkaan
lasten kohdalla tämä käräjäoikeudenkin vahvistaminen ja tässä on mietitty tosi tarkkaan.

Täällä kysyttiin myöskin näistä viikkomääristä ja niin edelleen: Kyllä niitäkin on poh-
dittu, ja varmasti sitten kun kuulette valiokunnissa, esittelijä sitten kertoo näistä erilaisista
vaihtoehdoista ja perustelee näitä päätöksiä. 

Sitten tietysti, onko näitä vaihtoehtoja käsitelty, mistä edustaja Andersson kysyi: Kyllä,
esimerkiksi täällä Selvityksessä säilöönoton vaihtoehdoista on myöskin sitten käsitelty
näitä vaihtoehtoja. Nyt ollaan päädytty tähän, ja mielestäni ne ovat perusteltuja. Tärkeää on
nyt kuitenkin muistaa sitten se, että oli mikä tahansa tilanne, aina katsotaan sen lapsen etu.
Laki vaatii sitä.
16



Pöytäkirjan asiakohta PTK 91/2016 vp
15.51 Lea Mäkipää ps: Arvoisa puhemies! Olen kuunnellut tätä keskustelua, ja on puhut-
tu näistä säilöönotoista. Nythän on tarkoitus, että näitä säilöönottoja vähennetään. Esimer-
kiksi viime vuonna oli säilöönottoja noin tuhat. Kuten ministerikin sanoi, tarkoituksena on,
että voidaan määrätä asumaan nimetyssä vastaanottokeskuksessa ja ilmoittautumaan siellä
1—4 kertaa vuorokaudessa, ja onhan tämä paljon pehmeämpikin vaihtoehto. 

Tiedetään, että meidän turvapaikanhakijamme ovat vähentyneet ja entisestään vähenty-
neet. Sain juuri tuossa tiedon, kun käsiteltiin edellistä lakiesitystä, että Maahanmuuttovi-
rasto voi sitten määrätä, missä näitä turvapaikanhakijoita on. Nyt ensi kevääseen mennessä
vähentyy yli 7 000:lla, ja näitä vastaanottokeskuksia, meidänkin kunta mukaan lukien, lop-
puu kevääseen mennessä. Nyt tavallansa pystytään sitten kontrolloimaan paremmin, kun
niitä vastaanottokeskuksia tulee tänne suppeammalle eikä niitä enää ole ympäri maan niin,
että niitä on ollut vaikea hallita. Sitten kun tulee näitä kielteisiä turvapaikkapäätöksiä, niin
mielestäni tämä on ihan oikea ratkaisu, että Maahanmuuttovirasto on lopettanut nyt tämän-
kin päätöksen mukaan reilut 2 000 henkilöpaikkaa eri puolilta Suomea. 

Kaiken kaikkiaan minun mielestäni tämä esitys on semmoinen pehmeämpi. Mitä lapsiin
tulee, niin kyllä me lähdemme siitä, niin kuin työasiainvaliokunnassakin puhuttiin näistä
ihmiskaupoista sun muista säilöönotoista, että se on se vihonviimeinen asia, että varmaan
näin tulee tapahtumaankin, ettei niitä lapsia, jotka yksinänsä tänne tulevat, sinne säilöön
oteta. Minä uskon, että kannattaa näihinkin ministerin toimenpiteisiin luottaa. 

15.53 Ben Zyskowicz kok: Arvoisa rouva puhemies! Aivan lopuksi haluan kiinnittää yh-
teen asiaan huomiota. Eduskunta siis poisti meidän turvapaikkalainsäädännöstämme niin
sanotun humanitäärisen suojelun kategorian. Meillä oli aikaisemmin varsinainen turva-
paikka niille, jotka täyttävät pakolaismääritelmän. Sitten oli niin sanottu toissijainen suo-
jelu niille, joita ei voida palauttaa, koska siellä odottaisi epäinhimillinen kohtelu. Sitten
kolmanneksi oli niin sanottu humanitäärinen suojelu niille, jotka saivat oleskeluluvan kan-
sainvälisen suojelun perusteella sillä perusteella, että heidän lähtömaassaan olosuhteet oli-
vat yleisesti sellaisia, että sinne ei katsottu voitavan ketään palauttaa. 

Sen jälkeen kun tämä humanitäärisen suojelun kategoria on poistettu, niin mediassa ja
ehkä joidenkin poliitikkojenkin puheissa on sanottu, että Suomi ei enää anna kansainvälis-
tä suojelua humanitäärisin perustein. No tämähän on täysin väärä ilmaisu. Koko kansain-
välinen suojelu, koko turvapaikkapolitiikka on humanitäärisin perustein tapahtuvaa toi-
mintaa, ja koko turvapaikkojen myöntäminen, toissijaisen suojelun myöntäminen on siis
humanitääristä toimintaa, ja tässä annetaan humanitäärisin perustein ihmisille kansainvä-
listä suojelua Suomessa. Toivoisin, että jatkossa ei median piirissä eikä poliitikkojen pii-
rissä annettaisi suurelle yleisölle väärää käsitystä väittämällä, että Suomi ei enää humani-
täärisin perustein anna kansainvälistä suojelua. 

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
17


