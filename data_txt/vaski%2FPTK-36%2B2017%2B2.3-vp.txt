















































DEM27EF.tmp.xml


Pöytäkirjan asiakohta PTK 36/2017 vp
Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

2.3. Suullinen kysymys asumiskustannuksista (Silvia Modig vas)
Suullinen kysymys SKT 49/2017 vp

Suullinen kyselytunti

Puhemies Maria Lohela: Seuraava kysymys, edustaja Modig.

Keskustelu

16.36 Silvia Modig vas: Arvoisa rouva puhemies! Haluan nostaa esiin kysymyksen, joka
on täällä Helsingissä ehkä se suurin ongelma tällä hetkellä: asumisen liian korkea hinta.
Tämä on kaikkien kasvavien kaupunkien ongelma, mutta erityinen haaste se on Helsingis-
sä. Meillä asumisen korkea hinta on jo este työllisyydelle, kun tarjottua työpaikkaa ei voi
ottaa vastaan, koska siitä saatu palkka ei riitä kattamaan korkeita asumiskustannuksia. Toi-
saalta meillä sitten taas on paikkakuntia, joissa asuntojen arvo vain laskee. Tämmöisellä
muuttotappiopaikkakunnalla, josta työpaikat ovat hävinneet, nämä ihmiset ovat todella, to-
della vaikeassa tilanteessa. Jos heillä muuten olisi halua ja mahdollisuus muuttaa työn pe-
rässä, niin se voi olla mahdotonta sen takia, että sitä vanhaa asuntoa ei saada kaupaksi ja sa-
maan aikaan pitäisi pystyä muuttamaan kaupunkiin, missä on yhä korkeammat asumiskus-
tannukset.

Olisin halunnut kysyä ministeri Tiilikaiselta: Mitkä ovat hallituksen keinot tältä osin?
Millä keinoin me voimme vaikuttaa asuntojen hintakehitykseen koko Suomessa, niin että
tämä kohtaanto-ongelma ratkeaa, niin että työpaikkojen ja ihmisten olisi helpompi löytää
toisensa?

16.37 Maatalous- ja  ympäristöministeri Kimmo  Tiilikainen  (vastauspuheenvu-
ro): Arvoisa puhemies! Edustaja Modigin tilannekuva oli oikeaan osunut. Asumisen kal-
leus todellakin vaikeuttaa tavallisten ihmisten elämää täällä Helsingissä, ja toisaalta sitten
muuttotappioalueilla asuntojen hinnat vajoavat ja se vaikeuttaa ihmisten elämää.

Tuo asumisen hinta määräytyy markkinoilla, ja senpä takia hallitus on tehnyt määrätie-
toista työtä lisätäkseen asuntotuotantoa nimenomaan siellä, missä asunnoista on pulaa. Tu-
lokset ovat aika hyvät: asuntorakentamisen aloitusten määrä on kasvanut 50 prosenttia ver-
rattuna kahden vuoden takaiseen aikaan. Se tietää lisää asuntoja, se tietää lisää tarjontaa.

Olemme myös lisänneet kaikkea erimuotoista valtion tukemaa vuokra-asuntotuotantoa
ja mahdollisuuksia rakentaa lisää asumisoikeusasuntoja. Myös opiskelija-asuntojen raken-
taminen on kiitettävän vilkasta. Paljon tapahtuu, mutta tarpeet ovat myös suuret.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan. — Edustaja Modig.
 Tarkistettu
4.2



Pöytäkirjan asiakohta PTK 36/2017 vp
16.38 Silvia Modig vas (vastauspuheenvuoro): Arvoisa rouva puhemies! Myös ministeri
Tiilikaisella on suht hyvä tilannekuva. Helsingin kaupungillahan on yksi merkittävä keino,
jolla me pystymme luomaan kohtuuhintaisia koteja. Se on nimenomaan kaupungin oma
valtion korkotukema vuokra-asuntotuotanto.

Helsinki on Suomen suurin vuokranantaja, 90 000 ihmistä asuu Helsingin vuokra-asun-
noissa. Te, ministeri Tiilikainen, olette asettanut näihin vuokra-asuntoihin tulorajat uusien
sopimusten osalta. Tätä Helsingissä vastustettiin yli puoluerajojen laajasti, koska me näim-
me sen johtavan alueiden eriarvoiseen kehitykseen ja olevan siten vastoin meidän tavoitet-
tamme kehittää koko Helsinkiä tasapuolisesti. Pari viikkoa sitten me olimme, ministeri Tii-
likainen, samassa asuntopoliittisessa vaalipaneelissa, ja teiltä kysyttiin, että kun reaaliai-
kainen tulorekisteri sen sallii, ollaanko ARA-tuotannossa eli kaupungin vuokra-asunnois-
sa siirtymässä säännöllisiin tulojen tarkistuksiin. Te sanoitte silloin, ja tämä on suora lai-
naus, että "kenenkään olemassa olevaan vuokrasopimukseen ei tietenkään kajota", ja jat-
koitte minulle vielä, että "ei pidä mennä ihan älyvapaisiin juttuihin". No, nyt kuitenkin
ympäristöministeriön sivuilla on tarjouspyyntö selvityksestä, [Puhemies koputtaa] miten
voitaisiin siirtyä malliin, jossa ARA-tuotannon osalta tuloja tarkistettaisiin viiden vuoden
välein. [Puhemies koputtaa] Eli oletteko te siirtymässä säännöllisiin tarkistuksiin, toisin
kuin te kaksi viikkoa sitten [Puhemies koputtaa] sanoitte, ja olettehan te tietoinen, että täs-
sä luodaan uusi kannustinloukku?

Puhemies Maria Lohela: Nyt on reilusti yliajalla! [Ben Zyskowicz: Joo, mutta se oli vaa-
lipaneeli! — Naurua]

16.40 Maatalous- ja ympäristöministeri  Kimmo Tiilikainen  (vastauspuheenvuo-
ro): Arvoisa puhemies! Tuon edullisimman asumismuodon Helsingissä antaa ilman muuta
pitkäaikainen vuokra-asuntotuotanto, 40 vuoden vuokra-asuntotuotanto. Se on vuokrata-
soltaan neliötä kohti useita euroja edullisempaa kuin markkinaehtoinen. Senpä takia tämän
pitkäaikaisen vuokratuotannon edellytyksiä myös selvitetään: miten voitaisiin eduskun-
nan tahdon mukaisesti parantaa tuon pitkäaikaisen vuokra-asuntotuotannon houkuttele-
vuutta? Edelleen: maankäytön, asumisen ja liikenteen sopimuksissa, jotka on Helsingin
seudun kanssa solmittu, on varattu 30 prosenttia tähän edulliseen vuokra-asuntotuotan-
toon, asetettu niin hyvä tavoite.

Mitä tulee näihin tulorajoihin, niin tuettu tuotanto on tietenkin tarkoitettu heille, jotka tu-
lojensa puolesta kipeimmin tarvitsevat asuntoa. Tuo yhden hengen tuloraja, 3 000 euroa —
jos tuntisitte suomalaisten tulonjakotilaston, edustaja Modig, yli 80 prosenttia suomalaisis-
ta [Puhemies koputtaa] tienaa alle tuon rajan ja on oikeutettu edulliseen vuokra-asunto-
tuotantoon.

16.41 Anna Kontula vas (vastauspuheenvuoro): Arvoisa puhemies! Yksi keino vähentää
painetta kaupunkien asuntotuotannossa on tietenkin se, että ne ihmiset, jotka kotiseudul-
laan haluavat asua ja elää, sen voisivat tehdä. Digitalisaation myötä meillä on yhä enem-
män potentiaalia siirtää töitä myös suurten asutuskeskusten ulkopuolelle, jos näin haluam-
me ja siihen päättäväisesti ryhdymme. Kysyisinkin ministeri Lindströmiltä: mitä me olem-
me tekemässä näiden esteiden poistamiseksi esimerkiksi alueittain edelleen heikon ver-
kon, työnantajien asenteiden ja sellaisen työaikalainsäädännön suhteen, joka asettaa estei-
tä etätyöskentelylle?
2



Pöytäkirjan asiakohta PTK 36/2017 vp
16.42 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Kyllä tästä asiasta on hallituksen sisällä keskusteltu, millä tavalla me pysymme
mukana näissä uusissa työn tekemisen muodoissa niin, että meillä on lainsäädäntö, joka
mahdollistaa eikä estä. Tästä on keskusteltu, ja totta kai tämä vaatii tietysti vielä tutkimis-
ta, mitä se uusi työ sitten on. Me olemme puhuneet alustataloudesta, ja kaikki tietävät, mis-
tä siinä on kysymys, mutta tietävätkö sitä, mitä meidän lainsäädäntömme vaatii, että se
mahdollistuu? Siinä on tavallaan pitkän pohtimisen paikka, ja tätä työtä tietenkin tehdään
koko ajan työ- ja elinkeinoministeriössä, jossa mietitään sitä, mitä tämä vaatii muun muas-
sa lomien, työaikalain ja verotuksenkin osalta — tämä on sitten taas VM:n asia.

Kyllä näistä asioista on puhuttu, mutta edelleen tiivistäen sanon näin, että meillä pitää
olla lainsäädännön sellainen, että se mahdollistaa nämä uudet työn tekemisen muodot.

16.43 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Elinkeinoministeriössä olen laittamassa juuri liikkeelle työryhmää, joka tulee teke-
mään Suomeen tekoälytoimenpideohjelman. Tekoäly on tällä hetkellä maailmalla ehkä
isoimpia trendejä, joka on menossa ja joka meidän pitää valjastaa käyttöömme. Itse uskon
vahvasti siihen, että tekoälyn hyödyntäminen tulee muuttamaan suomalaista työelämää,
työn tekemisen muotoa, poistamaan etäisyyksiä enemmän kuin mikään aiempi, mikä on ta-
pahtunut. Tämä työryhmä tullaan lähipäivinä nimeämään, ja sen jälkeen he tekevät toimen-
pideohjelman, ja se laajennetaan sitten tekoälyn strategiaksi.

16.44 Anders Adlercreutz r (vastauspuheenvuoro): Värderade talman! Pohdittaessa ra-
kentamisen kustannuksia nostetaan usein esille normien purku, joka on hyvä asia. Mutta
normien purkua ei kannata tehdä silmät ummessa arvailujen pohjalta. Yksi työkalu tässä
voisi olla koerakentaminen. Säännöllisin väliajoin on Suomessa etsitty uusia rakentamisen
ratkaisuja Asuntoreformikilpailun kautta. Olisiko nyt syytä tehdä samoin? Olisiko Suomi
100 -juhlavuoden kunniaksi syytä käynnistää suunnittelukilpailu, jolla etsitään tulevaisuu-
den asumisratkaisuja? Löydetään parhaille ehdotuksille koerakentamistontti vaikka Uu-
denmaan helmestä Kirkkonummelta [Naurua] ja toteutetaan sinne vuokra-asuntokohde
valtion avustuksella. Tämän pohjalta ryhdymme siten normien purkuun tutkitun, kokeil-
lun tiedon pohjalta. Arvoisa ministeri Tiilikainen, eikö ministeriönne näin voisi vauhdittaa
uusien ratkaisujen löytämistä?

16.45 Maatalous- ja ympäristöministeri Kimmo  Tiilikainen  (vastauspuheenvuo-
ro): Arvoisa puhemies! Kokeilujen tekeminen on yksi Sipilän hallituksen perustavaa laa-
tua olevia ajatuksia. Kokeiluja voidaan tehdä monella, monella hallinnonalalla. Esimerkik-
si itse näkisin, että Kirkkonummi on hyvä paikka, mutta olisipas aivan loistavat mahdolli-
suudet tuohon Östersundomin alueelle [Naurua] lähteä toteuttamaan puukerrostaloraken-
tamisen kokeilualuetta — aivan upeaa, maailmanlaajuisesti ainutlaatuista puukerrostalo- ja
pientalorakentamisen aluetta — ekologisesti ja tehokkaasti ja saada huikea määrä hyviä
asuntoja helsinkiläisille.

Mutta myös tämä norminpurku: Täytyy sanoa, että eräs keino hillitä asuntopulaa on se,
että pystytään muuttamaan toimitiloja asunnoiksi. Tässä maankäyttö- ja rakennuslain muu-
tokset, jotka eduskunta on siunannut, mahdollistavat nyt toimistorakennusten muuttami-
sen asunnoiksi. Pallo on kaupungeilla ja kunnilla — toimikaa.
3



Pöytäkirjan asiakohta PTK 36/2017 vp
16.46 Silvia Modig vas (vastauspuheenvuoro): Arvoisa rouva puhemies! Ministeri Tiili-
kainen, Helsingin kaupungin vuokra-asunnoissa vain 9 prosenttia asukkaista kuuluu kah-
teen korkeimpaan tuloluokkaan, eli sitä ongelmaa, mitä olette ratkaisemassa, ei ole olemas-
sa. Nämä tulorajat ovat sen takia huono asia, että ne johtavat talojen, alueiden eriarvoistu-
miseen. Ihmiset ovat voineet asua tässä kaupungin vuokra-asunnossa 20 vuotta, he ovat osa
sitä yhteisöä, ja yhtäkkiä te olette siirtymässä säännöllisiin tulorajatarkastuksiin, mikä tar-
koittaa sitä, että kun perheessä jonkun tulot nousevat, he ovat vaarassa menettää kotinsa.
Siitä muodostuu uusi kannustinloukku. Voisitteko vielä vastata minulle, ministeri Tiilikai-
nen? Miksi te kaksi viikkoa sitten sanoitte, että kenenkään olemassa olevaan vuokrasopi-
mukseen ei tietenkään kajota, ja nyt ympäristöministeriön sivuilla on luettavissa, että te ti-
laatte selvityksen, jossa te selvitätte sitä, että säännöllisin väliajoin tuloja tarkistetaan eli
kajotaan?

16.47 Maatalous- ja ympäristöministeri Kimmo  Tiilikainen  (vastauspuheenvuo-
ro): Arvoisa puhemies! Edustaja Modig, sanoin kaksi viikkoa sitten sillä tavoin kuten asia
on. Sanoin, että kenenkään olemassa olevaan vuokrasopimukseen ei kajota. Tuo hallituk-
sen asettama tuloraja koskee ainoastaan uusia ARA-vuokrasopimuksia. [Silvia Modig:
Tässä puhutaan viiden vuoden välisistä tarkastuksista!] Tuo hallituksen asetuksessa aset-
tama tuloraja koskee ainoastaan uusia vuokrasopimuksia tällä hetkellä.

Sen lisäksi teemme selvitystä, mitä vaikutuksia olisi, jos tämänkaltaista määräaikaistar-
kastelua tehtäisiin, mutta selvityksessä selvitetään hyviä puolia, huonoja puolia. Tällä het-
kellä tilanne on juuri se, minkä sanoin: vain uusissa sopimuksissa tulorajoja tarkistetaan.
85 prosenttia ja Helsingissä näköjään peräti 90 prosenttia ihmisistä saa tulorajoista huoli-
matta hakea kaupungin vuokra-asuntoa — hieno tilanne.

Kysymyksen käsittely päättyi.
4


