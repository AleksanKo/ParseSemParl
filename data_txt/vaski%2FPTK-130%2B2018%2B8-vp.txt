















































DEM1365.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

8. Hallituksen esitys eduskunnalle laiksi Kevasta annetun lain muuttamisesta
Hallituksen esitys HE 278/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle ta-
lousvaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

18.23 Kunta- ja uudistusministeri Anu Vehviläinen (esittelypuheenvuoro): Arvoisa
puhemies! Kevasta annettuun lakiin esitetään tehtäväksi kaksi muutosta. Kevalla olisi jat-
kossa velvollisuus tehdä riskiarvio strategisen päätöksenteon ja riskienhallinnan osana.
Riskiarviossa Kevan tulisi arvioida oleellisten riskien vaikutusta toimintaansa sekä niitä
toimenpiteitä, joilla se voi hallita arviossa esiin nousseita riskejä. Kevalla on jo nykyisen
lainsäädännön mukaan oltava toimintansa laajuuteen ja laatuun nähden riittävä riskienhal-
lintajärjestelmä, joten muutos ei aiheuttaisi Kevalle merkittäviä uusia tehtäviä. Muutos
vastaa soveltuvin osin työeläkevakuutusyhtiöistä annettuun lakiin vuonna 2016 tehtyä
muutosta, joka koskee työeläkevakuutusyhtiöiden riski- ja vakavaraisuusarvioita ja perus-
tuu EU-direktiivin implementointiin. Kevaa ei sen sijaan voida velvoittaa tekemään vaka-
varaisuusarviota, koska Kevalla ei ole vakavaraisuusvaatimusta perustuen Kevan eläkeva-
kuutusyhtiöistä poikkeavaan rahoitusmalliin.

Kevan lakisääteiseksi tehtäväksi esitetään lisättäväksi työkyvyttömyysriskin vähentä-
miseen liittyvä toiminta. Tarkoituksena on tässä täsmentää lakia vastaamaan niitä tehtäviä,
joita Keva jo nykyisin hoitaa. Tarkoituksena ei ole laajentaa Kevan nykyisiä tehtäviä eikä
toimintaa.

Laki ehdotetaan tulemaan voimaan keväällä 2019. Riskiarvion tekemistä koskevan sää-
döksen osalta voimaantuloksi esitetään kuitenkin vuoden 2020 alkua.

Puhemies Paula Risikko: Sitten puhujalistaan.

18.25 Sirpa Paatero sd: Arvoisa rouva puhemies! On ihan perusteltua, että Keva samalla
tavalla kuin muutkin arvioi näitä riskejä, koska nykyisin maailmassa tapahtuu monenlaisia
asioita ja niihin on hyvä ennakolta varustautua. 

Yksi iso riski on tietysti myöskin tämä maakunta- ja sote-uudistus, jossa riski on tällä
hetkellä ollut Kevaan liittyen se, että jos monet näistä palveluista menevät yksityisen puo-
 Tarkistettu
3.0



Pöytäkirjan asiakohta PTK 130/2018 vp
len ja yhtiöitten hoidettavaksi, niin sen takia sitten tietenkin rahoittajan puolelta elikkä eri-
tyisesti kuntien puolelta poistuu aika paljon henkilöitä, ja sen takia on myöskin tämä yksi
riski varmaankin tässä huomioitava.

On erittäin hyvä ajatus, että myöskin työkyvyttömyysriski ja sitä ennaltaehkäisevät toi-
met tulevat mukaan Kevan toimintaan ihan lakisääteisesti. Kysymykseni onkin ministeril-
le tarkennuksena vielä: vahventaahan tämä Kevan ajateltua mallia hoitaa työterveyshuol-
toa myöskin omana toimintanaan tämän lain jälkeen?

18.26 Kunta- ja uudistusministeri Anu Vehviläinen: Arvoisa puhemies! Minä luulen,
että me kaikki — täällä on paljon myös kuntapäättäjiä ja kunta-alan tuntijoita — katsom-
me yhdessä, että Kevan aseman pitää olla myös rahoituksellisesti turvattu jatkossa. Itse
ajattelen niin, että Kevalla on mahdollisuuksia myös täällä työterveyshuollon puolella,
mutta niin kuin me kaikki tiedämme, se on tietysti toimintaa, jossa tarvitaan uusia päätök-
siä, ja se ei ole valtioneuvoston käsissä tällä hetkellä. Mutta itse ajattelen niin, että kaikki,
mitä Keva pystyy tekemään omilla toimillaan sen eteen, että meillä ensinnäkin työkyvyt-
tömyyseläkkeitä pystytään vähentämään ja myös sitten lisäämään kuntapuolen, julkisen
puolen ihmisten mahdollisuutta jatkaa mahdollisimman pitkään työssään, ovat ihan olen-
naisia asioita.

Maakuntauudistuksen osalta ajattelen niin, että toisaalta maakunnat tulevat myös sitten
Kevan jäseniksi, ja kun tiedämme, että on myös osuuskuntamalleja suunnitteilla, niin itse
ainakin ajattelen niin, että Keva-lainsäädäntöä pitää olla jatkossakin mahdollista uudistaa
sillä tavalla, että osuuskunnatkin voisivat tulla Kevan jäseniksi.

Keskustelu päättyi.

Asia lähetettiin sosiaali- ja terveysvaliokuntaan, jolle talousvaliokunnan on annettava lau-
sunto.
2


