















































DEMC173.tmp.xml


Pöytäkirjan asiakohta PTK 178/2018 vp
Pöytäkirjan asiakohta 

PTK 178/2018 vp

Täysistunto

Torstai 14.3.2019 klo 16.00—17.46

3. Hallituksen esitys eduskunnalle laiksi lastensuojelulain muuttamisesta
Lakialoite laiksi lastensuojelulain 75 §:n muuttamisesta

Hallituksen esitys HE 237/2018 vp
Lakialoite LA 86/2018 vp
Valiokunnan mietintö StVM 42/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on sosiaali- ja terveysvaliokunnan mietintö StVM 42/2018 vp. Nyt pää-
tetään lakiehdotusten sisällöstä.

Valiokunnan puheenjohtaja, edustaja Kiuru.

Keskustelu

17.22 Krista Kiuru sd (esittelypuheenvuoro): Arvoisa puhemies! Me olemme tosiaan tä-
nään aamulla tehneet valiokunnassa valtavasti töitä. Saatiin vielä kolme mietintöä tänne sa-
liin. Ensinnäkin kiitän heti tähän alkuun eduskunnan virkajohtoa siitä, että nämä järjestelyt
oli mahdollista tehdä, mutta myös puhemiestä, joka on tänään puikoissa, siitä, että saatiin
vielä näitä tärkeitä asioita valmiiksi. 

Kysymys on siis lastensuojelulain muutoksista, ja taustalla on vakava huoli siitä, että
lastensuojelussa olevat lapset, erityisesti laitoksissa asuvat lapset, ovat olleet hyvin haa-
voittuvassa tilanteessa. Tältä osin itsemääräämisoikeutta koskevaa lainsäädäntöä valmis-
teltaessa on purettu lastensuojelua koskevia ja uusia säännöksiä ja tuotu ne eduskuntaan
erillisenä. Tässä talossa on vahva tuki sille, että lastensuojelun puolella laitetaan näitä yk-
sityiskohtia kuntoon. Tämä on ollut aikoinaan sote-sidonnainen laki. Siltä osin on myös
ministeriössä tehty töitä, että tämä lastensuojelun kokonaisuus voitaisiin tuoda tänne. Val-
misteluaikaa kovin paljon ei ollut, koska perustuslakivaliokunta antoi tästä vasta taannoin
oman lausuntonsa. Sen pohjalta sitten olemme saaneet sellaisia pykälämuutoksia, jolla
tuomme tämän kokonaisuuden saliin. Kysymyksessä on varsin mittavan kokoinen esitys,
ja käyn siitä läpi muutaman keskeisen muutoksen tämän keskustelun pohjaksi. 

Lastensuojelulain keskeisiä muutoksia tehdään nyt erityisesti siihen, miten me vahvis-
tamme kodin ulkopuolelle sijoitetun lapsen oikeuden hyvään kohteluun, huolenpitoon ja
kasvatukseen, joka tosiasiassa on kaikkien lasten oikeus. Tässä on kysymyksessä pitkään
jatkunut keskustelu siitä, millä tavalla uusia säännöksiä tarvitaan tämän oikeuden hyvään
kohteluun varmistamiseksi. Muutokset selkeyttävät siis kasvatuksen ja lapsen perusoi-
keuksiin kajoavien rajoitusten välistä eroa ja tarkentavat myös rajoitusten käytön edelly-
tyksiä. Tältä osin harmaat vyöhykkeet, joita on saattanut olla, on nyt tiukkaan laitettu kir-
joihin ja kansiin ja on myöskin käyty läpi nämä rajoitukset ja saatu niistä perustuslakiva-
 Tarkistettu
4.0



Pöytäkirjan asiakohta PTK 178/2018 vp
liokunnalle lausunto. Tältä osin lapsen perusoikeudet on käyty läpi myöskin lastensuoje-
lun näkökulmasta. 

Nämä muutokset selkeyttävät tätä vallitsevaa tilannetta, ja voi sanoa, että näillä muutok-
silla me jo yksistään parannamme lastensuojelun tilaa tässä maassa, mutta on tärkeää
myös, että muutoksilla tarkennetaan rajoitusten käytön yleisiä edellytyksiä, ohjataan tässä
käytännön työssä rajoitusten käyttöä ja lisätään myös rajoitusten käytön jälkikäteistä arvi-
ointia. Nämä ovat niitä kysymyksiä, joita oikeusasiamiehen selvitysten yhteydessä on pan-
tu sellaisina yhteiskunnan vakavina puutteina merkille. Tältä osin valiokunta täsmentää
juuri näitä yleisiä edellytyksiä, millä tavalla rajoituksia käytetään lastensuojelun piirissä
olevien lasten arjessa. 

Uutena rajoitustoimenpiteenä mahdollistetaan tupakka- ja nikotiinituotteiden pois otta-
minen lapselta. Lisäksi uusi säännös laitoksesta luvatta poistuneen tai sinne palaamatta jää-
neen lapsen palauttamisesta laitokseen selkeyttää tätä sääntelemätöntä nykytilaa. Tätäkin
kohtaa valiokunta kyllä tarkkaan pohdiskeli, ja voi olla, että vielä jatkossa erityisesti näi-
hin kuljetuksiin liittyviä kysymyksiä on seuraavankin hallituskauden aikana tarkennettava. 

Myös sijaishuollossa olevien lasten oikeutta varhaiskasvatukseen, perusopetukseen ja
muuhun perusopetuksen jälkeiseen opetukseen vahvistetaan tässä laissa. Valiokunta eh-
dottaakin hyväksyttäväksi lausuman, että sijaishuollossa olevien lasten oikeutta tasapai-
noiseen kehitykseen ja hyvinvointiin sekä lastensuojelulakiin sisältyvien rajoitusten käyt-
töä arvioidaan ja selkeytetään osana asiakkaan ja potilaan itsemääräämistä koskevan lain-
säädännön valmistelua. Kysymys on siis siitä, että olemme joutuneet pohtimaan myöskin
perustuslakivaliokunnan lausunnon saatuamme sitä perustuslain pontta, ikään kuin lukkoa
siihen, millä tavalla tämäntyyppinen tavanomainen kasvatus varmistetaan lastensuojelun
piirissä oleville lapsille. Kysymys on tietenkin siitä, että jokaisella lapsella tässä maassa on
oikeus hyvään kohteluun, huolenpitoon ja kasvatukseen ja että jokapäiväinen arki, esimer-
kiksi laitoksissa, ei voi olla sitä, että ollaan näiden rajoitusten piirissä. Tässä mielessä oi-
keusasiamiehen työ on ollut hyvää ja kantavaa, ja tältä osin toteamme, että tässä kokonai-
suudessa on vielä asioita, joita seuraavallakin hallituskaudella saatetaan joutua tarkenta-
maan ja tältä osin selkeyttämään vielä, kun tuota itsemääräämisoikeutta koskevaa lainsää-
däntöä valmistellaan.

Aivan lopuksi totean, puhemies, että valiokunta hyväksyi tämän hallituksen esityksen
yhteydessä käsitellyn lakialoitteen, jonka mukaan lastensuojelun jälkihuollon ikärajaa tul-
laan nostamaan 21 vuodesta 25 vuoteen. 

17.28 Arja Juvonen ps: Arvoisa rouva puhemies! Tässä esityksessä ehdotetaan muutetta-
vaksi lastensuojelulakia niin, että lapsen oikeutta hyvään kohteluun, huolenpitoon ja kas-
vatukseen vahvistettaisiin. On erittäin tärkeää, että saimme vielä eduskuntakauden päät-
teeksi tämän hallituksen esityksen lastensuojelulaista tänne käsiteltäväksi. Jokaisella lap-
sella on oikeus hyvään hoitoon ja huolenpitoon, ja yhteiskunnassa on tehtävä pontevasti
toimia sen eteen, että nämä asiat toteutuvat. Pidetään jokaisesta huolta, ja oikeastaan pu-
heenjohtaja Krista Kiurun puheenvuoron jälkeen voi vain todeta enää sen, että kohdenne-
taan myös sinne lastensuojeluun resursseja.

On erittäin tärkeää ja hyvä, että tässä laissa nostetaan esille myös henkilöstön määrä,
osaaminen ja perehdytys, ja tuleekin huolehtia siitä, ettei niihin liity puutteita, jotka aiheut-
taisivat sitten ongelmia siellä käytännön kentällä. On tärkeää, että hoitajia on riittävästi, si-
jaishoitopaikkoja on riittävästi ja siellä on ammattitaitoista, osaavaa henkilöstöä, koska sil-
2



Pöytäkirjan asiakohta PTK 178/2018 vp
lä tavalla meidän nuoret ja lapset saavat vahvan jalansijan tulevaisuuteen ja sijoittuvat
myös yhteiskunnassa hyvin.

17.30 Maria Tolppanen sd: Arvoisa puhemies! Sinänsä, kun puhutaan lapsen oikeuksis-
ta ja puhutaan lastensuojelulaista, on hyvä, että otetaan huomioon ja käsitellään tiettyjä
asioita. Mutta nyt puhun tässä puheenvuorossani niistä lapsista, jotka ovat hyvin lähellä
täysi-ikäisyyttä mutta eivät kuitenkaan vielä ole täysi-ikäisiä eli ovat kuitenkin selvästi lap-
sia, 15—16-vuotiaita teinareita ja siitä ylöspäin.

Lastensuojelussa olisi hyvä ottaa huomioon se, että ei riitä, että puhutaan hyvästä kas-
vatuksesta, vaan täytyy ottaa huomioon myös se, että jos jotakin on mennyt vinoon ja jos
nuori on esimerkiksi addiktoitunut joko huumeisiin tai alkoholiin tai peleihin, niin näihin
asioihin pitäisi pystyä puuttumaan niihin kohdistuvien lakien kautta. Äärimmäisen tärkeää
olisi se, että jokainen nuori, joka on addiktoitunut, alkoholisoitunut tai sitten peliriippuvai-
nen, saataisiin hoitoon. Heille pitää tarjota hoitoa, koska se on subjektiivinen oikeus tässä
maassa kaikille näille ihmisille. Nämä ihmiset eivät vain valitettavasti tiedä oikeuksiaan,
jolloinka se on lasten kohdalla ja nuorten kohdalla sen aikuisen velvollisuus, joka sitä työ-
tä tekee.

Sen lisäksi lastensuojelulaki toimii vähän nurinkurisesti siinä tilanteessa, jos lapsi on
niin sanotussa vapaaehtoisessa huostaanotossa eli jos kotoa on pyydetty apua ja lapsi tai
nuori on otettu huostaan. Jos samat ongelmat jatkuvat huostaanottopaikassa, esimerkiksi
lapsi ei mene kouluun tai lapsi viiltelee tai lapsi käyttää alkoholia — täsmälleen sama asia,
mikä siellä kotona on — ja sitten vielä kenties asia pahenee entisestään sen takia, että lapsi
masentuu, koska ei voi olla tutussa ja turvallisessa ja hyvässä kodissa, kun kotoa on pyy-
detty apua, niin kun lapsi on tässä vapaaehtoisessa huostassa, niin tuntuu tässä maassa ole-
van täysin mahdotonta palauttaa häntä kotiin. Vaikka vanhemmat haluaisivat lapsen ko-
tiin, lapsi itse haluaisi kotiin, lapsi itse lupaa, että voin mennä kouluun nyt, niin ei, kun on
kerta otettu huostaan, niin siellä pidetään vähintään 18 ikävuoteen saakka.

Se, mikä tässä laissa on äärimmäisen hyvää, on se, että jälkihoitoa jatketaan 25 ikävuo-
teen. Nimittäin lapset, jotka syystä tai toisesta siirretään laitoshoitoon tai kotihoitoon, ko-
kevat suuren trauman siinä vaiheessa, kun heidät erotetaan vanhemmistaan. Osassa tapa-
uksista on tietysti niin, että lapselle on ehdottomasti parempi olla pois kotoa, parempi olla
turvallisessa ympäristössä, ja meidän on syytä taata se, että se ympäristö pysyy turvallise-
na.

Mutta sitten kun puhutaan näistä addiktioista, niin se onkin toinen asia. Minä varoitan,
oikeasti, tästä pykälästä, mikä tässä on, että nuorelta voidaan ottaa tupakka ja tupakkatuot-
teet pois. Jos nuori on addiktoitunut tupakkaan — me tiedämme, että se on epäterveellistä,
täysin epäterveellistä, niin ei saa tehdä — niin voin vakuuttaa teille, että tilannetta pelkäs-
tään pahentaa se, jos 16—17-vuotiaalta viedään tupakkatuotteet pois, jos hän kerta on tu-
pakoiva, jos hän on tupakoinut. Tässä kannattaisi jo käyttää järkeä ja katsoa ne paikat, mis-
sä voi tupakoida ja missä ei voi tupakoida, mutta se, että addiktio pyritään lopettamaan pa-
kolla, ei onnistu. Se ei kuulkaa, rakkaat ystävät, rakkaat kollegat, onnistunut edes tässä ta-
lossa. Sitä yritettiin, yritettiin tiukasti, yli puoli vuotta, ajettiin putkeen, mutta ei vain on-
nistunut, koska addiktioita ei hoideta sillä tavalla. Addiktiota voidaan hoitaa siten, että
huostassa olevalle lapselle tarjotaan nikotiinituotteita, tarjotaan korvaavia tuotteita, joilla
päästäisiin pois tupakasta, mutta se ei tarkoita sitä, että otetaan tupakkatuotteet talteen ja
sen jälkeen sanotaan, että nyt olet ilman. Myönnän, että tämä kuulostaa hurjalta, koska tu-
3



Pöytäkirjan asiakohta PTK 178/2018 vp
pakka on epäterveellistä, mutta voin kertoa, että myös salmiakki ja lakritsa ovat epäterveel-
lisiä — uudet tutkimukset kertovat sen, voitte katsoa myös niitä.

Minä toivoisin, että näissä käytettäisiin todellakin, varsinkin nuorten aikuisten kohdal-
la, nuorten teinareiden kohdalla, järkeä, yritettäisiin keskustelemalla ja ennen kaikkea eri-
laisella terapialla päästä sinne pään sisälle ja päästä yhteiseen lopputulokseen, joka antaisi
sitten nuorelle hyvät eväät tulevaan elämään. 

17.35 Martti Talja kesk: Arvoisa rouva puhemies! Oikeus hyvään hoitoon, hoivaan, huo-
lenpitoon on kaikkien lasten oikeus. Oikeus on myös hyvään koulutukseen, ja siinä keskei-
seen asemaan nimenomaan näiden tavoitteiden osalta nousee se, mikä on kotikunnan sosi-
aalityöntekijän rooli. Hänellä on viimekätinen valvontavalta. Hänen pitää huolehtia siitä,
että se hoiva, jota annetaan, vastaa niitä tavoitteita, joita on yhteisesti asetettu, jotka ovat
lapsen tarpeen mukaisia.

Edustaja Tolppanen otti esille sen, miten lasten kehityksen mukana tulevia ongelmia
hoidetaan. Keskustelimme valiokunnassa hyvin paljon tästä asiasta, miten rajapinta muu-
hun lainsäädäntöön hoidetaan. Silloin meillä on terveydenhuoltolainsäädäntö, meillä on
muuta päihteiden käyttöön liittyvää lainsäädäntöä ja niin edelleen, joiden osalta tulee sit-
ten ratkaista se, että kukaan ei jää ilman hoitoa. Lastensuojelulaitos ei ole pelkästään sijoi-
tuspaikka, vaan sen pitää tarjota edellytykset, jotta sitten on myös tuleva hyvä aikuisuus.

Yleiskeskustelu päättyi.

Eduskunta hyväksyi hallituksen esitykseen HE 237/2018 vp sisältyvän lakiehdotuksen ja
lakialoitteeseen LA 86/2018 vp sisältyvän lakiehdotuksen sisällön mietinnön mukaisena.
Lakiehdotusten ensimmäinen käsittely päättyi.
4


	3
	17.22
	17.28
	17.30
	17.35


