















































DEM8B94.tmp.xml


Pöytäkirjan asiakohta PTK 76/2017 vp
Pöytäkirjan asiakohta 

PTK 76/2017 vp

Täysistunto

Maanantai 26.6.2017 klo 14.21—16.08

5. Hallituksen esitys eduskunnalle laeiksi aluevalvontalain ja rikoslain 17 luvun 7 b §:n 
muuttamisesta

Hallituksen esitys HE 56/2017 vp
Valiokunnan mietintö PuVM 5/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 5. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

14.46 Timo Heinonen kok: Arvoisa herra puhemies! Tämä on myös puolustusvaliokun-
nassa käsittelyssä olleita esityksiä, ja tämä on yksi niistä, joilla vastataan nyt nopeasti
muuttuneeseen turvallisuustilanteeseen ja ehkä vähän muuttuneeseen sodankäyntiinkin
taikka muuttuneisiin kriiseihin. Tässä siis tukitaan niin sanottu vihreiden miesten mentävä
aukko meidän omasta lainsäädännöstä, ja tämä asiahan nousi oikeastaan selkeimmin esille
Krimin valtauksen kohdalla, missä venäläisjoukkoja tuli Krimille ja Itä-Ukrainaan ilman
maatunnuksia ja sitä kautta tämä valtaus sitten eteni. Nyt tässä lainsäädännössä muutetaan
meidän omaa Suomen lainsäädäntöä, aluevalvontalakia ja rikoslakia, niin, että meillä on
mahdollisuus puuttua tällaisiin tilanteisiin, jos ilman tunnuksia olevia sotilaita esimerkiksi
alkaisi ilmaantua tiettyihin paikkoihin Suomessa.

Tässä keskustelussa tietysti hyvä on ehkä esillä pitää myös nämä kriittiset maaomistuk-
set, joihin myös puolustusministeri Niinistön aikana on nyt erittäin vahvasti tartuttu, eli
huolehditaan myös siitä, ettei synny sellaisia paikkoja, joita voitaisiin käyttää esimerkiksi
tämäntyyppisen toiminnan järjestäytymiseen taikka tietynlaisina pesäkkeinä, ja sen takia
tämä laki on syytä saattaa nyt nopeasti voimaan. Toivottavasti sitä ei tarvita, mutta tällä
kuitenkin varaudutaan tähän tietynlaiseen uuteen, moderniin uhkaan, josta nyt on maail-
malta jo esimerkkejä.

14.48 Lea Mäkipää uv: Arvoisa puhemies! Käsittelyssä on siis aluevalvontalain ja rikos-
lain 17 luvun 7 §:n muuttaminen. Esityksen tavoitteena on saattaa Suomen alueellisen kos-
kemattomuuden turvaamista ja valvontaa koskeva lainsäädäntö vastaamaan kattavammin
muuttunutta turvallisuustilannetta ja uudenlaisia uhkia. Lausunnonantajat kannattavat la-
kimuutosehdotusta, ja pykälämuotoiluja on otettu huomioon lakivalmistelussa. Alueval-
vontaviranomaisia ovat sotilas-, rajavartio-, poliisi- ja tulliviranomaiset sekä niiden alue-
valvontaan määrätyt virkamiehet. Merenkulkulaitos ja Ilmailulaitos toimivat omalla toimi-
alallaan aluevalvontaviranomaisina.
 Tarkistettu
4.1



Pöytäkirjan asiakohta PTK 76/2017 vp
Perustuslakivaliokunta toteaa, että esityksessä ei ole kyse uudelle viranomaiselle luota-
vasta toimivallasta. Esityksellä ei laajenneta Puolustusvoimien ja Rajavartiolaitoksen soti-
laallisen voimankäytön mahdollisuutta aluevalvontalain sääntelyn soveltamisalan ulko-
puolelle eikä luoda niille aluevalvontalain jo antamasta toimivallasta riippumatonta uutta
toimivaltaa. Rajavartiolaitoksen tehtäviinhän kuuluu Suomen alueellisen koskemattomuu-
den valvonta ja turvaaminen valtakunnanrajoilla, rajanylityspaikoilla, merialueilla, saaris-
tossa ja Ahvenanmaalla. Rajavartiolaitos käyttää tarvittaessa myös sotilaallisia voimakei-
noja alueellisen koskemattomuuden turvaamiseksi, kuten aluevalvontalain 33 §:ssä sääde-
tään.

Aluevalvontalain määritelmässä säännökseen ehdotetaan uutta 2 §:n 5 a kohtaa, joka si-
sältää tunnuksettoman sotilaallisen ryhmän määritelmän. Tunnuksettomalla sotilaallisella
ryhmällä tarkoitetaan sotilasosastoon rinnastettavaa, vieraan valtion lukuun, puolesta tai
suostumuksella toimivaa joukkoa, joka on sotilaallisesti järjestäytynyt, varustettu tai aseis-
tettu ja jonka valtiollista alkuperää ei voida tunnistaa. Aluevalvontalain 10 §:ään lisätään
kielto, jonka mukaan tunnukseton sotilaallinen ryhmä tai sen jäsen ei saa tulla Suomen
alueelle eikä saa olla maassa. Voimassa olevan lain 25 §:ään lisätään myös tunnukseton so-
tilaallinen ryhmä tai sen jäsen, mitkä aluevalvontaviranomainen määrää poistumaan Suo-
men alueelta. 34 §:ssä käsitellään vihamielisen toiminnan torjumista. Soveltamisalaan
kuuluisi myös sellainen sotilaallinen uhka, jonka valtiollinen alkuperä ei ole suoraan tun-
nistettavissa, kuten jo mainitsinkin. Aluevalvontalaissa tarkoitettu vihamielisen toiminnan
torjuminen voidaan kohdistaa myös tunnuksettomaan sotilasosastoon rinnastuvaan ryh-
mään koko Suomen alueella.

Arvoisa puhemies! Rikoslain alueloukkausta koskeva säännös täsmennetään yhdenmu-
kaiseksi aluevalvontalain muutosehdotuksen kanssa, ja tälläkin esityksellä edistetään osal-
taan hallitusohjelman ulko- ja turvallisuuspolitiikkaa koskevan kirjauksen toteutumista.

14.52 Eerikki Viljanen kesk: Arvoisa puhemies! Maailma muuttuu eikä kaikilta osin pa-
rempaan suuntaan. Myös ulko- ja turvallisuuspolitiikan toimintaympäristössä on tapahtu-
nut muutoksia. Niin sanotut hybridiuhat tuovat uudenlaista epävakautta, ja niihin on pysyt-
tävä vastaamaan nopeasti. Kyse on suomalaisen yhteiskunnan toimivuudesta, jonka poh-
jan muodostavat keskinäinen luottamus ja yhteishenki. Siksi pidän tärkeänä, että viran-
omaisten toimivaltuudet ovat ajan tasalla. Tehokas varautuminen sekä kriisitilanteissa toi-
mimisen valmius on viisautta, vaikka toivon, että näitä kriisejä ei tule.

Kuten valiokunta toteaa, toimivan viranomaisyhteistyön kautta muodostetaan kyky ha-
vaita ja tunnistaa eriasteiset ja monimuotoiset uhat sekä arvioidaan, kuuluuko uhka ensisi-
jaisesti sisäisestä turvallisuudesta vastaavien viranomaisten toimivaltaan vai onko kysees-
sä alueellisen koskemattomuuden loukkaaminen. Pidän arvokkaana, että pohja ja tätä kaut-
ta valmius yhteistyölle on hyvä. Viranomaisyhteistyö on perinteisesti hyvin toimivaa Suo-
messa, ja näin tulee olla jatkossakin. Tämän sujuvan viranomaisyhteistyön varmistamisek-
si on tärkeää, että eri viranomaiset harjoittelevat sekä päätöksentekoa että käytännön yh-
teistyötä. Näin varmistetaan, että uhkatilanteessa toimivalta- ja vastuusuhteet ovat kaikille
tahoille mahdollisimman selvät ja toimivat.

14.53 Hannu Hoskonen kesk: Arvoisa herra puhemies! Tämä hallituksen esitys ja puo-
lustusvaliokunnan mietintö ovat erittäin hyviä ja korkeatasoisia. Tämän päivän ilmiö maa-
ilmassa on se, että tällaiset tunnuksettomat sotilaat saapuvat jollekin alueelle ja sen jälkeen
2



Pöytäkirjan asiakohta PTK 76/2017 vp
sitten alkavat isot ongelmat. Näistä on esimerkkejä, viimeksi esimerkiksi Ukrainassa. Kos-
ka Suomen perustuslain mukaan kaiken toiminnan, mitä viranomaiset tekevät, tulee perus-
tua lakiin ja lakia on tarkoin noudatettava, nyt tämä aluevalvontalaki ja siihen liittyvä ri-
koslain 17 luvun 7 b § pannaan ajan tasalle ja näin ollen Puolustusvoimat, Rajavartiolai-
tos, poliisi ja Tulli saavat lakiperustan toimia sitten, jos tilanne sitä vaatii.

On syytä muistaa kuitenkin, kun puolustusselontekoa käsiteltiin, että meille on tulossa
myös tiedustelulainsäädännön uudistaminen, joka on aivan äärimmäisen tärkeä asia, kos-
ka varsinkin tiedustelutoiminnassa meidän tulee etukäteen varautua siihen, että saamme
kaiken mahdollisen tiedon siitä, mikä Suomea uhkaa. Suomi on kuitenkin kansainvälinen
toimija, ja me emme voi jäädä tiedustelulainsäädännön osalta huonompaan asemaan lain-
säädännön suhteen kuin missä muut Länsi-Euroopan maat ovat. Näin ollen tämä alueval-
vontalain uudistaminen ja nyt sen hyväksyminen ovat erittäin hyviä asioita, mutta se vaatii
vierelleen myös nyt parhaillaan lausuntokierroksella olevan tiedustelulainsäädännön ja sen
ajan tasalle saamisen, koska ilman tehokasta tiedustelua tällaisiin hybridiuhkiin varautumi-
nen on äärimmäisen vaikeaa.

14.55 Mika Kari sd: Arvoisa herra puhemies! Tämä hallituksen lakiehdotus ja valiokun-
nan mietintö ovat ihan tarpeellinen paketti. Tätä viranomaisyhteistyötä sisäisen ja ulkoisen
turvallisuuden rajapinnassa täytyy jatkossakin toteuttaa. Täällä on viitattu Ukrainan tilan-
teeseen 2014 loppukesältä. Lainsäädäntöä on kammattu tähän päivään vastaamaan eri yh-
teyksissä tällaisiin hybridiuhkiin ja tilanteisiin, jotka syntyivät ehkä tämmöisen perintei-
sen sodankäynnin tai terrorismin tai erilaisten muiden, ulkopuolelta synnytettyjen kriisien
ympäristössä, ei tunnuksien kautta, niin sanottujen tunnuksettomien sotilaiden tai toimijoi-
den toimesta. Tätä rajapintaa on nyt tällä lainsäädännöllä kammattu ihan oikeaan suuntaan.

Mutta haluan kiinnittää yhteen asiaan huomiota. Ukraina 2014, Krim 2014 kesä-, heinä-
ja elokuu: tähän päivään tuosta ajasta on kolme vuotta. Tällä hallituksella kesti siis oman
toimikautensa ajan, kaksi vuotta, ja meidän hallinnolla kaikkineen kolme vuotta saada ai-
kaan tällainen lakiesitys, joka nyt tällä hetkellä meillä eduskunnassa on. Ei voi sanoa, että
näihin uhkiin oltaisiin varauduttu jotenkin äärimmäisen nopealla tai joustavalla lainvalmis-
telutyöllä tai että näihin tilanteisiin, joihinka täälläkin puheenvuoroissa viitataan, olisi täs-
sä yhteiskunnassa reagoitu nopeasti. Päinvastoin, varsin hitaalla, määrätietoisella ja var-
mastikin lain kirjaimen hyvällä tavalla täyttävällä toimintatavalla lakia on valmisteltu, vi-
ranomaisten yhteistyötä tehostettu, ja nyt sille toiminnalle saadaan myös lain kautta puit-
teet. Kun täällä viitataan usein tähän tiedustelulakiin ja sen kiirehtimisen tarpeeseen, niin
haluan vain tässä yhteydessä muistuttaa, että tämäntyyppisen asian valmisteluun meni kol-
me vuotta — saa nähdä, kauanko tiedustelulakiin. Toivon tietenkin, että niiden tarpeellis-
ten asioiden osalta tämä tiedustelulakihanke tulee etenemään maltillisella ja tarpeellisella
nopeudella, mutta ei unohdeta siinäkään asiassa laatua. Tässäkin asiassa laatuun on ilmei-
sesti käytetty [Puhemies koputtaa] kolme vuotta.

14.57 Markku Pakkanen kesk: Arvoisa herra puhemies! Edustaja Kari otti tärkeän asian
esille tässä, sen, kuinka paljon lainvalmisteluun on käytetty aikaa. Se on totta, että tässäkin
meni tämä muutama vuosi, mutta itse koen niin, että on tärkeätä, että tämä laki huolellises-
ti valmistellaan. Maailma ympärillämme on todellakin muuttunut tässä viime vuosien ai-
kana kovin paljon, ja joudutaan tämäntyyppisiin uhkakuviin varautumaan, ja siksi tämä
aluevalvontalain uudistus on tarpeellinen. 
3



Pöytäkirjan asiakohta PTK 76/2017 vp
Tunnuksettomien sotilaiden määritelmä on tässä hallituksen esityksessä ja puolustusva-
liokunnan mietinnössä tuotu mielestäni hyvin esille. Ei puhuta pelkästään enää univor-
muun pukeutuneista joukoista, vaan ne on tarkemmin määritelty, niin kuin asiaan kuuluu.

Toinen asia, mihin haluaisin myös kiinnittää huomiota, on eri viranomaisten yhteistyö.
Tässä esityksessähän ei viranomaistehtävien rajapintoja muuteta, vaan tällaisella yhteis-
työllä on perinteinen, selkeä työnjako, niin kuin on ollut aina ennenkin. Se on tärkeä muis-
taa, että Rajavartiosto, Puolustusvoimat, poliisi, Tulli, kaikki toimivat omien valtuuksien-
sa puitteissa, ja näin tämä yhteistyö on tärkeää, ja sitä on syytä Suomessa harjoitella.

14.58 Sofia Vikman kok: Arvoisa puhemies! Kaikesta huolimatta hallitus ansaitsee kii-
toksen siitä, että se on suhteellisen ripeästi lähtenyt edistämään Suomen turvallisuudelle
tärkeitä lakimuutoksia ja myös näitä isoja lakihankkeita, joihin täällä on viitattu. Yksi tär-
keistä lakimuutoksista on tänään käsittelyssä. Nykymaailmassa turvallisuustilanne laajem-
min ja myös meidän lähialueellamme on heikentynyt, ja nykymaailmassa uhat ovat moni-
naistuneet, ja Suomen on kyettävä vastaamaan myös uhkaan, jonka on aiheuttanut valtiol-
linen toimija, joka välttämättä ei noudata kansainvälisen oikeuden periaatteita.

Täällä oli puhetta myös tiedustelulaeista ja niiden kiireellisyydestä. Kun tässä nyt oppo-
sitiokin tätä ripeyttä peräänkuulutti — hyvä niin — niin toivottavasti nyt sitten näiden ää-
rimmäisen tärkeiden tiedustelulakien kohdalta sitä valmiutta ripeyteen löytyy myöskin op-
positiosta ja olette mukana siinä, että Suomeen saadaan ajantasainen tiedustelulainsäädän-
tö, niin että emme tiedustelunkaan osalta ole enää muiden maiden hyväntahtoisuuden va-
rassa.

15.00 Mika Kari sd: Arvoisa puhemies! En nyt tiedä, ansaitseeko hallitus tässä ripeydes-
tä kiitosta, mutta se, joka kiitoksen ansaitsee, on kyllä eduskunta, koska eduskunta on eri-
laiseen hybridilainsäädäntöön, turvallisuuslainsäädäntöön liittyen niin hallintovaliokun-
nassa kuin tämän mietinnön antaneessa puolustusvaliokunnassakin varsin hyvin informoi-
tu erilaisista turvallisuusympäristössämme tapahtuneista muutoksista, mutta samaan ai-
kaan eduskuntaa on varsin hyvin informoitu siitä tarpeellisuudesta, joka lainsäädännön ra-
kentamiseen liittyy. Sen keskeinen tavoite on se, että lainsäädäntö rakennetaan kestävälle
pohjalle: käytetään riittävä aika valmisteluun, haetaan riittävä asiantuntemus valmistelun
taakse, ja sen jälkeen lakiesitys on mietinnön kautta valmiina tänne eduskuntaan saapu-
maan, ja tässä hetkessä elämme myös nyt. Eli enemmän kiittäisin kyllä — vaikka ymmär-
rän hallituspuolueiden edustajien halua kiittää hallitusta — tässä yhteydessä koko edus-
kuntaa, erityisesti sen puolustusvaliokuntaa.

15.01 Pia Viitanen sd: Arvoisa herra puhemies! Juuri tähän edustaja Karin mainitsemaan
asiaan olisin halunnut omassakin puheenvuorossani kiinnittää huomiota eli siihen, että tänä
päivänä turvallisuus on iso haaste, tärkeä haaste, ja meidän on tehtävä kaikkemme yhteis-
työssä, jotta saamme turvallisuuden sille tasolle, millä myös tulevaisuudessa sen tarvitsee
olla. Siksi yhteistyö yli hallitus—oppositio-rajojen on äärimmäisen tärkeää, enkä korostai-
si tässä yhteydessä lainkaan tällaista jakolinjaa. On hyvin tärkeää, että esimerkiksi tätä tie-
dustelulakia nyt valmistellaan huolellisesti ja nimenomaisesti parlamentaarisesti ja siten,
että se vastaa näihin haasteisiin, miten tänä päivänä voimme tätä säätelyä tehdä niin, että
turvallisuusuhat saadaan parhaalla mahdollisella tavalla torjuttua, mutta myös niin, että
viisaalla tavalla rakennamme tulevan lainsäädännön siten, että kansalaisten yksityisyyden-
4



Pöytäkirjan asiakohta PTK 76/2017 vp
suojaa, sitä vanhaa periaatetta kirjesalaisuudesta ja muusta, voimme tulevaisuudessakin
noudattaa. Nämä tavoitteet voidaan sovittaa yhteen, mutta se edellyttää hyvää parlamen-
taarista yhteistyötä ja huolellista, syvällistä valmistelua.

15.02 Timo Heinonen kok: Arvoisa herra puhemies! Tässä varmasti kiitosta ansaitsevat
kaikki, jotka ovat toimeen tarttuneet ja ryhtyneet tätä työtä tekemään, mutta oikeastaan itse
jäin sitä hivenen pohtimaan, että meillä Suomessa valitettavasti aika usein toimeen ryhdy-
tään vasta siinä tilanteessa, kun jotain on sattunut tai tapahtunut. Meillä oli esimerkkejä,
vaikkapa kouluampumiset, jolloin tehtiin kovalla vauhdilla ikävän tapahtuman jälkeen
lainsäädäntöä, mistä osittain huomattiin, että se meni ehkä hivenen ylikin eikä saavuttanut
välttämättä sitä, mitä oikeasti tavoiteltiin. 

Sitten kun tässä on viitattu edellisiin hallituksiin ja tähän hallitukseen, niin voisi viitata
sitä edelliseenkin hallitukseen, kun Lissabonin sopimuksesta on puhuttu. Lissabonin sopi-
mus tuli voimaan vuonna 2009, ja siinä annettiin lupaus siitä, että me kannamme oman
osuutemme toisen EU-maan avunpyynnöstä, jos sellainen tulee, ja toisaalta olemme val-
miita vastaanottamaan apua. Nyt vasta tämän hallituksen aikana, kun konkreettiset tilan-
teet tulivat päälle, Pariisin tapahtumat, toisaalta Ruotsin sukellusvenejahti, herättiin sii-
hen, että eipäs meidän lainsäädäntömme olekaan sillä tasolla, millä sen pitäisi olla. 

Sen takia itse olen nyt esimerkiksi pitänyt esillä terroriasioita aika vahvasti ja itse toi-
von, että vastaavalla tavalla yksi moderni uhka kuin tässä puhuttavat vihreät miehet on esi-
merkiksi kansainvälinen terrori. Meidän pitäisi varautua paremmin siihen, että meillä eivät
voisi tällaiset niin sanotut kohdehenkilöt taikka terroristijärjestöistä tänne palaavat henki-
löt liikkua vapaina, ja sen takia toivon, että meillä tehtäisiin lainsäädäntöä mieluummin
etuajassa kuin vasta sitten, kun jotain sattuu.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 56/2017 vp sisältyvät 1.—2. lakiehdotuksen. Lakiehdotusten toinen käsittely
päättyi. Asian käsittely päättyi.
5


