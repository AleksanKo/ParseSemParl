















































DEM1AF4.tmpSave.xml


Pöytäkirjan asiakohta PTK 27/2016 vp
Pöytäkirjan asiakohta 

PTK 27/2016 vp

Täysistunto

Perjantai 18.3.2016 klo 13.00—13.38

4. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2015

Kertomus K 3/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään ulkoasiainvalio-
kuntaan. (Hälinää)

Arvoisat edustajat, edustaja Guzeninalla on puheenvuoro, mistä syystä toivon, että ne,
jotka poistuvat salista, osaavat tehdä sen vähän hiljaisemmin äänin. — Edustaja Guzenina,
olkaa hyvä.

Keskustelu

13.12 Maria Guzenina sd (esittelypuheenvuoro): Arvoisa puhemies! Käsittelyssä on Eu-
roopan neuvoston toimintakertomus vuodelta 2015. (Hälinää — Puhemies koputtaa) Täs-
sä viime vuoden toimintakertomuksessa selostetut aiheet ovat valitettavan tuttuja niin ko-
timaan kuin kansainvälisenkin median uutisoinneista. Me elämme ajassa, jossa demokra-
tiahaasteet ja oikeusvaltioperiaatetta uhkaavat kehityskulut ovat valitettavaa arkipäivää. 

Euroopan neuvoston jäsenmaiden on pelattava yhteisesti sovituilla pelisäännöillä niin
demokratian periaatteiden kuin ihmisoikeuksien noudattamisessa. Demokratian, median
riippumattomuuden, sananvapauden ja ihmisoikeuksien periaatteiden ymmärtäminen,
kunnioittaminen ja puolustaminen ei kuitenkaan näytä tällä hetkellä olevan yksiselitteises-
ti ymmärretty velvollisuus eurooppalaisessa politiikassa. Kertoo paljon tästä tämänhetki-
sestä eurooppalaisesta aikakaudesta, että Euroopan neuvoston agendalla on ollut muutama
aihe esillä aivan erityisen korostetusti: pakolaiskriisi, median vapaus tai tarkemmin sanot-
tuna paikoin räikeäkin pyrkimys sen rajoittamiseen, terrorismi, ihmisoikeusmekanismien
puolustaminen siellä, missä niiden toiminta on heikentynyt, sekä Euroopan ihmisoikeus-
tuomioistuimen päätösten täytäntöönpanon haasteet. Euroopan neuvoston jäsenmaat ovat
järjestöön liittyessään sitoutuneet yhteisesti sovittuihin pelisääntöihin niin demokratian pe-
riaatteiden kuin ihmisoikeuksienkin noudattamisessa. Demokratian, sananvapauden, liik-
kumisvapauden ja ihmisoikeuksien periaatteiden ymmärtäminen, kunnioittaminen ja puo-
lustaminen ei tällä hetkellä ole todellakaan yksiselitteinen eikä ymmärretty velvollisuus. 

Euroopan neuvoston yleiskokous on kertomusvuonna käsitellyt 83 raporttia, ja tämä ra-
porttien määrä on todella suuri. 

Yksi tärkeä demokratian mittari ovat vaalit. Yleiskokouksen vaalitarkkailu nykymuo-
dossaan on jatkunut jo yli 20 vuotta, ja tämä kansainvälinen vaalitarkkailu on paljastanut
hyvin mielenkiintoisia trendejä tällä hetkellä. Toisaalta kaikissa — myös vähemmän de-
 Tarkistettu
4.0



Pöytäkirjan asiakohta PTK 27/2016 vp
mokraattisissa — maissa on ymmärretty teknisesti virheettömästi toimitettujen vaalien
merkitys, mutta toisaalta Euroopan neuvoston monitorointityössä ja vaalitarkkailussa sekä
erilaisissa raporteissa nostetaan jatkuvasti esille huoli siitä, että demokratian selän takana
on paljon sellaista kyseenalaista toimintaa, joka ei faktisesti kuulu demokratiaan ja oikeus-
valtioperiaatteeseen. Monitorointikomitean tarkkailulistalla on kymmenen maata. Useim-
pien maiden kohdalla tarkkailu on jatkunut toistakymmentä vuotta.

Arvoisa puhemies! Muutama yksityiskohtaisempi maamaininta. Viime vuonna yleisko-
kous otti kantaa Unkarin tilanteeseen. Yleiskokous ilmaisi huolensa Unkarin demokratia-,
ihmisoikeus- ja oikeusvaltiokehityksestä ja siitä, että uusilla laeilla, mukaan lukien perus-
tuslakimuutokset, on murennettu oikeusjärjestelmän uskottavuutta, heikennetty oikeusval-
tion toimivuutta ja demokraattista valvontaa sekä kavennettu median vapautta. Yleisko-
kous esitti muutoksia muun muassa lakiin perustuslakituomioistuimesta ja medialakiin.
Huolimatta siitä, että nämä ongelmat tunnustettiin laajasti, yleiskokous päätti äänestyksen
jälkeen olla ottamatta Unkaria tarkkailuun, ja joidenkin näkemysten mukaan tämä päätös ei
ollut Euroopan neuvoston periaatteiden mukainen vaan enemmänkin poliittinen.

Tämän vuoden tammikuun istunnossa oltiin vastaavanlaisessa tilanteessa Puolan osalta.
Aiheesta ei puolalaisten ja muutamien samanmielisten maiden vastustuksen vuoksi saatu
keskustelua täysistuntotasolla, mutta viime viikolla järjestettiin Euroopan neuvoston po-
liittisessa komiteassa kuulemistilaisuus, johon oli kutsuttu kuultavaksi asiantuntijoita laa-
jalla skaalalla. Tuokin keskustelu haluttiin puolalaisten toimesta estää. Olin itse paikalla
todistamassa ja äänestämässä keskustelun puolesta, ja tämä keskustelu oli todellakin tar-
peellinen ja informatiivinen. Johtopäätöksiä siitä ei kuitenkaan tehty.

Vasta kuusi kuukautta vallassa ollut konservatiivinen Laki ja oikeus -puolue on puheen-
johtajansa johdolla ajanut läpi Puolan valtiollisen television, radion ja tietotoimiston jour-
nalistien asemaa koskevia hyvin rajuja heikennyksiä. Käytännössä nämä toimet ovat tar-
koittaneet, että Laki ja oikeus -puoluetta kohtaan kriittisten toimittajien irtisanomisia ja
tehtävistä syrjään siirtämisiä on tapahtunut valtio-omisteisissa medioissa ja syrjäytettyjen
tilalle on nostettu hallitukselle kuuliaisia toimittajia. Puolan journalistiliiton tekemän sel-
vityksen mukaan maaliskuun alkuun mennessä peräti 77 valtio-omisteisten medioiden
journalistia oli erotettu, pakotettu eroamaan tai siirretty toisiin tehtäviin. Puolan journalis-
tiliitto pitää näitä toimittajien työsuhteisiin puuttumisia jopa poliittisena puhdistuksena.
Poliittisen komitean kuulemisen perusteella voi epäillä, että myös Puolan kaupallisen me-
dian riippumattomuus on vaaravyöhykkeellä. Päätökset ei-valtiollisen median tukirahoi-
tuksesta halutaan keskittää hallituksen eli käytännössä Laki ja oikeus -puolueen käsiin, eli
tässä Puola on seurannut Turkin ja Unkarin esimerkkiä.

Koska täällä salissa on nähtävästi edustajia, jotka haluavat osallistua toimintakertomuk-
sesta käytävään keskusteluun, ja meillä on rajallinen aika, niin päätän oman esittelypu-
heenvuoroni tähän ja toivon vilkasta keskustelua tästä aiheesta.

13.18 Pia Viitanen sd (vastauspuheenvuoro): Arvoisa herra puhemies! Edustaja Guzeni-
na kiinnitti erittäin tärkeään asiaan huomiota, ja se on tämä demokratian kunnioittaminen
ja kaiken kaikkiaan riippumaton media ja sen oikeuksien toteutuminen. Pidän erittäin
myönteisenä sitä, että Suomi on ollut, ja edustaja Guzenina, aktiivinen tämän asian edistä-
misessä ja keskusteluttamisessa siellä Euroopan neuvoston tasolla.

Mutta, puhemies, minun oli pakko tähän käyttää vastauspuheenvuoro myös siksi, että
näen näitä huolestuttavia piirteitä myös kotimaisessa keskustelussamme suhteessa Yleis-
2



Pöytäkirjan asiakohta PTK 27/2016 vp
radion asemaan. Nimittäin täällähän on aina silloin tällöin näkynyt julkisuudessa esitettyjä
puheenvuoroja, joissa minun mielestäni selkeästi halutaan ajaa esimerkiksi Ylen toimintaa
alas, rahoitusta alas, rajoittaa sen toiminta-aluetta, ja se on minusta vähän häkellyttävää
siksi, että meillä parhaillaan on parlamentaarinen työ käynnissä, jossa mietitään Ylen ase-
maa, ja siksi minusta ei ole ollut hyvä, että hallituspuolueista on tullut näitä puheenvuoro-
ja. Tämä on vakava asia kaikkinensa. Haluaisin, että tälle parlamentaariselle työlle annet-
taisiin täällä kotimaassa työrauha ja voisimme toimia niin, että Ylen asema turvataan, (Pu-
hemies koputtaa) ja haluaisin, että hallitus ei ota käskyvaltaa Yleisradioon.

13.20 Pekka Haavisto vihr (vastauspuheenvuoro): Arvoisa puhemies! Minusta edustaja
Guzenina piti hyvin tärkeän puheenvuoron kertoessaan Euroopan neuvoston työstä, ja kii-
tos Suomen valtuuskunnalle ja siihen osallistuneille.

Ei ole yhdentekevää, vaikka maailmassa on konflikteja ja paljon hätää ja sotia Euroopan
ulkopuolella, että kiinnitämme huomiota myös siihen, mitä tapahtuu Puolassa, mitä tapah-
tuu Unkarissa. Paitsi tietysti ihmisoikeuksien toteutumisen kannalta Euroopassa, se on
merkityksellistä sitä kautta, että me usein markkinoimme demokratiaa, ihmisoikeuksia ja
sananvapautta muualle maailmaan, me haluamme arabikadulla panna nämä asiat kuntoon,
me haluamme Afrikan sarven kuntoon, olemme huolissamme Syyrian tilanteesta, ja usein
kysymys tulee sitten takaisin meille: Ovatko nämä asiat myöskin Euroopassa kunnossa?
Valvotaanko niitä, seurataanko niitä? Sen takia on hyvin tärkeää, että nämä Euroopan neu-
voston mekanismit toimivat ja että nämä keskustelut, joihin myöskin Guzenina viittasi pu-
heenvuorossaan, todella pidetään, myöskin ne kriittiset ja meille joskus vaikeat keskuste-
lut.

13.21 Ben Zyskowicz kok (vastauspuheenvuoro): Arvoisa herra puhemies! Kiitän edus-
taja Guzeninaa esittelypuheenvuorosta ja myös siitä, että hän piti puheenvuoronsa lyhye-
nä, jotta keskustelulle jäisi aikaa. 

Olisin kuitenkin odottanut, että tällaisessa lyhyessäkin puheenvuorossa olisi mainittu
Ukraina. Mikä tänä päivänä Euroopassa uhkaa eniten eurooppalaisten ihmisoikeuksia ja
tärkeintä oikeutta eli oikeutta elämään? Sitä uhkaa se, että Venäjä jatkaa sotilaallista toi-
mintaansa Ukrainaa vastaan, jatkaa sotatoimia välillisesti tai välittömästi Itä-Ukrainassa,
pitää Krimiä miehitettynä, luo tällaista vaarallista vastakkainasettelua koko Eurooppaan.
Kyllä olisin odottanut, että myös tämä olisi tässä esittelypuheenvuorossa tuotu esiin.

13.22 Eero Heinäluoma sd (vastauspuheenvuoro): Arvoisa puheenjohtaja! Minäkin yh-
dyn tässä Suomen Euroopan neuvoston valtuuskunnan vetäjälle osoitettuihin kiitoksiin.
On erittäin tärkeää, että me pidämme näistä yhteisistä eurooppalaisista arvoista huolta, ja
silloin täytyy olla myös rohkeus puuttua rikkomuksiin, joita tällä alueella tapahtuu. Euroo-
pan neuvosto on tavallaan peruskirjassaan ja sopimuksissaan se koko Eurooppaa yhdistä-
vä elin, jonka pitää pystyä puolustamaan kansalaisoikeuksia.

Ja todella huolestuttava kehitys on lähtenyt liikkeelle siinä osassa Eurooppaa, josta me
ajattelimme jotenkin, että se on jo voittanut nämä vanhat houkutukset käyttää epädemo-
kraattisia keinoja vallankäyttöön. Puhun nyt tästä yleisradioyhtiöiden ja joukkotiedotusvä-
lineitten kohtelusta, jonka olemme nähneet Unkarissa ja Puolassa ja myös sitten Euroopan
unionin ulkopuolella Turkissa. On todella tärkeätä, että näistä asioista puhutaan ja emme
3



Pöytäkirjan asiakohta PTK 27/2016 vp
anna täällä periksi, ja tässä yhdyn (Puhemies koputtaa) edustaja Viitasen ja Haaviston huo-
leen.

13.23 Anne Kalmari kesk (vastauspuheenvuoro): Arvoisa herra puhemies! Euroopan
neuvoston tehtävä on entistä tärkeämpi siksi, että suurvaltapolitiikka on tullut lähelle Eu-
rooppaa, siis suurta Eurooppaa, lähelle Euroopan neuvoston aluetta ja sen rajoille, ja myös
siksi, että ilmastonmuutoksen seurauksena isot alueet kuivuvat ja oma ruoantuotanto pois-
tuu joiltain alueilta. Tämä tietää lisää kriisejä, lisää pakolaisvirtoja, ja on todella tärkeää,
että Euroopan neuvoston ja Euroopan alueella näitä ongelmia ratkotaan yhdessä. Ei voi
olla niin, että jokainen maa omilla pelisäännöillään pelaa, (Puhemies koputtaa) vaan mei-
dän on yhdessä saatava sopimus näistä asioista. Siksi meidän tulee entistä enemmän kes-
kittyä isoihin asioihin. En kaipaisi niin paljon Euroopan neuvostoon raportteja, ja haluai-
sin, että kustannuksia (Puhemies koputtaa) säästetään esimerkiksi siten, että pidämme etä-
kokouksia, kuten muissakin instansseissa.

13.24 Timo Heinonen kok (vastauspuheenvuoro): Arvoisa herra puhemies! Pidän hyvä-
nä sitä, että Euroopan neuvoston yleiskokous on yksiselitteisesti tuominnut Venäjän rikko-
mukset liittyen Ukrainan alueen koskemattomuuteen ja Krimin liittämiseen Venäjään sekä
sotatoimiin Itä-Ukrainassa. Tässä kertomuksessa kerrotaan vuodelta 2015 muun muassa
Krimin tataareihin kohdistuneista ihmisoikeusloukkauksista, syrjinnästä Krimin niemi-
maalla ja monesta muusta asiasta — ja myös siitä, miten Ukrainassa elää miljoona ihmistä
maansisäisinä pakolaisina ja yli 500 000 on paennut Venäjälle. Hieman huolestuneena
olen seurannut sitä keskustelua, että Venäjän pakotteista oltaisiin nyt luopumassa tämän
kaiken sorron keskellä, ja kysyisin nyt valtuuskunnan puheenjohtaja Guzeninalta: minkä-
laista keskustelua Euroopan neuvostossa tästä on käyty?

13.25 Antti Lindtman sd (vastauspuheenvuoro): Arvoisa herra puhemies! Kiitän myös
valtuuskunnan puheenjohtajaa tästä mielestäni hyvästä, laajasta katsauksesta. Tämä medi-
an toimintavapaus kaikkialla on erinomaisen tärkeä, ja on tärkeää, että siinä oikeusval-
tioperiaatteita noudatetaan.

Tämä Ukrainan tapaus: on päivänselvä asia, että nyt olisi tärkeää, että palattaisiin Min-
skin sopimuksen tielle, ja kaikkien osapuolien pitää tehdä töitä sen eteen, ja olisi hyvä, että
tähän löydettäisiin pysyvä ratkaisu. Mutta, arvoisa puhemies, heräsi kyllä kysymys erityi-
sesti edustaja Zyskowiczin puheen jälkeen: mikäs tämä kanta tässä Ukrainan tilanteessa
on? Nimittäin valtiovarainministeri Stubbhan matkusti Yhdysvaltoihin ja sanoi siellä Fo-
reign Policy -lehdessä, että Krim on menetetty tapaus. (Eero Heinäluoma: Onko näin?) Ar-
voisa puhemies, valtiovarainministeri Stubb matkusti Yhdysvaltoihin sanomaan, että Krim
on menetetty tapaus. Edustaja Zyskowicz, miten arvioitte tätä lausuntoa?

Ensimmäinen varapuhemies Mauri Pekkarinen: Myönnän nyt vielä edustaja Zysko-
wiczille vastauspuheenvuoron. Täällä on vielä muutama vastauspuheenvuoron käyttäjä,
joka ei ole vielä tässä keskustelussa voinut sanoa mitään. Varaan heille vielä ajan. Edustaja
Zyskowiczilla nyt kuitenkin tuohon vastauspuheenvuoro.

13.27 Ben Zyskowicz kok (vastauspuheenvuoro): Arvoisa herra puhemies! Itse arvioin,
että näköpiirissä olevassa tulevaisuudessa Krim on niin sanotusti menetetty tapaus. (Eero
4



Pöytäkirjan asiakohta PTK 27/2016 vp
Heinäluoma: Jassoo!) Mutta samalla tavalla, kukapa meistä 1980-luvulla esimerkiksi olisi
voinut aavistaa, että veljeskansamme Viro pääsee Neuvostoliiton ja kommunismin ikeestä
jo muutaman vuoden päästä? Tällä haluan tarkoittaa sitä, että vaikka tänä päivänä näyttää
siltä, että Venäjä ei ole rauhanomaisin keinoin Krimiltä häädettävissä — sodan aloittami-
nen asian vuoksi ei varmasti ole kenenkään meidän mielestä perusteltua — ja nyt näyttää
siltä, että Krim on menetetty tapaus, niin mitä tapahtuu, sitä me emme kukaan tiedä, ja tot-
ta kai me toimimme sen puolesta rauhanomaisin keinoin, että Venäjä olisi valmis tämän ri-
koksensa perumaan. (Jukka Gustafsson: Eihän Stubb näin vastannut!) 

13.28 Hannu Hoskonen kesk (vastauspuheenvuoro): Arvoisa herra puhemies! On äärim-
mäisen tärkeää, että Euroopan neuvoston parlamentaarisen valtuuskunnan kokous ja Eu-
roopan kansakunnat säilyvät yhtenäisinä siinä, että puolustetaan vapaata maailmaa niin,
että ihmisillä on oikeus lausua mielipiteensä ja niin, että kansakunnilla on koskematto-
muus ja väkivallalla ei tässä tällä mantereella eikä muuallakaan maailmalla saavuteta sitä
tulosta, johon jotkut pyrkivät aktiivisesti: nimenomaan muuttamaan rajoja ja estämään tä-
män vapaan keskustelun ja vapaan yhteiskunnan olemisen tällä mantereella. 

On hyvä, että näistä ongelmista keskustellaan, ja Euroopan neuvoston parlamentaarinen
yleiskokous on juuri se foorumi, missä nämä asiat pitää uskaltaa tuoda esille, ja pitää muis-
taa, että se, kun Eurooppa esiintyy omaa oikeuttaan puolustamassa tai vapauksiaan puolus-
tamassa yhtenäisenä, on myös viesti ulospäin Euroopasta kaikilta kansakunnilta. Yksikään
Euroopan valtio varmaan näiden suurvaltojen erilaisten ristiriitojen väännössä ei yksinään
ehkä pärjää eikä pärjääkään, mutta kun Eurooppa tässä asiassa esiintyy yhtenäisenä (Puhe-
mies koputtaa) ja pitää puoliaan yhteisin voimin, niin silloin pärjätään paremmin.

13.29 Maria Tolppanen ps (vastauspuheenvuoro): Arvoisa puhemies! Edustaja Viitanen
otti erittäin tärkeän asian esille, parlamentaarisen yleisradion. Yleisradio on tällä hetkellä
ainoa objektiivinen sähköisen viestinnän väline tässä maassa. Se on ainoa, joka ei saa suur-
pääomalta toimintavarojaan. Se on ainoa, jonka ei tarvitse tässä asiassa niin sanotusti kuul-
la sitä kuusta, jonka juurella asunto. Ja jos yleisradiotoiminta siirrettäisiin kaupalliseksi toi-
minnaksi — olen kuullut, että täällä joillakin olisi haluja siihen — pitää muistaa, että sieltä
lähtisivät esimerkiksi seuraavat palvelut: kuulovammaisten palvelut, tekstityspalvelut ja
viitotut palvelut, sieltä lähtisivät ruotsinkieliset palvelut, saamenkieliset palvelut, venäjän-
kieliset, latinankieliset, ja mitäs vielä? Sieltä lähtisi hirveän paljon sellaisia asioita, mitkä
eivät ole kaupallisia asioita, jotka ovat kuitenkin äärimmäisen tärkeitä sananvapauden kan-
nalta ja objektiivisen tiedonvälityksen kannalta. Se, mikä politiikka siellä on, se on taas
aina eri asia. Siihen puututaan toisin keinoin, ei näin.

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustajille Heinäluoma, Räsänen, Lindtman, Heinonen ja sitten lopuksi tämän keskustelun
avaajalle, edustaja Guzeninalle. Sitten on asian käsittely keskeytettävä. — Edustaja Heinä-
luoma.

13.30 Eero Heinäluoma sd (vastauspuheenvuoro): Arvoisa puhemies! Täytyy sanoa, että
joudun yhtymään näihin ihmetyksen sanoihin, mitä edustaja Lindtman tässä sanoi, liittyen
meidän valtiovarainministerimme kannanottoihin tässä Krimin asiassa. En tunne, en tiedä,
että kukaan EU-maan ministeri olisi sanonut, että Krim on menetetty tapaus, eikä tässä lau-
5



Pöytäkirjan asiakohta PTK 27/2016 vp
sunnossa todellakaan ollut sanaakaan siitä, että tämä olisi jokin väliaikainen menetys ja
että vielä palattaisiin johonkin muuhun. Se oli siis poikkeama siitä, miten EU-maat tätä
asiaa ovat käsitelleet, ja poikkeama myös siitä, mitä Suomen puolesta on sanottu ja miten
eduskunnan kannanotoissa asiaa on lähestytty. Jättää kyllä sen kysymyksen, ovatko tässä
hallituksessa nyt kaikki asiat oikein kunnolla, jos valtiovarainministeri ryhtyy vetämään
omaa ulkopolitiikkaa näinkin herkässä asiassa kuin tämä Krim on. Toivoisin, että kokoo-
muksessa edes säilyisi tässä asiassa jotain ryhtiä, (Puhemies koputtaa) ettei näennäisesti ru-
veta puolustamaan semmoista, mikä ei ansaitse puolustamista. 

13.31 Päivi Räsänen kd (vastauspuheenvuoro): Arvoisa herra puhemies! Itsekin jäin
odottamaan tässä hyvässä esittelypuheenvuorossa nimenomaan tätä Venäjän tilanteen kä-
sittelyä, koska kyllähän se suomalaisesta näkökulmasta mielestäni on se tärkein asia ja
polttavin asia ja tiedämme, että tilanne on erittäin jännitteinen Venäjän suhteen. Yleisko-
kous on päättänyt pitää voimassa Venäjän valtakirjoja koskevat rajoitukset ja evännyt oi-
keuden nimittää raportoijia ja edustaa Euroopan neuvostoa muissa järjestöissä.

Kiinnitän vain huomiota siihen, että päätöslauselmassa selkeästi todetaan tästä Krimin
tilanteesta, että siellä edellytetään ja kehotetaan Venäjää perumaan Krimin laiton liittämi-
nen, samoin kuin sitten on lukuisa joukko muita asioita, joita Venäjää kehotetaan teke-
mään. Ja kyllä itsekin pidän tuota valtiovarainministerin lausuntoa virheenä. Suomen lin-
jan tulee olla edelleen se, (Puhemies koputtaa) että Venäjän tulee Krimiltä lähteä.

13.32 Antti Lindtman sd (vastauspuheenvuoro): Arvoisa herra puhemies! Ei tässä lau-
sunnossa todellakaan, kun vielä kerran luin sen tuolla, otettu kantaa mihinkään määräai-
kaan, että onko se nyt viikon ajan, vuoden ajan, kymmenen vuoden ajan vai kuinka pitkään
menetetty. Siinä yksiselitteisesti Stubb on sanonut: Krim on menetetty tapaus. Ja todella-
kin hän on EU-maista kaikista hallituksista ainoa ministeri, joka näin on sanonut. Kyllä
tämä herättää kysymyksiä.

Ja nyt menen vielä enemmän sekaisin, kun nimittäin juuri tulleen tiedon mukaan — ai-
van juuri tulleen tiedon mukaan — ulkoministeri Soini on todennut yhdessä muiden Poh-
joismaiden kollegoiden kanssa, että Venäjä tulee saattaa vastuuseen. Kyllä tämä nyt herät-
tää kysymyksiä siitä, mikä on Suomen ulkopoliittinen linja. Jos te, edustaja Zyskowicz,
ette saa puheenvuoroa, niin vastatkaa, edustaja Heinonen: tuetteko te tässä nyt Stubbin lin-
jaa vai Soinin linjaa?

13.33 Timo Heinonen kok (vastauspuheenvuoro): Arvoisa herra puhemies! En ole puhe-
mies edustajakollega Zyskowiczille enkä muillekaan kuin itselleni. Minä olen sitä mieltä,
että Venäjän toimia ei saa hyväksyä, ja niin kuin tuossa omassa puheenvuorossani totesin-
kin, itse en kannata sellaisia puheenvuoroja, joissa puhutaan esimerkiksi — meilläkin tääl-
lä parlamentissa — EU:n pakotteista ja siitä, että niistä pitäisi lähteä luopumaan. Kuiten-
kin pahaa pelkään, että siinä vaiheessa, jos Itä-Ukrainaan tulisi aito rauha, niin myös ää-
nenpainot Euroopassa vahvistuisivat sen suuntaan, että pakotteita ryhdyttäisiin purka-
maan. Itse en sitä kannata. Itse olen sitä mieltä, että näin ei pidä toimia, vaan meidän pitää
EU:na ja kaikkien muiden maiden kanssa olla yhdessä tuomitsemassa Krimin valtaus eikä
hyväksyä sitä tässä tilanteessa eikä tulevaisuudessa eikä koskaan.
6



Pöytäkirjan asiakohta PTK 27/2016 vp
Ensimmäinen varapuhemies Mauri Pekkarinen: Vihdoin viimein edustaja Guzenina.
Myönnän vielä sen jälkeen vastauspuheenvuoron edustaja Heinäluomalle.

13.34 Maria Guzenina sd (vastauspuheenvuoro): Arvoisa puhemies! Edustaja Zysko-
wicz kritisoi sitä, etten tuossa avauspuheenvuorossa paneutunut Venäjään ja Ukrainan ky-
symykseen. Nämä ovat isoja kysymyksiä ja ansaitsevat maltillisen käsittelyn ja paneutu-
misen myöskin täällä salissa, ja näyttää siltä, että me saamme palata tähän aiheeseen vielä
monen monta kertaa.

Minskin sopimus on kaiken ydin. Minskin sopimus on kaiken ydin, ja sitä pitää saada
noudattaa, mutta tällä hetkellä tilanne on vielä kriittinen emmekä ole päässeet sellaiseen ti-
lanteeseen, että voisimme kaikki hengähtää helpotuksesta ja sanoa, että nyt vihdoinkin Uk-
rainan tilanteeseen saadaan ratkaisu. Me olemme vielä aika kaukana tästä ratkaisutilantees-
ta. Ukrainalta odotetaan myöskin toimia oman sisäisen reformiprosessin edistämiseksi.
Ukrainaan on investoitu valtavasti resursseja mukaan lukien Euroopan neuvoston laajin
toimintaohjelma, ja korruptionvastaiset toimet esimerkiksi etenevät aivan liian hitaasti.
Ukrainan pelätään toistavan niitä aiempia virheitä. Ukrainahan on ollut Euroopan neuvos-
ton korruptoitunein maa. Ja nyt toivotaan, että tämä sijoitus ei enää tulevaisuudessa olisi
totta.

Ensimmäinen varapuhemies Mauri Pekkarinen: Arvoisat edustajat, olemme nyt jo ylit-
telemässä niitä pelisääntöjä, mitä istuntojen kestämiselle perjantaina on sovittu. Tähän kes-
kusteluun liittyvän suuren intensiteetin vuoksi myönnän vielä vastauspuheenvuorot edus-
tajille Heinäluoma ja Zyskowicz.

13.36 Eero Heinäluoma sd (vastauspuheenvuoro): Arvoisa puhemies! Vielä tähän Ukrai-
nan tilanteeseen ja johtopäätöksiin siitä ja tähän liittyen myös sitten näihin pakotteisiin: Pa-
kotteitahan Euroopan unioni on tehnyt kahdessa vaiheessa. On ensimmäisessä vaiheessa
tehty nämä Krimin tilanteeseen liittyvät pakotteet, ja sitten toisessa vaiheessa näitä pakot-
teita muutamaa kuukautta myöhemmin laajennettiin turvaamaan koko Ukrainan kehityk-
sen vakautta ja aivan erityisesti turvaamaan sitä, että Itä-Ukrainaan voidaan palauttaa lail-
linen meno.

No, nyt kun ministeri Stubb on sanonut, että tämä on menetetty tapaus, niin siinähän ta-
vallaan tullaan sitten sille ulottuvuudelle, että nämä Krimin tilanteesta, Krimin liittämises-
tä Venäjään johtuvat pakotteet poistettaisiin, ja se on kyllä aika nurinkurinen ajattelu. Eu-
roopassa selvästi kasvaa se ajatus, että pitäisi painaa lujasti, jotta sekä Venäjä että Ukraina
tekevät oman osuutensa Minskin sopimuksessa, ja jos siinä tapahtuu positiivista kehitystä,
niin pakotteita voidaan purkaa. Mutta pidän selvänä, (Puhemies koputtaa) että Krimin pa-
kotteet jäävät voimaan näissäkin olosuhteissa.

Ensimmäinen varapuhemies Mauri Pekkarinen: Ja viimeinen vastauspuheenvuoro,
edustaja Zyskowicz.

13.37 Ben Zyskowicz kok (vastauspuheenvuoro): Arvoisa herra puhemies! Minun mie-
lestäni ei pelkästään hallituksessa vaan koko eduskunnassa on hyvin pitkälle ulottuva yh-
teisymmärrys siitä, että Venäjä on rikkonut kaikkia merkittäviä kansainvälisiä sopimuksia
alkaen YK:n peruskirjasta ja Etykin päätösasiakirjasta hyökätessään Ukrainaan, vallates-
7



Pöytäkirjan asiakohta PTK 27/2016 vp
saan Krimin niemimaan ja jatkaessaan vähintäänkin välillisesti sotatoimia Ukrainaa vas-
taan Itä-Ukrainassa. Eli tästä olemme ymmärtääkseni hyvin pitkälle samaa mieltä. Samoin
tämä ministeri Soinin yhdessä Pohjoismaiden ja Baltian ulkoministerien kanssa lausuma
Suomen näkemys siitä, että Venäjän vastaisista pakotteista ei pidä luopua, on täysin yhtei-
nen linjaus hallituksessa ja käsittääkseni hyvin laajasti kannatettu myös täällä eduskunnas-
sa. Jokainen voi sitten esittää omia arvioitaan siitä, kuinka realistista olisi se, että näköpii-
rissä olevassa tulevaisuudessa Venäjä rauhanomaisin keinoin luopuisi Krimin niemimaas-
ta.

Keskustelu ja asian käsittely keskeytettiin.
8


