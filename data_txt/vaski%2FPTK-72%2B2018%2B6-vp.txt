















































DEM4B73.tmp.xml


Pöytäkirjan asiakohta PTK 72/2018 vp
Pöytäkirjan asiakohta 

PTK 72/2018 vp

Täysistunto

Maanantai 25.6.2018 klo 12.08—20.22

6. Hallituksen esitys eduskunnalle laiksi kolmansien maiden kansalaisten maahantulon ja 
oleskelun edellytyksistä tutkimuksen, opiskelun, työharjoittelun ja vapaaehtoistoiminnan 
perusteella ja eräiksi siihen liittyviksi laeiksi

Hallituksen esitys HE 21/2018 vp
Valiokunnan mietintö HaVM 7/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on hallintovaliokunnan mietintö HaVM 7/
2018 vp. Nyt päätetään lakiehdotusten sisällöstä.

Keskustelu

20.18 Sari Essayah kd: Arvoisa puhemies! On erittäin hyvä, että tämä valiokunnan käsit-
telystä tullut mietintö on yksimielinen, koska silloin lähetekeskustelussa täällä salissa oli
osalla edustajista ehkä vähän vääränlaista kuvaa siitä, mihin tällä direktiivin implemen-
toinnilla itse asiassa pyritään. Elikkä tämä nimenomaan helpottaa sellaisten kolmansien
maitten kansalaisten maahantuloa, jotka tosiaankin ovat tulossa tänne alueelle joko tutki-
joiksi tai opiskelemaan, työharjoitteluun tai vapaaehtoistoimintaan, ja myöskin varmistaa
sitten, minne he tulevat täällä EU-alueella. Tässä tapauksessa Suomen lainsäädännön koh-
dalla myöskin varmistetaan, että heillä on sellaiset olosuhteet esimerkiksi asumiseen liit-
tyen ja vapaaehtoistyössä sellaisen toimeentulon suhteen, että he pystyvät täällä oleskele-
maan, ja että toisaalta tästä ei tule reittiä väärinkäytöksille eikä myöskään tätä kautta ha-
keuduta tosiasiallisesti pyrkimään esimerkiksi jonkun maan työmarkkinoille.

Tässä kansallisessa lainsäädännössä tänne on lisätty nämä au pairit, ja ymmärrän sen,
koska meillä Suomessa lainsäädäntöaukko on tällä kohtaa ollut, ja siinä mielessä on ihan
hyvä, että sitä on kansallisesti lähdetty tänne lisäämään. Mutta muistan silloin Euroopan
parlamentissa, kun tätä kohtaa käsiteltiin, että koska siinä oli niin valtavan erilaisia käytän-
töjä eri puolilla Eurooppaa, niin tässä direktiivissä nämä au pairit tippuivat jo heti siellä al-
kukierroksilla pois tästä lainsäädäntökehikosta ja todettiin, ettei ole mitään mahdollisuutta
löytää tästä yksimielisyyttä. Mutta tässä on tosiaankin haluttu kansallisesti laittaa myöskin
au pairien asioita kuntoon, ja siinä mielessä valiokunnan mietintö on yksimielinen ja osoit-
taa kyllä sen, että tässä on ihan pystytty tekemään hyvää ja rakentavaa yhteistyötä.

Juuri tämäntyyppiset asiat vähentävät painetta siihen, että Eurooppaan pyrittäisiin lähin-
nä esimerkiksi turvapaikanhakijoina, vaan on oikeasti mahdollisuus kolmannen maan kan-
salaisella tulla laillisia reittejä myöten Eurooppaan niihin tehtäviin ja niihin toimiin, mitä
tässäkin direktiivissä on nostettu esille. Ja kun tälläkin viikolla varmasti tullaan käymään
paljon keskustelua tästä maahanmuuttopolitiikasta EU:ssa, niin olisi ymmärrettävä se, että
 Tarkistettu
4.1



Pöytäkirjan asiakohta PTK 72/2018 vp
on näitä laillisia reittejä ja esimerkiksi kausityöntekijöitten direktiivi, joka täällä on jo
aiemmin pistetty kansalliseen lainsäädäntöön ja käytäntöön, on yksi sellainen reitti, mikä
takaa sen, että kolmansista maista päästään jopa puoleksi vuodeksi unionin alueelle teke-
mään töitä ja sitten voi palata takaisin omaan kotimaahansa. Jos ei ole näitä laillisia reitte-
jä, niin silloin käytetään sitä kaikkein kalleinta ja aivan epätarkoituksenmukaista reititystä
elikkä pyritään sitten esimerkiksi Pohjois-Afrikasta hakemaan turvapaikkaa Euroopan
puolelta.

Yleiskeskustelu päättyi.

Eduskunta hyväksyi hallituksen esitykseen HE 21/2018 vp sisältyvien 1.—10. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


	6
	20.18


