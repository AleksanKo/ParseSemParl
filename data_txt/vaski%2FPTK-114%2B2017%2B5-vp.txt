















































DEM9881.tmp.xml


Pöytäkirjan asiakohta PTK 114/2017 vp
Pöytäkirjan asiakohta 

PTK 114/2017 vp

Täysistunto

Keskiviikko 8.11.2017 klo 14.00—21.54

5. Hallituksen esitys eduskunnalle laiksi ulosottokaaren muuttamisesta
Hallituksen esitys HE 150/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään lakivaliokun-
taan, jolle talousvaliokunnan ja työelämä- ja tasa-arvovaliokunnan on annettava lausunto.

Keskustelu

16.03 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Hallituksen suuri hanke, tai itse asiassa varmasti koko Suomen suuri hanke, on
työllisyysasteen nostaminen vähintään 72 prosenttiin mutta myöhemmin myös pohjois-
maiselle tasolle 75 prosenttiin, jotta äskeisessäkin keskustelussa esiin tulleet hyvinvointi-
palvelut ja tulonsiirrot kyetään rahoittamaan riittävällä tasolla ilman velkarahaa. Työlli-
syysasteen nostamiseksi on tehtävä nyt kaikki toimenpiteet, joita työkalupakista löytyy,
niin yrittäjyyttä vahvistamalla kuin työllisyyden kannusteita ja työn vastaanoton kannus-
teita parantamalla.

Yksi keskeinen, suuri asia on ylivelkaantumiseen liittyvä problematiikka ja siihen liitty-
vät kannustinloukut. Suomessa on yli 200 000 ylivelkaantunutta ihmistä, ja näistä kymme-
nettuhannet ovat työttöminä, ja monille ihmisille tämä toimii kannustinloukkuna. Jos ulos-
otto ottaa henkilöiltä liikaa palkasta pois, niin tämä toimii kannustinongelmana.

Nyt käsillä olevan esityksen mukaan vähintään vuoden ajan työttömyysetuutta saaneet
ulosottovelalliset olisivat työllistyessään oikeutettuja lykkäykseen palkan ulosmittaukses-
ta. Lykkäys kestäisi puolet työsuhteen kestosta, kuitenkin enintään 6 kuukautta. Lykkäystä
voisivat saada sellaiset henkilöt, joiden nettotulot jäävät alhaisiksi eli jotka ovat niin sano-
tun tulorajaulosmittauksen piirissä. Ehdotuksen mukaan ulosottomies voisi kieltäytyä lyk-
käyksen myöntämisestä ainoastaan, jos velalliselle on jo aiemmin myönnetty lykkäys ja
uusi lykkäys vaarantaisi olennaisesti velkojan maksunsaantioikeuden. Lykkäyksen aikana
ulosmittausta ei toimitettaisi siis ollenkaan. Asia jäisi odottamaan lykkäyksen päättymistä,
eikä lykkääminen aiheuttaisi velalliselle maksuhäiriömerkintää.

Sellaisten velallisten osalta, jotka eivät ole ehtineet saada työttömyysetuutta vähintään
vuoden ajalta tai joiden tulot ylittävät määritellyn rajan, ulosmittauksen lykkäys säilyisi
nykyiseen tapaan harkinnanvaraisena. Lykkäystä voisi saada tällöin enintään puolet työ-
suhteen kestosta, ei kuitenkaan yli 4:ää kuukautta.

Esityksessä pyritään myös kannustamaan pitkään työttömänä olleita henkilöitä työllis-
tämään itsensä yrittäjinä. Jos pitkään työttömänä ollut henkilö työllistyy yrittäjänä, elinkei-
 Tarkistettu
4.1



Pöytäkirjan asiakohta PTK 114/2017 vp
notulosta voitaisiin ulosmitata vähemmän kuin pääsäännön mukainen yksi kuudesosa. Eli
esityksessä on myös sisällä yrittäjyyden tukeminen.

Esityksen työllisyysvaikutus on todennäköisesti vajaa 1 000 henkilöä vuodessa. Työlli-
syysvaikutusten johdosta vuotuinen nettosäästö julkiselle taloudelle olisi vajaat 7 miljoo-
naa euroa. — Kiitos.

16.07 Jani Mäkelä ps: Arvoisa puhemies! Hallitus esittää, että ulosottokaarta muutettai-
siin työllistymisen kannustinloukkujen purkamiseksi. Tämä on hyvä ja kannatettava esitys
siltä vanhalta hyvältä ajalta, kun perussuomalaiset vielä olivat hallituksessa ja hallituksen
arvopohja oli kunnossa tällaisten esitysten tekemiseen.

Jos ihminen joutuu ulosottomenettelyyn, joskus jopa puhtaan vahingon takia, niin ka-
saantuvat korot ja palkasta leikattava osuus voivat viedä ihmiseltä loputkin työhalut. Jos
selvästi on työhaluja tai pyrkimystä elinkeinon harjoittamiseen, niin on helppo kannattaa
ulosottomenettelyn keventämistä. Tätä asiaa on katsottava niin yhteiskunnan koko-
naisedun kannalta kuin inhimillisestä näkökulmasta, ja sehän ei ole sen enempää ihmisen
kuin yhteiskunnankaan etu, että ylivelkaantumisella ja velkavankeudella lamautetaan
työntekoa ja yrittämistä. Tässä yhteydessä myös suojarajojen muuttaminen saattaisi olla
kannatettavaa, mutta tämäkin on hyvä alku.

16.08 Ritva Elomaa ps: Arvoisa puhemies! Tuhannet yrittäjät maksavat vieläkin talou-
den romahduksen aiheuttamasta lamasta 90-luvulla. Tilanne oli silloin raju. Se johti jopa
useisiin itsemurhiin. Vuoden 1994 lopussa 457 000 suomalaista oli ulosotossa. Kysyisin-
kin hallitukselta: mitä on tehtävissä tänä päivänä näiden ihmisten kohdalla? Otan esimer-
kin: 74-vuotias eläkeläisnainen Itä-Suomesta maksaa yhä edelleen tätä velkaansa pikku
kaupastaan omasta pienestä eläkkeestään 278 euroa kuukaudessa. Silloin ja sen jälkeen eri-
tyisesti naiset kärsivät mielenterveysongelmista vielä enemmän kuin miehet. Se tilanne oli
niin kova, ja kotonakin piti perhe ja lapset hoitaa.

Varsinainen kysymykseni kuitenkin oikeusministerille on tämä: Kun ihminen joutuu
velkavankeuteen — meillä on maksuhäiriömerkintäisiä jo 400 000 — niin totta kai suurin
osa ihmisistä yrittää saada elämänsä järjestykseen ja maksut maksettua. Kun he siinä on-
nistuvat, niin on vielä kaksi vuotta, voi olla jopa kolme vuotta, nimi siellä rekisterissä, että
hän on ollut ylivelkaantunut. Se rajoittaa ihmisen elämää. Eikö sitä aikaa voisi lyhentää
korkeintaan vuoteen? Mitä hyötyä on siitä, että se nimi siellä on pari kolme vuotta?

16.09 Mari-Leena Talvitie kok: Arvoisa puhemies! Kuten tuossa ministerin puheenvuo-
rossa tuli ilmi, tämä koskee tuhansia ihmisiä Suomessa, ja hallituksen esitys tästä ulosot-
tokaaren muuttamisesta on kannatettava ja hyvä. Se on myöskin hyvä, että se on kannus-
tava niin yksilön kuin sitten myöskin yhteiskunnan kannalta. 

Lykkäysoikeus koskisi siis velallisia, jotka ovat saaneet työttömyysturvalaissa tarkoitet-
tua työttömyysetuutta vähintään 258 päivää. On hyvä, että lakiesityksessä todetaan, että
vaikka ei olisi saanut sitä etuutta yhtäjaksoisesti, tämä kuitenkin voidaan ottaa huomioon.

Ymmärrän, että oikeusministeriö on tehnyt esityksen nimenomaan niistä asioista, jotka
koskevat oikeusministeriötä, eli ulosottokaaren muuttamisesta, mutta meillä on edelleen
työttömyysturvalaissa se epäkohta, että yrittäjän kanssa samassa taloudessa asuvaa puoli-
soa tai 18 vuotta täyttäneitä lapsia, vaikka he olisivat olleet palkansaajia, työttömyysturva-
laki ei tunnista palkansaajiksi, elikkä he eivät ole oikeutettuja työttömyysturvaan. Näin ol-
2



Pöytäkirjan asiakohta PTK 114/2017 vp
len saattaa olla — ja kysyisinkin ministeri Häkkäseltä, onko niin — että tämä ei koske
kaikkia yrittäjiä, vaikka he olisivat työttömiä työnhakijoita, ja yrittäjän puolisoa ja alle 18-
vuotiaita lapsia. Onko mahdollista ja oletteko käyneet keskustelua STM:n suuntaan tai
muilta osin hallituksen sisällä, että myöskin tätä työttömyysturvalain muutosta voitaisiin
tehdä tässä hallituskauden aikana ja tämä epäoikeudenmukaisuus poistettaisiin työttö-
myysturvalaista?

Mutta, kuten sanoin, itsessään ja tällaisenaan tämä esitys on hyvä sen työttömyysturvan
osalta, joka koskee palkansaajia.

16.11 Matti Torvinen sin: Arvoisa puhemies! Uskon, että tämän hallituksen arvopohja
on edelleen kohdallaan ja jopa erityisen hyvä, kun huomioidaan muuttuneet inhimilliset
olosuhteet.

Tuo hallituksen esitys on erityisen perusteltu, kun arvioidaan työttömien ongelmia tänä
päivänä. Omassa työssäni olen kohdannut niitä ihmisiä, jotka tulevat asiakkaakseni ja ovat
ajautuneet työttömyyden myötä erilaisiin velkakierteisiin. Nyt vihdoinkin heille on apua
luvassa, kun on tähän suuntaan ja nimenomaan työttömän kannustinloukkuja purkamaan
keskittynyt hallitus. Tässä mallissa myös harkinnanvaraisuus on mahdollista, mikä merkit-
see sitä, että vaikka työttömyysturvan maksaminen ei ole kestänyt kuin alle tuon vuoden,
niin ulosottomies voi harkintansa mukana vielä sitten myöntää tällaisia etuja. Tuo harkinta
on erityisen tärkeää.

Näkisin, että tällä lainmuutoksella on kauaskantoiset vaikutukset ja se kannustaa — ni-
menomaan ei pelotteena vaan kannustimena — ihmisiä hakemaan työtä itselleen ja työllis-
tymään, vaikka he ovat ylivelkaisia.

16.13 Reijo Hongisto sin: Arvoisa herra puhemies! Valitettavan monella ihmisellä me-
not ovat tuloja suuremmat. Kun näin käy, käy usein myös niin, että velkojat vaativat saa-
taviaan ulosoton kautta. Kun velallinen joutuu ulosoton piiriin, ovat hyvät neuvot tarpeen.
Jos velallisella on säännöllisiä tuloja, vouti veloittaa tuloista lakisääteisen suojaosan ylit-
tävältä osuudelta joka kuukausi rahaa, joka on pois velallisen omasta käytöstä. Monta ker-
taa on niin, että velallisella ei edes ole säännöllisiä tuloja vaan hän elää erilaisten etuuksien
ja avustusten turvin. Jos ulosottoon on kertynyt velkaa suurempi summa, ajattelee moni,
että enää ei edes kannata ottaa työtä vastaan, koska osa palkasta menee kuitenkin ulosot-
toon. Tällä tavalla ajatteleva velallinen on jo luovuttanut eikä aiokaan maksaa velkaansa.
Henkilö on jäänyt niin sanotun kannustinloukun vangiksi.

Kaikki velalliset eivät kuitenkaan ajattele tällä tavalla, vaan monilla on aito halu maksaa
velkansa ja saada taloutensa muutenkin tasapainoon. Tällaisia henkilöitä varten on laadittu
lakiesitys, jonka tavoitteena on purkaa juuri tämäntyyppisiä kannustinloukkuja. Toteutues-
saan laki mahdollistaisi sen, että tulorajaulosmittauksen piirissä oleva ja vähintään vuoden
työttömyysetuutta saanut ulosottovelallinen olisi oikeutettu enintään kuuden kuukauden
mittaiseen lykkäykseen palkan ulosmittaamisesta. Muiden velallisten osalta voisi ulosotto-
mies myöntää enintään neljän kuukauden lykkäyksen. Tämä on erinomainen uudistus ja
helpottaa velallisen asemaa merkittävästi. Nyt ei enää kannata kieltäytyä työstä ainakaan
sillä perusteella, että palkka kuitenkin ulosmitattaisiin. Työtä kannattaa ottaa nyt vastaan,
ja jos on hoitanut työnsä hyvin kuuden kuukauden ajan, saattaa työsuhde jatkua ja vakiin-
tua. Tällä tavalla velallinen pääsee vähitellen taas kukkaronsa herraksi taikka rouvaksi. 

Arvoisa puhemies! Kannatan lämpimästi lakiesitystä.
3



Pöytäkirjan asiakohta PTK 114/2017 vp
16.15 Matti Semi vas: Arvoisa puhemies! Kun ajatellaan semmoisia työntekijöitä, jotka
ajattelevat aina, että työtä kannattaa tehdä silloin kun siitä maksetaan normaali, hyvä palk-
ka ja työaika on lähestulkoon täysi viikoittainen työaika, niin että ei tule kovin pitkiä pät-
kiä sinne, niin tätä hallituksen esitystä minä pidän sillä tavalla hyvänä, että se kuitenkin
mahdollistaa nyt sen työnteon ja antaa mahdollisuuden ottaa töitä vastaan, kun pystyy siir-
tämään näitä omia ulosottomenojaan neljä kuukautta kerrallaan yhtäjaksoisesti. Silloin
pystytään tätä omaa elämäntilannetta parantamaan työtä tekemällä, ja se on minusta hyvä
asia, että näin on. Se parantaa sitten tavallaan myös sitä mahdollisuutta tehdä pitempiaikai-
sesti työtä, se helpottaa sitä alkuunlähtöä ja sitä työnteon käyntiin vientiä. Ja sitten toisaal-
ta siitä kertyy verotuloja, yhteiskunta saa niitä rahoja takaisin sieltä, ja lyhennykseenkin
sen jälkeen jää jotakin vähän enempi.

Se, mitä minä olisin toivonut vielä, on se, että olisi harkittu suojaosuuden korotusta, kos-
ka tuo 672 euroa on kuitenkin pieni summa. Kun siitä menee muita kuluja poikkeen, niin ei
sillä paljon elä, niin että olisi ehkä voinut olla vähän suurempi tuo suojaosuuden korotus,
ehkä se 900 euroa olisi ollut semmoinen selkeämpi summa.

Sitten jos mietitään näitä lykkäyksen negatiivisia vaikutuksia, niin siinä ei minun mie-
lestäni ole muuta kuin se korkojen kasvu, se on ainut semmoinen heikko asia, ja sitä en pidä
kovinkaan pahana asiana siinä. Minusta tämä kuuden kuukauden maksimimahdollisuus
saada lykkäystä ulosottoon antaa semmoisen tietyn signaalin, että on helpompi ottaa työtä
vastaan. Pidän tätä kohtuullisen hyvänä esityksenä [Puhemies koputtaa] hallitukselta.

16.17 Johanna Ojala-Niemelä sd: Arvoisa herra puhemies! Kuten tässä edellä tuli ilmi,
tässä esityksessä ehdotetaan ulosottokaareen ulosoton helpotuksia, joiden tarkoituksena on
vähentää työllistymiseen liittyviä kannustinloukkuja ulosotossa ja näin edistää ulosottove-
lallisen työllistymistä palkkatyössä tai yrittäjänä.

Nämä ulosottoon liittyvät kannustinloukut ovat tunnistettu ongelmakohta, ja esitys hel-
pottaa ulosottovelallisen asemaa. Velallisen työllistyminen on yleensä velkojankin etu.
Tämä esitys on selkeä parannus nykytilaan, ja kiitänkin ministeri Häkkästä, että hän on
tuonut tämän meidän käsiteltäväksemme, ja varmasti tämä esitys saa arvoisensa käsittelyn
tuolla lakivaliokunnassa.

Vuonna 2016 noin 214 000 ulosottovelallisesta noin 44 000 luokiteltiin työttömiksi.
Ulosoton muodostamat kannustinloukut ovat syy, jonka on arveltu voivan heikentää moti-
vaatiota etsiä työtä. Samalla on kuitenkin korostettava sitä, että ulosottoon liittyvien kan-
nustinloukkujen ongelmaa ei pelkästään tällä hallituksen esityksellä ole ratkaistu, ja niiden
tarkastelua on mielestäni edelleen jatkettava.

16.19 Johanna Karimäki vihr: Arvoisa puhemies! Kiitos ministeri Häkkäselle lain hy-
västä, selkeästä esittelystä. Tämä ulosottokaaren muuttaminen antaa työttömälle ylivel-
kaantuneelle mahdollisuuden palkan ulosoton lykkäykseen ja näin ollen kannustaa työ-
hön. Tällä lailla myös kannustetaan yrittämään. Tämä on inhimillinen muutos, selkeä pa-
rannus, koskee tuhansia ja on hyvinkin kannatettava esitys. 

Meillä on paljon myös ylivelkaantuneita takuueläkeläisiä. Ylivelkaantuminen on jokai-
selle, joka sen on kokenut, sekä henkilökohtainen että myös lähipiirin inhimillinen trage-
dia. Oletteko, ministeri Häkkänen, arvioineet hallituksessa, millä tavalla voisimme helpot-
taa muun muassa ylivelkaantuneiden takuueläkeläisten tilannetta? Heillehän jää sitten
4



Pöytäkirjan asiakohta PTK 114/2017 vp
ulosoton jälkeen hyvinkin pienet tulot käytettäväkseen ja elämiseen. Onko hallituksessa
pohdittu muita laajempia keinoja, miten voimme helpottaa ylivelkaantuneiden tilannetta? 

16.20 Olli-Poika Parviainen vihr: Arvoisa puhemies! Tämä esitys vaikuttaa tosiaan
myönteisesti ulosottovelallisten asemaan ja vaikuttaa myös hyvin punnitulta, kiitos siitä
ministerille. Nyt ulosottovelalliset saavat kannustimen työn vastaanottamiseen sekä helpo-
tusta esimerkiksi työnteon aloittamisesta aiheutuvien kertakustannusten kattamiseen. On
vain kohtuullista ja inhimillistä, että ulosottovelallisuus ei johda kohtuuttomiin haastei-
siin, joita sitten ratkotaan muualla, jolloin kukaan ei voita. Tavoitteena tulee olla saattaa ih-
misen taloudellinen tilanne myös raiteilleen. Esityksen työllisyysvaikutusten arviointi on
toki vaikeaa, ja työttömien ulosottovelallisten reagointia taloudellisiin kannustimiin tunne-
taan vielä aika heikosti. Toivoisin, että tätä seurattaisiin ja sitten ehkä palaisimme asiaan
saatuamme vähän tuloksia, miten laki vaikuttaa. Kysyisinkin ministeriltä, oletteko aikeis-
sa näin tehdä.

Lisäksi toivoisin, että ylipäätään kiinnittäisimme ulosoton kannustinloukkujen purkami-
seen myös tästä eteenpäin huomiota jatkossa. Mietin juuri sitä, onko ministerillä mahdol-
lisesti mielessä jo mahdollisia tulevia avauksia, joita voisimme tällä aihealueella tehdä. 

16.21 Satu Taavitsainen sd: Arvoisa puhemies! Ulosotossa on satojatuhansia suomalai-
sia, kuten tässä on tuotu esille, ja valitettavasti lapsiakin on ulosottovelallisina. Tämä hal-
lituksen esitys on pieni askel parempaan, mutta mielestäni se on kuitenkin vielä liian pieni
askel. Kuten jokainen meistä tietää, tällä hetkellä on todella kohtuuton tilanne se, että ve-
lallinen ei voi mennä töihin, koska elämiseen jäisi ulosoton jälkeen vähemmän rahaa kuin
perustoimeentulolla eläessä. On nyt siis hyvä asia, että tähän asiaan tulee tämä pieni kor-
jaus. 

Mutta tässä ulosotossa on kuitenkin niin paljon muitakin epäkohtia, että mielestäni koko
ulosottolaki pitäisi uudistaa nykyistä paremmaksi. Yhtenä suurena ongelmana ovat suuret
korot sekä tämä täälläkin tänään mainittu suojaosuus. Velkakierteeseen joutuneella ei käy-
tännössä ole mahdollisuutta päästä veloistaan irti. Vaikka itse velkapääoman suuruinen
summa olisikin tullut jo maksettua, niin korot ovat niin suuret, että velkasumma kasvaa ja
siitä on hyvin vaikea päästä irti. Kysynkin ministeriltä, kertyykö velalle korkoa nyt sillä ai-
kaa, kun henkilö saa tätä maksulykkäystä työllistyttyään. Mikäli näin on, että velka kasvaa
sitten korkoa, niin se voi olla todella suuri summa myös tämän lykkäyksen aikana, ja onko
siitä käytännössä sitten hyötyä? Onko hallituksella aikomusta muuttaa tätä ulosottolakia
niin, että näitä korkoja alennettaisiin huomattavasti ja tätä suojaosuutta korotettaisiin? 

Vielä lisäksi sellainen kysymys, aikooko ministeri millään tavalla [Puhemies koputtaa]
selvittää tätä alaikäisten ulosottovelallisten asemaa.

16.23 Pia Kauma kok: Arvoisa puhemies! Esillä oleva lakiesitys on todella hyvä ja loo-
ginen myöskin hallitusohjelman kannalta, jossa katsotaan, että kaikenlaiset toimet työlli-
syyden kehittämiseksi, jotta päästään lähemmäksi 75:tä prosenttia, ovat erittäin tervetullei-
ta. Puhuimme tästä lakiesityksestä eilen lakivaliokunnassa, ja aika hyvän vastaanoton
myöskin asiantuntijoiden osalta tämä sai.

Toki kysymyksiäkin on, kuten täällä jo esille tulleet puheenvuorot osoittivat esimerkik-
si takuueläkeläisten ja muiden erittäin pienituloisten osalta: onko tässä tavallaan tarpeeksi
hyvin huomioitu heidän tilanteensa, että he selviytyvät myöskin tämän jälkeen paremmin?
5



Pöytäkirjan asiakohta PTK 114/2017 vp
Sitten myöskin yrittäjien tilanne: miten heidän toimeentulonsa ja tulonsa huomioidaan täs-
sä? On hyvin monenlaisia yrittäjiä, sivutoimisia ja päätoimisia, ja joskus on hiukan epäsel-
vää, millä tavalla heidän tulonsa lasketaan, ja myöskin sitten se, millä tavalla heidän per-
heenjäsentensä tulot lasketaan ja huomioidaan tässä.

Mutta kokonaisuutena ottaen erittäin hyvä ja tervetullut esitys.

16.24 Reijo Hongisto sin: Arvoisa herra puhemies! Arvostamani edustaja Semi nosti pu-
heenvuorossaan esille suojaosan korottamisen. Tätä suojaosan korottamista on pohtinut
moni muukin. Tilanne on kuitenkin se, että monta kertaa suojaosan nostaminen helpotta-
misen sijaan vain hankaloittaa velallisen asemaa, nimittäin kuukausittainen suojaosuus on
nyt velallisen osalta 672 euroa 30 senttiä ja tämän lisäksi 241 euroa 20 senttiä kunkin ve-
lallisen elatuksen varassa olevan henkilön osalta. Jos suojaosuutta korotettaisiin velallisen
osalta esimerkiksi 900 euroon, jäisi yli 17 000 henkilöä kokonaan ulosottotoimenpiteiden
ulkopuolelle ja heille tulisi viranomaisten rekistereihin merkintä "varallisuuseste". Tämä
varallisuuseste-merkintä on velalliselle pahin mahdollinen, sillä varallisuuseste-merkin-
nän saanut henkilö putoaa kaiken luottotoiminnan ulkopuolelle. Tämän takia velalliselle
on paljon parempi se, että on ulosoton piirissä vaikka pitempään, kuin se, että putoaa siitä
piiristä pois varattomuusmerkinnän saaneena. Ulosotossa olevalla on vielä toivoa, mutta
varattomuusmerkinnän saaneella ei enää juuri toivoa taloutensa tasapainottamisesta ole.

Ensimmäinen varapuhemies Mauri Pekkarinen: Ja ministerillä... — Jaha, vielä ennätti
edustaja Mäkelä tähän ennen ministeriä pyytää puheenvuoron.

16.26 Outi Mäkelä kok: Arvoisa herra puhemies! Täällä on pidetty todella hyviä puheen-
vuoroja, ja oikeastaan haluaisin yhtyä tähän huoleen, joka tuli siitä, että yrittäjäperheiden
— yrittäjien puolisot ja alle 18-vuotiaat lapset, jotka asuvat kotona — asema on kyllä hyvä
ottaa huomioon näissä kysymyksissä, kun pohditaan, miten eri ihmisryhmiä kohdellaan ja
minkälaiset oikeudet näitten muutosten myötä sitten syntyy.

Tämä ulosottolain muutos sinällään on erittäin tärkeä, ja niin kuin tässä on tullut ilmi,
kaikki kynnykset, jotka helpottavat työn vastaanottamista, on hyvä saada matalammiksi.

Ensimmäinen varapuhemies Mauri Pekkarinen: Ja nyt ministerillä 3 minuuttia.

16.27 Oikeusministeri Antti Häkkänen: Arvoisa puhemies! Ensinnäkin kiitoksia lämpi-
mästi, vähän Suomi 100 -juhlavuoden hengessä taisi tulla. Näin laajoja kehuja en ole tässä
salissa kuullut kyllä vähän aikaan. On hyvä, että kansalaisten velkaantumiseen liittyvät on-
gelmat ovat laajasti vasemmalta oikealle yhteisenä asiana meillä kaikilla tässä salissa, kos-
ka kyse on vakavasta ongelmasta, kasvavasta haasteesta. Maksamisen tavat muuttuvat yhä
helpommiksi digitaalisessa maailmassa ja luotontarjonta kasvaa koko ajan, ja näitä ongel-
mia täytyy tässä salissa pystyä hoitamaan vielä vahvemmin yhteisellä rintamalla, koska
ongelma pahenee. Jos tuijotamme vain valtion tai julkishallinnon velkaa, niin se ei riitä,
vaan kansalaisten ja kotitalouksien velkaantuminen on vähintään yhtä iso ja suuri haaste ja
ongelma. Kiitoksia siis laidasta laitaan kehuista, tämä oli oikein mieltä lämmittävää.

Tulemme viemään myös muita ylivelkaantumista ennalta ehkäiseviä mutta myös ylivel-
kaantumisen jälkihoitoon liittyviä kokonaisuuksia eteenpäin. Oikeusministeriössä poh-
dimme maksuhäiriömerkintöjen pituuden merkitystä: mitä se vaikuttaa kansalaisten luo-
6



Pöytäkirjan asiakohta PTK 114/2017 vp
tonsaantiin, pärjäämiseen, puhtaaseen starttiin. Meillä on käynnissä selvitys yrittäjän hen-
kilökohtaisesta konkurssista, jolla on tarkoitus vapauttaa rehellisesti toiminut yrittäjähen-
kinen ihminen henkilökohtaisesta velkavastuusta ja sitä kautta päästää hänet yrittäjyyden
polulla takaisin eteenpäin. Positiivisella luottorekisterillä, jossa henkilön velat näkyisivät
paremmin muun muassa kulutusluottojen myöntäjille, jolloin vastuu lisääntyisi ja tietoi-
suus henkilöiden kokonaisveloista lisääntyisi, voitaisiin ennalta ehkäistä velkaantumista.
Esimerkiksi pikavippien, kulutusluottojen korkosääntelyn kiristäminen on myös minun
asialistallani ja pöydällä, ja se asia pyritään lähiaikoina saamaan eteenpäin. — Eli usealla
rintamalla edetään.

No, tähän suojaosuuteen. Moni täällä mainitsi, että myös suojaosuutta olisi pitänyt ko-
rottaa, mutta jos ulosoton suojaosuutta olisi korotettu, se käytännössä johtaisi sellaisiin on-
gelmiin, että yhä useampi suomalainen jouduttaisiin toteamaan ulosottomenettelyssä va-
rattomaksi ja sitä kautta luottokelvottomaksi. Se ongelma tulisi käytännössä johtamaan sii-
hen, että yhä useampi ihminen ei saisi välttämättä edes vuokra-asuntoa jatkossa, ei saisi
välttämättä kunnolla lainaa tai luottoa pankista, eli se johtaisi itse asiassa kaksi kertaa suu-
rempiin ongelmiin vähävaraisten ja heikossa asemassa olevien ihmisten kannalta. Eli nyt
tässä on hyvä muistaa se, että kaikilla asioilla on vähintäänkin kaksi eri puolta. Suojaosuu-
den korottaminen olisi johtanut myös hyvin tehottomasti kohdistuvaan kannustinloukku-
jen purkamiseen, eli se olisi kohdistunut myös suurituloisille. Tässä hankkeessa oli nimen-
omaan kyse siitä, että minä halusin, että tämä kohdennetaan pienituloisille henkilöille, joil-
la on se kannustinloukku suurimmillaan. Siitä on juuri kysymys, että tämä kohdentuu pa-
remmin pienituloisille, heille, joille se on oikeasti kannustinloukku. Ei tämä ulosottokysy-
mys tai suojaosuuden nostaminen välttämättä ole kannustinloukku kymppitonnin tienaa-
valle insinöörille.

No, sitten vielä eläkeläiskysymys. Ongelma on tosi, mutta tällä hankkeella on tarkoitus
vahvistaa työllistymistä, ja sen takia tämä on rajattu työikäisiin ihmisiin.

16.31 Satu Taavitsainen sd: Kiitos, arvoisa puhemies! Ministerille kiitos vastauksesta.
Otitte esille tämän vuokra-asunnon saamisen hankaluuden silloin, jos on ulosottomerkintä
ja vielä tämän suojaosuuden mukanaan tuoma ongelmatiikka. Kysyisin sellaista liittyen tä-
hän, onko teillä mietinnässä se, että tällä hetkellä meillä sellaiset henkilöt, jotka ovat mak-
suhäiriön saaneet taikka ulosotossa, eivät saa tavallaan meidän perusoikeuksina jo pitä-
miämme asioita, kuten vuokra-asuntoon kotivakuutusta, sähkösopimusta ja vesisopimus-
ta. Onko tällaisia asioita teillä tulossa jatkona tälle hyvälle askeleelle, mikä nyt on käsitte-
lyssä?

16.32 Mari-Leena Talvitie kok: Arvoisa puhemies! Kiitos ministerille tuosta vastaukses-
ta. Nostin äskeisessä puheenvuorossa tuon työttömyysturvalain sisällä olevat epäkohdat
esiin ja kysyin, onko hallitus käynyt keskustelua tai aikooko käydä keskustelua oikeusmi-
nisteriön ja STM:n kanssa, mutta sehän onkin tosiaan TEMin asia elikkä ministeri Lind-
strömin asia. Tässä ei varsinaisesti nyt tuoda esiin tätä työttömyysturvalain muutosta, ei
tietenkään, koska kyse on siitä ulosottokaaren lain muuttamisesta, mutta toivoisin, että mi-
nisteri vielä ottaisi evästyksenä sen, että tulevan hallituskauden aikana otettaisiin esille
työttömyysturvalaissa myöskin työttömyysturvalain oikeuksina nämä isot epäkohdat liit-
tyen tähän yrittäjän puolison ja alle 18-vuotiaitten lasten ja kotona asuvien 18-vuotiaitten
lasten oikeuteen.
7



Pöytäkirjan asiakohta PTK 114/2017 vp
Ensimmäinen varapuhemies Mauri Pekkarinen:  Ministerille vielä paikan päältä mi-
nuutti. 

16.33 Oikeusministeri Antti Häkkänen (vastauspuheenvuoro): Arvoisa puhemies! Juu,
äsken en tosiaan ajan puutteen vuoksi ehtinyt kaikkiin kysymyksiin vastaamaan. 

Ehkä ensimmäisenä tämä, minkälaisia ongelmia vähän laajemminkin ulosottomerkintä
tai luottokelvottomuuspäätös tai -toteamus aiheuttaa kansalaisille. Sehän aiheuttaa valta-
vasti eri ongelmia ihan arjen askareissa, asumiseen, luoton saamiseen, työpaikan saami-
seenkin saattaa joissain tapauksissa vaikuttaa. Sitten pitää kuitenkin vastapainona muistaa
se, että järjestäytyneen yhteiskunnan tunnusmerkki on myös se, että rahoitusmarkkinat toi-
mivat ja ne toimivat myös niin, että me tiedämme, jos joku henkilö ei ole hoitanut joitain
maksujaan tai velanottoaan ajoissa. Tällainen järjestelmä on olemassa sen takia, että myös
ne, ketkä hoitavat kunnolla, hyötyvät siitä, että he ovat hoitaneet kunnolla, eli se on vähän
kaksipiippuinen juttu.

Yrittäjän sosiaaliturvakysymys on äärimmäisen tärkeä, ajankohtainen asia. Lupaan, että
tämä hallituksen piirissä ainakin katsotaan monipuolisesti myös TEMin näkökulmasta, että
monimuotoistuvassa, uudistuvassa yrittäjyyden aallokossa huomioimme myös uudenlai-
set yrittäjyyden muodot tässä ulosottoon liittyvässä kohtelussa, että heitä kohdellaan myös
tasapuolisesti, mutta kannustan myös lakivaliokuntaa tarkkailemaan tätä kuulemisessa.

Keskustelu päättyi.

Asia lähetettiin lakivaliokuntaan, jolle talousvaliokunnan ja työelämä- ja tasa-arvovalio-
kunnan on annettava lausunto.
8


