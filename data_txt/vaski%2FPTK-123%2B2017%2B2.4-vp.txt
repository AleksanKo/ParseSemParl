















































DEMA399.tmp.xml


Pöytäkirjan asiakohta PTK 123/2017 vp

 Tarkistettu
4.1

Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

2.4. Suullinen kysymys EU:n maatalouspolitiikan uudistamisesta (Pertti Hakanen kesk)
Suullinen kysymys SKT 164/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Hakanen.

Keskustelu

16.47 Pertti Hakanen kesk: Arvoisa herra puhemies! Maatalous- ja ruuantuotanto ovat
viime aikoina olleet kovien haasteiden edessä, jopa vaikeuksien edessä. Tulevaisuuteen on
kuitenkin uskottava, ja katsonkin tässä pitkälle tulevaisuuteen luottavaisesti. Euroopan
unionin maatalouspolitiikkaa ollaan uudistamassa merkittävästi tulevalle ohjelmakaudel-
le. Raskaasta byrokratiasta ja sääntelystä tulee päästä kohti yksinkertaisempaa ja oikeuden-
mukaisempaa järjestelmää. Digitalisaatio mahdollistaa jo tänä päivänä paljon. Kysynkin
ministeri Lepältä: onko teknologia ja digitalisaatio huomioitu riittävästi maatalouspolitii-
kan uudistamisessa ja Suomen tavoitteissa tulevan ohjelmakauden haasteita punnittaessa?

16.48 Maa- ja metsätalousministeri Jari Leppä (vastauspuheenvuoro):  Arvoisa herra
puhemies! Suomi on ollut aktiivinen ja on aktiivinen tässäkin EU-asiassa. Me olemme val-
mistelleet jo tulevaa CAPin uudistusta hyvän aikaa. Me olemme myös koonneet kuuden
maan joukkueen, jolla me olemme esittäneet yksimielisesti monia asioita sekä norminpur-
kuun että digitaalisuuden edistämiseen Euroopan unionin tasolla. Ja olen toiveikas, että
kun iso joukko maita näin tekee, niin se myöskin eteenpäin saadaan.

Digitaalisuus on tätä päivää, ja ennen kaikkea se on tulevaisuutta. Muun muassa Suo-
messa ensi keväänä Maaseutuvirasto ottaa käyttöön peltojen monitorointivalvonnan tes-
tauksen ja kokeilun. Toki iso osa valvonnasta tehdään vanhalla tavalla, mutta kuitenkin
uutta etunojaa otetaan myöskin tältä osin, jotta me pystymme entistä tarkempaan järjestel-
mään, me pystymme entistä yksinkertaisempaan järjestelmään ja järjestelmään, joka pal-
velee viljelijöitä, neuvontaa, koko elinkeinoa [Puhemies koputtaa] ja myös hallintoa.

Kysymyksen käsittely päättyi.


