















































DEM22AE.tmpSave.xml


Pöytäkirjan asiakohta PTK 102/2016 vp
Pöytäkirjan asiakohta 

PTK 102/2016 vp

Täysistunto

Tiistai 18.10.2016 klo 13.59—17.23

4. Hallituksen esitys eduskunnalle Pariisin sopimuksen hyväksymisestä ja sopimuksen lain-
säädännön alaan kuuluvien määräysten voimaansaattamisesta

Hallituksen esitys HE 200/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään ympäristövaliokuntaan, jolle liikenne- ja
viestintävaliokunnan, maa- ja metsätalousvaliokunnan ja talousvaliokunnan on annettava
lausunto.

Sitten siirrytään keskusteluun. Sen aloittaa ja asian esittelee ministeri Rehn. 

Keskustelu

14.03 Elinkeinoministeri  Olli  Rehn  (esittelypuheenvuoro): Arvoisa puhemies! Hyvät
kollegat! Joulukuussa Pariisissa solmittu ilmastosopimus velvoittaa maailman maita etsi-
mään keinoja, joilla maapallon ilmaston keskilämpötilan nousu saataisiin pysymään sel-
västi alle 2 celsiusasteessa suhteessa esiteolliseen aikaan. Tässä sopimuksessa maat sitou-
tuvat saavuttamaan määrittämänsä päästövähennystavoitteet ja pyrkivät kasvattamaan nii-
den kunnianhimoa viiden vuoden välein eli asteittain.

Suomi allekirjoitti Pariisin sopimuksen EU:n ja sen jäsenvaltioiden kanssa tämän vuo-
den huhtikuussa New Yorkissa... (Hälinää)

Puhemies Maria Lohela:  Anteeksi, ministeri Rehn, maltatteko hetken. Pyydän nyt siir-
tämään nuo muut keskustelut salin ulkopuolelle, ja keskitytään täällä tähän asiaan.

Kiitoksia, puhemies! Voiko olla tärkeämpää kysymystä kuin ilmastonmuutoksen hidas-
taminen? (Eduskunnasta: Juuri näin!) — Ennen tuota huhtikuuta järjestettiin laaja kansal-
linen lausuntokierros, joka antoi vahvan tuen ilmastosopimuksen hyväksymiselle. Suomi
panee osaltaan Pariisin sopimusta toimeen EU:n ja sen jäsenvaltioiden yhdessä asettaman
päästövähennystavoitteen kautta.

Pariisin sopimus on luonteeltaan yhdistelmäsopimus tai kansankielellä sekasopimus,
joka sisältää sekä EU:n että sen jäsenvaltioiden toimivaltaan kuuluvia määräyksiä. Näin ol-
len EU:n ja kaikkien jäsenvaltioiden on sitouduttava sopimukseen omien kansallisten me-
nettelyjensä mukaisesti.

Ylimääräinen ympäristöneuvosto päätti 30. päivä syyskuuta EU:n ratifioinnin nopeasta
etenemisestä, minkä myötä EU-ratifiointi saattoi edetä jäsenvaltioiden ratifiointeja no-
peammin. Pariisin sopimuksen voimaantulon kynnys ylittyi keskiviikkona 5. lokakuuta,
 Tarkistettu
4.0



Pöytäkirjan asiakohta PTK 102/2016 vp
kun muun muassa EU ja sen seitsemän jäsenvaltiota luovuttivat ratifiointiasiakirjansa
YK:n pääsihteerille.

Hallitus antoi eduskunnalle viime viikolla 13.10. esityksen tämän Pariisin ilmastosopi-
muksen hyväksymisestä ja sopimuksen lainsäädännön alaan kuuluvien määräysten voi-
maansaattamisesta. Hallituksen esityksessä ehdotetaan, että eduskunta hyväksyisi Pariisin
sopimuksen siltä osin kuin se kuuluu Suomen toimivaltaan. Eduskunnan hyväksyntä tarvi-
taan sopimuksen lainsäädännön alaan kuuluville määräyksille, joita on esimerkiksi päästö-
vähennystavoitteiden antaminen ja päivittäminen. Sopimuksen muut tavoitteet ja määräyk-
set liittyvät muun muassa ilmastonmuutokseen sopeutumiseen, ilmastorahoitukseen sekä
teknologian siirtoon.

Hallitus on edennyt ripeästi kansallisen ratifioinnin suhteen. Ympäristöministeri Kim-
mo Tiilikainen, joka on ollut EU:n keskeisiä neuvottelijoita näissä kansainvälisissä sopi-
musneuvotteluissa, on ollut tässä vetovastuussa. Tavoitteena on, että Suomi voisi luovut-
taa ratifiointiasiakirjansa marraskuussa New Yorkissa YK:n pääsihteerille samaan aikaan,
kun Marrakechissa on käynnissä kansainvälinen ilmastokokous. Tällä tavalla Suomi olisi
näiden realististen edelläkävijöiden joukossa tämän sopimuksen toimeenpanossa. — Kii-
tos.

14.08 Anders Adlercreutz r: Värderade talman! Parisavtalet är med stor sannolikhet det-
ta århundrades viktigaste dokument. För en gångs skull har en stor majoritet av världens
länder kunnat förena sig inför det hot som den globala klimatuppvärmningen medför. För
det är det, ett hot.

  Voimme olla iloisia siitä, että ilmastoskeptikkojen määrä vähenee. Tällä hetkellä jopa sen
kolmannen hallituspuolueen kanta tuntuu olevan se, että kyse on tosiasiasta, ei humpuukis-
ta, ja hallitus on tässä suhteessa hallitusohjelman tasolla toiminut hyvin. Hallitusohjelman
kirjaukset ovat monella tavalla hyvinkin edistykselliset. Tuontiöljyn puolittaminen, uusiu-
tuvien polttoaineiden osuuden kunnianhimoinen kasvattaminen, biotalouden tukeminen —
ne vievät oikeaan suuntaan. Nämä ovat hyviä asioita, ja ne kirjattiin ohjelmaan ennen Pa-
riisin kokousta. Kiitos siitä.

Nyt pitäisi kuitenkin päästä toteutukseen, eikä se onnistu ilman ponnisteluja. Päästöjen
leikkaaminen 80 prosentilla vuoteen 2050 mennessä ei tule riittämään, vaan tarvitaan
enemmän. Tähän viittaavat monet selvitykset. Meidän tulee olla hiilineutraali maa vajaan
30 vuoden kuluttua ja todennäköisesti hiilinegatiivinen maa vuonna 2050. Miten me tähän
pääsemme? Arvoisa puhemies, ei se onnistu surffailemalla hiljaa eteenpäin. Ei se onnistu
jatkamalla vanhaan malliin. Ei se onnistu vilkuilemalla kilpailijoita sivusta. Se onnistuu ai-
noastaan olemalla edelläkävijä. Ensimmäinen 40 prosenttia on helppo, se seuraava tulee
olemaan huomattavasti vaikeampi. Siksi on turha nyt juuttua siihen, onko vähennys 37 vai
39 prosenttia — enempään pitää päästä ja mahdollisimman nopeasti. Kunnianhimon tulee
olla korkealla ja toimien sen mukaiset.

Eteenpäin pitää päästä myös siksi, että tässä juoksussa edelläkävijöillä on paljon voitet-
tavaa. He pääsevät ensin markkinoille, he pääsevät vaikuttamaan siihen, mihin kehitys kul-
kee. Siksi verotuksen tulee suosia vähähiilisiä ratkaisuja. Siksi hankintojen arviointikritee-
rinä tulee olla vähähiilisyys. Siksi yritystukien, sikäli kuin niitä on, tulee tukea ja kannus-
taa siihen, että päästöjä alennetaan johdonmukaisesti ja pitkäjänteisesti. Siksi päästökau-
pan tuloja ei tule ohjata takaisin saastuttaville yrityksille, koska silloin ammumme itseäm-
2



Pöytäkirjan asiakohta PTK 102/2016 vp
me jalkaan. Pienenä muistan saaneeni 15 markkaa, jos olin kuukauden syömättä karkkia.
15 markkaa, se oli iso raha, mutta en minä sillä rahalla karkkia saanut ostaa. Päästökaup-
patulojen ohjaaminen takaisin päästölähteeseen on hieman soveltaen sama asia, paitsi että
tässä saa syödä karkkia karkkilakon aikana. Se ei ole kestävää toimintaa. (Satu Hassi: Hyvä
vertaus!)

Arvoisa puhemies! Sikäli kuin hallitus pysyy kannassaan, että hiilivuotoa on, ja se on
hyvin kyseenalainen kanta, niin silloin vähimmäisvaatimus — siis vähimmäisvaatimus —
on, että nämä tulot ohjataan päästöjä vähentäviin investointeihin. Siksi on tervetullutta, että
hallitus on arvioimassa kantaansa uudelleen. Ainoastaan silloin päästökauppa palvelee
edes auttavasti tavoitteitaan.

Pienistä virroista tulee iso puro. Ilmastotavoitteen saavuttaminen vaatii paljon tekoja
kaikilla yhteiskunnan eri alueilla. Energiapalettimme tulee olla laaja, paikallista tuotantoa
tulee edistää ja verotuksen sekä lainsäädännön tulee tehdä se mahdolliseksi, myös talou-
dellisessa mielessä. Jokainen kilo kuivaa puuta on sitonut itseensä kaksi kiloa hiilidioksi-
dia. Puurakenteinen omakotitalo säilöö 30 tonnin edestä hiilidioksidia. Edistämällä puura-
kentamista, muuttamalla lainsäädäntöä materiaalineutraaliksi edistämme päästötavoittee-
seemme pääsemistä. Tässä asiassa hallitus on käsittääkseni pääsemässä eteenpäin. Se on
hyvä asia.

Arvoisa puhemies! Puolet hiilijalanjäljestämme liittyy rakennuksiimme, mutta kyse on
paljon muustakin kuin primäärienergian kulutuksesta. Lähes nollaenergiapaketin tulee
edistää kestävyyttä ja vähähiilisyyttä, ei mineraalivillan tai ilmanvaihtokoneistojen menek-
kiä. Muuten se ajaa meidät ojasta allikkoon.

  Värderade talman! Många bäckar små blir en stor å. Nästa steg är att ratificera Parisavta-
let och sedan är det bara att kavla upp ärmarna. Vårt klimatmål kräver ett brett spektrum åt-
gärder, och det gläder mig att det på så många håll finns åtminstone god vilja. Låt oss fort-
sätta så, med ännu högre ambitionsnivå, vi hjälper gärna med förverkligandet.

14.13 Sanna Marin sd: Arvoisa puhemies! Pariisissa viime joulukuussa saavutettua il-
mastosopimusta voidaan pitää historiallisena ja tähän asti merkittävimpänä edistysaskelee-
na ilmastonmuutoksen torjumisessa. Sopimus sisältää muun muassa entistä kunnianhimoi-
semman tavoitteen ilmaston lämpenemisen pysäyttämisestä 1,5 asteeseen, mikä tarkoittaa
käytännössä esimerkiksi fossiilisista polttoaineista luopumista kohtuullisen nopeallakin ai-
kataululla. Sopimus sisältää muun muassa viiden vuoden tarkastelujakson ilmastotavoittei-
den riittävyydestä ja raportointivelvollisuuden maille siitä, miten ne ovat edenneet tavoit-
teidensa saavuttamisessa. Sopimuksessa on lisäksi pitkän aikavälin tavoite ilmastonmuu-
tokseen sopeutumiselle. Oleellista on, että sopimus on oikeudellisesti sitova ja että kaikki
isot teollisuusmaat ovat siinä mukana.

Nyt alle vuosi ilmastosopimuksen solmimisesta se on astumassa voimaan 4. marraskuu-
ta, kun sopimukseen sisältynyt vähintään 55 osapuolen raja ja 55 prosentin päästöraja on
ylittynyt. Maailman keskeisimmät ilmastopäästöjen aiheuttajamaat Kiina ja Yhdysvallat
ratifioivat Pariisin sopimuksen syyskuussa ja Euroopan unioni lokakuun alussa. Nyt on
Suomen eduskunnan tehtävä omalta osaltaan hyväksyä ilmastosopimus ja saattaa voimaan
sopimuksen lainsäädännön alaan kuuluvat määräykset.

Ilmastosopimuksella on isot taloudelliset vaikutukset, ja Suomen kannattaa olla muu-
toksessa edelläkävijöiden joukossa. Lämpötila- ja päästövähennystavoitteet tarkoittavat
3



Pöytäkirjan asiakohta PTK 102/2016 vp
merkittävää muutosta muun muassa tuotannon, investointien, kulutuksen ohjaamisen ja lii-
ketoiminnan suhteen. Eri toimijoiden, kuten valtion, kuntien ja yritysten, on tärkeää hah-
mottaa kokonaisuus omassa päätöksenteossaan. Tulevaisuudessa sellaiset maat ja toimijat
pärjäävät, jotka kykenevät uudistamaan toimintaansa ympäristöllisesti kestävään suun-
taan. Vähähiiliseen talouteen siirtyminen avaa uusia kasvumahdollisuuksia ja parantaa
teollisuuden kilpailuasemaa Euroopassa ja Suomessa. Puhtaan ympäristö- ja energiatekno-
logian tuotteille on syntymässä entistä suurempi globaali kysyntä ja markkinat.

Arvoisa puhemies! Jotta ilmastosopimuksen mukaiset päästövähennystavoitteet voi-
daan käytännössä saavuttaa, vaatii se Suomelta kunnianhimoista ja päämäärätietoista il-
masto- ja ympäristöpolitiikkaa ja tämän kanssa yhdensuuntaista päätöksentekoa kaikilla
politiikan sektoreilla. Poliittisen päätöksenteon rinnalla yritysten toiminnalla on keskeinen
merkitys ilmastotavoitteiden saavuttamisessa.

Välineitä ilmastotavoitteiden edistämiseksi on useita, ja toimia tarvitaan laajasti yhteis-
kunnan eri osa-alueilla. Keskeisiä kysymyksiä ovat muun muassa energiapolitiikan uudis-
taminen, ympäristöpolitiikan vahvistaminen, tutkimus- ja innovaatiotoiminnan edistämi-
nen, luonnonvarojen kestävä käyttö ja kiertotalous, maa- ja metsätalous, maankäytön, asu-
misen ja liikenteen ratkaisut ja kaupunkipolitiikka sekä talouden eri ohjauskeinot.

Koska energian tuotanto ja kulutus aiheuttavat 80 prosenttia Suomen kasvihuonekaasu-
päästöistä, kun mukaan lasketaan liikenteen käyttämä energia, on energiapolitiikassa teh-
tävä selvä siirtymä kohti päästötöntä, uusiutuvaa ja älykästä energiatuotantoa. Päästöjen
vähentämisessä avainasemassa ovat se, miten siirrytään uusiutuvaan ja hajautettuun ener-
giatuotantoon, miten energiateknologioiden kehittämistä ja investointeja tuetaan, millä ai-
kavälillä ydinvoiman ja fossiilisten polttoaineiden, kuten öljyn, kivihiilen ja turpeen, käy-
töstä luovutaan, miten eurooppalaista energiayhteistyötä kehitetään sekä miten liikentees-
sä siirrytään päästöttömiin ratkaisuihin.

Eduskunnalle selontekona vielä tämän vuoden puolella tuotava energia- ja ilmastostra-
tegia voi olla tärkeä väline ilmastotavoitteiden toteuttamisessa, mikäli se on riittävän kun-
nianhimoinen ja siinä tehdään selkeitä valintoja Suomen energiapolitiikan suunnasta. Juu-
ri valintojen puute oli esimerkiksi vuonna 2014 julkaistun Energia- ja ilmastotiekartta
2050:n keskeinen ongelma.

Energian rinnalla Suomen kannalta keskeinen kysymys on metsät, koska metsät ovat
tärkeä hiilinielu. Ilman metsien suojelua ja vahvistamista ilmaston lämpenemistä ei voida
pysäyttää asetettuihin tavoitteisiin. Biotalous tarjoaa Suomelle taloudellisia mahdollisuuk-
sia, mutta samalla on aidosti huolehdittava metsiemme kantokyvystä.

Kestävä luonnonvarojen käyttö ja resurssien riittävyys ovat isoja kysymyksiä paitsi il-
mastonmuutoksen myös sukupolvien välisen solidaarisuuden näkökulmasta. Luonnonva-
rojen ylikulutus on ollut merkittävä ongelma 70-luvulta lähtien, ja tällä hetkellä ihmiskun-
ta käyttää puolentoista maapallon kantokyvyn verran luonnonvaroja. Suomalaiset kulutta-
vat jopa kolminkertaisesti biokapasiteettia kuin mikä on kestävää. Luonnonvarojen kulu-
tusta on vähennettävä, ja raaka-aineita on käytettävä nykyistä tehokkaammin. Kiertotalou-
teen siirtyminen, raaka-aineiden ja laitteiden tehokkaampi käyttö sekä jätteen synnyn eh-
käisy, kierrätys ja hyödyntäminen on välttämätöntä. Kiertotalous tarjoaa myös uusia mah-
dollisuuksia suomalaiselle liiketoiminnalle ja yrityksille.

Maankäytön, asumisen, rakentamisen ja liikenteen ratkaisut vaikuttavat oleellisesti il-
mastopäästöihin. Kaupunkien rooli on tässä tärkeä, koska entistä suurempi osa ihmisistä
asuu ja käy töissä kaupungeissa eikä tämä trendi ole muuttumassa vaan päinvastoin lisään-
4



Pöytäkirjan asiakohta PTK 102/2016 vp
tymässä. Korjaus- ja uudisrakentamisessa sekä yhdyskuntasuunnittelussa on siirryttävä en-
tistä enemmän energiatehokkaisiin, energiaa säästäviin ja jopa energiaa tuottaviin ratkai-
suihin. Julkisia investointeja on ohjattava tiiviimpää asumista tukeviin raide- ja joukkolii-
kennehankkeisiin. Esimerkiksi Tampereen raitiotiehanke, josta valtuusto päättää tämän
kuun lopussa, on juuri sellainen kestävän joukkoliikenteen investointi, jota tarvitaan, jotta
ilmastosopimuksen tavoitteet on mahdollista saavuttaa. Kaupunkien roolia innovaatioiden
ja uusien, älykkäiden ratkaisujen alustana on vahvistettava. Kunnilla ja kaupungeilla on
myös keskeinen asema energiatuotannon uudistamisessa kunnallisten energiayhtiöiden
kautta.

Ilmastonmuutoksen torjuminen on Suomelle, kuten kaikille muillekin maille, paitsi
haaste myös taloudellinen mahdollisuus. Tämä edellyttää kuitenkin vahvaa panostamista
tutkimukseen, innovaatiotoimintaan ja tuotekehitykseen. Hallituksen mittavat leikkaukset
muun muassa korkeakoulutuksesta heikentävät Suomen kilpailukykyä erityisesti osaami-
sen ja innovaatioiden näkökulmasta.

Taloudellisilla ja lainsäädännöllisillä ohjauskeinoilla on iso merkitys päästövähennysta-
voitteiden saavuttamisessa. Talouspolitiikan on oltava yhdensuuntaista ilmastotavoittei-
den kanssa. Verotuksella, erilaisilla tukijärjestelmillä, investoinneilla, toimivalla päästö-
kauppajärjestelmällä ja vastaavasti ylikansallisella hiiliverolla on tärkeä rooli päästöjen vä-
hentämisessä ja kulutuksen ohjaamisessa. Viimeistään nyt on sisäistettävä, että ilmastopo-
litiikka on talouspolitiikkaa ja päinvastoin.

Arvoisa puhemies! Kannatan lämpimästi esitystä, että eduskunta hyväksyisi Pariisissa
joulukuussa vuonna 2015 tehdyn Pariisin sopimuksen, joka on Yhdistyneiden kansakun-
tien ilmastopuitesopimuksen alainen.

Puhemies Maria Lohela: Seuraavan puheenvuoron jälkeen siirrytään debattiin. 

14.21 Satu Hassi vihr: Arvoisa puhemies! Pariisin sopimus on historiallinen. Ensi kertaa
asetetaan sitovat päästörajat käytännössä kaikille maailman maille. Sopimuksen neuvotte-
lijamaathan edustivat 95:tä prosenttia globaaleista päästöistä. On myös ensimmäinen ker-
ta, kun kansainvälisellä sopimuksella asetetaan ilmastonmuutokselle yläraja, 1,5 asteen
tuntumaan, selvästi alle 2 asteen. Tämä tarkoittaa, että globaalit päästöt pitää saada nollaan
vuosisadan puoliväliin mennessä ja fossiilisista polttoaineista pitää irtautua nopeasti. Se-
kin on tässä jo todettu, että sopimus on tulossa voimaan ennätysajassa. Kiitoksia ministeri
Tiilikaiselle ja Suomen hallitukselle myötävaikuttamisesta siihen, että EU ratifioi sopi-
muksen pikavauhtia. 

Mutta historiallinen on haastekin: ihminen on omilla toimillaan muuttamassa kotipla-
neetan ilmastoa erilaiseksi kuin koskaan ennen sinä aikana, jolloin ihmislaji, homo sa-
piens, on Maan kamaralla kävellyt. Kyse on siitä, onko inhimillisellä sivilisaatiolla histo-
rian lisäksi tulevaisuus.

Ilmastoneuvottelujen ja ilmastopolitiikan peruskivi on vuonna 92 Riossa solmittu YK:n
ilmastopuitesopimus, jota Suomen puolesta olivat aikoinaan solmimassa presidentti Koi-
visto ja ympäristöministeri Pietikäinen. Sen pohjalta ensimmäinen askel oli Kioton sopi-
mus, jonka neuvottelut käynnistettiin Saksan silloisen ympäristöministeri Angela Merke-
lin johdolla. Kioto on paljon kritisoitu ja monella tapaa epätyydyttävä mutta kuitenkin vält-
tämätön askel, jota ilman Pariisin sopimusta ei olisi syntynyt.
5



Pöytäkirjan asiakohta PTK 102/2016 vp
Kansainvälisten ympäristösopimusten toimivuudesta rohkaiseva esimerkki on Montrea-
lin pöytäkirja, jolla vuonna 87 rajoitettiin yläilmakehän otsonikerrosta tuhoavien niin sa-
nottujen freonien käyttöä, mikä tapahtuikin hyvin nopeasti. Mutta niiden tilalle tulleet F-
kaasut eli fluorihiilivedyt puolestaan ovat hyvin voimakkaita kasvihuonekaasuja, ja Mont-
realin pöytäkirjan alaisuudessa viime viikolla Kigalissa solmittiin merkittävä sopimus,
jonka on arvioitu helpottavan ilmastonmuutoksen hillintää 0,5 asteella.

Arvoisa puhemies! Vaikka Pariisin sopimus sinänsä on historiallinen, olennaisinta on se
varsinainen pihvi eli päästöjen vähentäminen. Siinä asiassa viime aikojen uutiset ovat sekä
hyviä että huonoja. Huolestuttavaa on se, että ilmaston lämpeneminen on ollut hyvin no-
peaa. Sekä vuosi 2014 että viime vuosi ovat olleet mittaushistorian kuumimpia, ja tästä
vuodesta on myös tulossa ennätyskuuma vuosi. Noin vuoden ajan jokainen kuukausi on ol-
lut mittaushistorian kuumin. Hyviin uutisiin kuuluvat esimerkiksi nämä: Maailman suu-
rimmat päästäjämaat ovat saaneet päästöjen vähentämisen alkuun. Kiinan energiantuotan-
non päästöt kääntyivät lievään laskuun pari vuotta sitten. Yhdysvaltojen päästöt ovat las-
keneet alimmas sitten vuoden 1990. EU on ylisuorittanut sekä Kioton että vuodelle 2020
asetetun päästötavoitteen. Tuuli- ja aurinkoenergiateknologian hinnat ovat suorastaan ro-
mahtaneet, ja investoinnit niihin ovat kiihtyneet niin, että Kansainvälinen energiajärjestö
on muuttanut tapaansa ennustaa niiden kasvua, koska se on tähän mennessä koko ajan en-
nustanut alakanttiin.

Mutta tosiaan tärkeintä Pariisin sopimuksessa on se raja ilmaston lämpenemiselle. So-
pimuksen avainkohta on — ja siitä puhumme aivan liian vähän — että valtioiden tähän
mennessä itselleen asettamat päästörajat ovat liian korkeat, jotta ilmastonmuutos voisi py-
syä alle 2 asteen. Nyt pitäisikin päähuomio kiinnittää siihen, miten tiukennamme EU:n ja
Suomen päästötavoitteita niin että ne vastaavat Pariisin sopimusta.

Liian kauan meillä on voivoteltu ilmastotavoitteita ja väitetty niitä kilpailuhaitaksi. Silti
ympäristöteknologia eli cleantech on vahvimpia teollisuudenalojamme, metsäteollisuutta
isompi. Ilmastonmuutoksen hillinnän kannalta keskeiseen energiatehokkuuteen liittyvät
teknologiapalvelut ovat liikevaihdoltaan isoin osa ympäristöteknologiaamme. Suomalai-
nen cleantech tällä hetkellä tarjoaa ratkaisua ensisijaisesti raskaalle teollisuudelle, mutta
meidän pitäisi saada ympäristöteknologia laajennettua myös pienyrityksille ja kuluttaja-
markkinoille. Sellaiset osaamisalat, jotka eivät vielä ole isoja mutta joille on kova kysyntä
ja tarve koko maailmassa ja joiden kehittämiseen meillä on hyvät edellytykset, liittyvät esi-
merkiksi älysähköverkkoon, sähköenergian varastointiin sekä asuntojen ja rakennusten
energiatehokkuuteen.

Arvoisa puhemies! Pariisin sopimuksen täytäntöönpanossa pitää keskittyä siihen, miten
lyömme kaksi kärpästä yhdellä iskulla, miten vauhditamme toimia ilmastonmuutoksen hil-
litsemiseksi ja päästöjen vähentämiseksi ja miten samalla kehitämme ratkaisuja, jotka ovat
käyttökelpoisia koko maailmassa, ja samalla luomme uusia työpaikkoja Suomessa.

Puhemies Maria Lohela:  Vastauspuheenvuoroja käyttävät voivat nyt ilmoittautua.

14.27 Pertti Salolainen kok (vastauspuheenvuoro): Arvoisa rouva puhemies! Kuten tääl-
lä on hyvin todettu, tämä on todella ainutlaatuisen hieno ja historiallinen sopimus, ja on
hienoa, että Suomikin hyvässä aikataulussa on tässä mukana.

Tässä ehdin kiinnittää vain muutamaan keskeiseen asiaan huomiota. Ensinnäkin siihen,
että mielestäni päästökauppatuloja ei pitäisi palauttaa sellaisenaan, kuivana rahana teolli-
6



Pöytäkirjan asiakohta PTK 102/2016 vp
suudelle, vaan kysymys täytyy olla siitä, että nämä rahat käytetään toki teollisuuden hy-
väksi mutta sellaisiin investointeihin, jotka vähentävät saasteita.

Toinen seikka, johon kiinnitän huomiota, on, että tämä antaa Suomen teollisuudelle
mahdollisuuden kehittää sellaista innovaatiotoimintaa, joka tässä tarvitaan.

Viimeisenä kohtana totean, että olen hieman huolissani metsien kohtalosta sikäli, että
biotalous tulee asettamaan kovia rasituksia metsälle, ja on asiantuntijoitten taholta kuultu,
että tämä hiilinielukysymys on hyvin ongelmallinen. 30 vuotta ei missään tapauksessa hoi-
da hiilinielua, vaan tarvitaan 300 vuotta, (Puhemies koputtaa) jotta hiilinielu toteutuu.

14.28 Hanna Kosonen kesk (vastauspuheenvuoro): Arvoisa rouva puhemies! Tämä Pa-
riisin ilmastosopimus on todella historiallinen ja myös kunnianhimoinen sopimus. Se tar-
koittaa raportointia ja seurantaa käytännössä.

Suomi on hyvin valmistautunut: teot ja toimenpiteet ovat selvillä ennen ratifiointia.
Meillä on hyvä kunnianhimon taso, ja siitä iso kiitos sekä ministeri Tiilikaiselle että minis-
teri Rehnille ja koko hallitukselle.

Tässä on paljon mahdollisuuksia, ja nimenomaan mahdollisuuksina tämä sopimus pitää
nähdä, nimenomaan rahavirtojen siirrossa fossiilisesta uusiutuvaan. Ja juuri kuten edustaja
Hassi totesi, meidän todella pitäisi saada cleantech-alan pk-yritykset mukaan kehitykseen
ja nimenomaan esimerkiksi älykkäät joustot täytyy ottaa Suomessa mukaan, miettiä varas-
tojen, sähkövarastojen kehitystä ja esineiden internetiä. Näillä olisi paljon ratkaistavissa.

14.29 Ville Niinistö vihr (vastauspuheenvuoro): Arvoisa puhemies! Itse olin siellä Dur-
banin yössä viisi vuotta sitten neuvottelemassa Suomen ympäristöministerinä sitä tiekart-
taa, jonka pohjalta Pariisin ilmastosopimus lopulta saatiin hyväksyttyä. Viisi vuotta työtä
ja pitkiä neuvotteluja takana. Voin sanoa, että prosessi ei ollut helppo, ja haluan kiittää
Suomen hallitusta ja nykyistä ympäristöministeri Tiilikaista, jonka panosta Pariisin neu-
votteluissa monet ovat minullekin kehuneet.

Mutta nyt pitää ryhtyä toimeen, ja monet maat ovat jo lähteneet ratifioinnin jälkeen käy-
tännön toimiin uusien päästövähennysten toteuttamisessa. Maailmanmarkkinat ovat myös
siirtymässä pois hiilikuplasijoituksista puhtaisiin sijoituksiin. Tässä on Suomella iso mah-
dollisuus. Kysynkin ministeri Rehniltä: Miten hallitus aikoo käynnistää meidän kansalli-
sen ilmastolain mukaiset päästövähennystoimet ja miten ilmasto- ja energiastrategialla
saadaan nyt oikeasti vauhditettua energiaremonttia myös Suomessa? Ja oletteko tietoisia
siitä, että sopimuksen velvoitteet ilmaston lämpenemisen rajoittamisesta edellyttävät uu-
sia päästövähennyssitoumuksia jo nykyisten tilalle, eli vauhtia tarvitaan nykyisten si-
toumusten toteuttamiseen senkin takia että sen päälle tarvitaan vielä lisää aivan lähivuosi-
na?

14.30 Li Andersson vas (vastauspuheenvuoro): Värderade talman! Jag var på plats under
klimattoppmötet i Köpenhamn år 2009, och jag kommer aldrig att glömma den känsla av
besvikelse som blev kvar efter det toppmötet, så nu är det roligt att man äntligen får känna
glädje i stället för besvikelse. Godkännandet av Parisavtalet är ett viktigt och ett historiskt
tecken på att det internationella samfundet äntligen tar minskningen av klimatutsläpp på
allvar.
7



Pöytäkirjan asiakohta PTK 102/2016 vp
  Mutta, arvoisa puhemies, kuten ollaan edellisissäkin puheenvuoroissa kuultu, hallitusoh-
jelmaan kyllä sisältyy sinänsä kunnianhimoisia ja kannatettavia tavoitteita päästövähen-
nysten ja uusiutuvien lisäämisen osalta. Se, mikä tässä on herättänyt kysymysmerkkejä, on
tämän hallituksen poliittisen linjan ristiriitaisuus. Eli, arvoisa ministeri, miten te aiotte var-
mistaa, että myöskin vero- ja yritystukipolitiikka on linjassa näiden hallitusohjelman hy-
vien tavoitteiden kanssa? Miten hallitus aikoo huolehtia metsien kestävästä käytöstä, met-
sien hiilivarastoista ja suojelualueiden rahoituksen riittävyydestä nyt, kun tämän biotalous-
buumin myötä metsien käyttö tulee lisääntymään huomattavasti?

14.31 Riitta Myller sd (vastauspuheenvuoro): Arvoisa puhemies! On erittäin hyvä ja tär-
keää, että myös Suomen eduskunnassa ollaan varsin yksimielisesti tukemassa kattavaa Pa-
riisin ilmastosopimusta ja sen pohjalta tehtävää ilmastotyötä Suomessa. Täällä on jo use-
ampaan otteeseen sanottu, että tällä hetkellä näyttää siltä, että ne sitoumukset, jotka Euroo-
pan unionissa on annettu, eivät ole tällä hetkellä riittäviä, jotta päästäisiin lähelle tätä 1,5:tä
celsiusastetta. Miten Suomessa aiotaan tätä asiaa nyt sitten viedä eteenpäin?

Toinen täysin kansallinen asiamme, joka liittyy myöskin niihin kunnianhimoisiin tavoit-
teisiin, mitä Euroopan unionilla tulee olla uuden teknologian kehittämisessä, energiatehok-
kuudessa, hiilineutraalien tekniikoiden käyttöönotossa: miten se Suomen politiikka, joka
tällä hetkellä näyttäytyy koulutus- ja innovaatioleikkauksina, voi vastata siihen, että Suo-
mi on kärkimaana myös Euroopan sisällä toteuttamassa näitä uusia teknologisia innovaa-
tioita?

14.33 Johanna Karimäki vihr (vastauspuheenvuoro): Arvoisa puhemies! On hienoa,
että historiallinen Pariisin sopimus saatiin, ja kiitos kaikille asiaa vuosien saatossa edistä-
neille. Mutta nytten tartutaan työhön ja tuumasta toimeen. Ilmasto- ja energiastrategia tu-
lee päivittää kunnianhimoisemmaksi. Jo nyt tiedetään, että esimerkiksi EU:n tavoite vuo-
delle 2030 — 40 prosentin päästövähennys — ei riitä kattamaan edes 2 asteen tavoitetta
saati sitä, että nyt tavoitellaan 1,5:tä astetta, mikä on maapallolle ja tulevaisuudelle kestä-
vämpi raja.

Tässä on tullut esille jo tärkeitä seikkoja: Päästökauppa on saatava toimivaksi, niin että
se oikeasti ohjaa puhtaaseen teknologiaan. Puhtaaseen teknologiaan tulee asettaa kannus-
teita ja tavoitteita. Ja lisäksi ilmaston vuoksi tarvitaan myös tiukkoja päästörajoituksia. Hii-
linielukysymys on mitä keskeisin nyt, kun täytyy ottaa huomioon kaikki todelliset päästöt,
ja se, että kun bioenergiaa käytetään, sitä tulee käyttää kestävästi.

14.34 Hannu Hoskonen kesk (vastauspuheenvuoro): Arvoisa rouva puhemies! Hyviä
puheenvuoroja on käytetty tässä debatissa. Se, että Pariisin ilmastosopimus saadaan hy-
väksyttyä, on sinänsä erittäin hyvä asia. Tärkeintä siinä on, että mahdollisimman moni kan-
sakunta on mukana ja saadaan tavallaan yhteinen kansainvälinen suunta, millä näitä erilai-
sia päästöjä pystytään leikkaamaan ja vähentämään.

Hieman ihmettelen tässä keskustelussa esille noussutta käsitystä siitä, että metsien kä-
sittely olisi jotenkin ilmastonmuutokseen liittyvä uhka. Esimerkiksi edustaja Andersson ja
edustaja Salolainen omissa puheenvuoroissaan sanoivat omana mielipiteenään, että pitää
saada suojelua lisää. Eihän — jos metsät suojellaan, niin sehän tarkoittaa sitä, että kun met-
sien kehityskaari saavuttaa sen loppupään, elikkä ollaan hyvin vanhoissa metsissä, niin ne
ovat sen jälkeen päästölähteitä, ne eivät sido yhtään hiiltä. Mistä Suomen pitää pitää huoli:
8



Pöytäkirjan asiakohta PTK 102/2016 vp
Me olemme Euroopan unionin mittapuussa eniten suojelualueita omaava maa, meillä ei ole
mitään hävettävää siinä. Pidetään metsät kunnossa, ja metsien kasvun teoreettinen maksi-
mi lienee tuolla 150 miljoonan motin paikkeilla, kun hoidamme metsämme kuntoon. Siel-
tähän se hiilinielu tulee eikä mistään suojelutavoitteista.

14.35 Outi Alanko-Kahiluoto vihr (vastauspuheenvuoro): Arvoisa rouva puhemies! On
todella hienoa, että olemme nyt tässä ja teollisuusmaat ovat tämän Pariisin ilmastosopi-
muksen hyväksyneet, mutta todellakin nyt sitten katsotaan, miten kussakin maassa käytän-
nössä toimitaan sen eteen, että ilmastopäästöt vähenevät.

Tässä salissa on paljon keskusteltu esimerkiksi siitä, mitä Suomi voisi tehdä jo löydet-
tyjen öljyvarojen käytön vähentämiseksi. Ja paljon on keskusteltu siitä, mikä on Suomen
asenne arktista aluetta kohtaan.

Haluaisin kysyä ministeri Rehniltä: mitä te ajattelette siitä, mitä Suomi voisi tehdä sen
edistämiseksi, että arktiselta alueelta ei enää öljyvaroja nostettaisi, ja miten voisimme kan-
sainvälisissä neuvottelupöydissä edistää sitä, että mitkään muutkaan maat eivät enää näitä
löydettyjä varoja nostaisi tuolta hyvin haavoittuvalta alueelta?

14.36 Pauli Kiuru kok (vastauspuheenvuoro): Arvoisa rouva puhemies! Todellakin, his-
toriallinen sopimus, ja sopimuksen tavoitteena on lämpötilan nousun rajoittaminen 2 astee-
seen, mieluummin 1,5 asteeseen. Se, mikä tässä on olennaista, eivät tietenkään ole asteet
sinänsä, vaan se, mihin niillä pyritään. Kysyn ministeri Rehniltä: Onko tulkintani oikea,
että tällä on myös selkeä ja selvä yhteys pakolaiskysymykseen? Me olemme paljon puhu-
neet pakolaiskysymyksen yhteydessä juurisyistä, ja itse näen niin, että tällä hetkellä meillä
on 60 miljoonaa pakolaista. Sieltä takaa löytyy ilmastonmuutosta, veteen liittyviä kysy-
myksiä, eroosiota, maaperän köyhtymistä, ruuantuotannon muuttumista. Eräs asiantuntija
sanoi, että ellei mitään tehdä, niin vuonna 2050 meillä on 250 miljoonaa pakolaista. Eli
onko tämä ajattelumalli myös tämän Pariisin sopimuksen takana ja tämän lämpötilatavoit-
teen takana?

14.37 Lea Mäkipää ps (vastauspuheenvuoro): Arvoisa puhemies! Ensinnä on todettava
myönteisenä se, että kaksi suurinta maailman saastuttajaa, Kiina ja Yhdysvallat, ovat sitou-
tuneet tähän Pariisin sopimukseen. Ryhmämme myös varmaan kannattaa tätä sopimusta,
mutta näin ainakin henkilökohtaisesti tuntuu aika kohtuuttomalta, että meille on määrätty
se 39 prosentin päästötavoitevelvoite. Toivottavasti kaikki muut olisivat nyt näissä talkois-
sa mukana, että emme olisi yksin — me yleensä noudatamme kaikkia näitä sovittuja asioi-
ta. Ja koska tämä on näin kohtuuttoman korkea, niin kyllä se ainakin mielestäni nostaa teol-
lisuuden kustannuksia ja heikentää sitä alan työllisyyttä. Onhan ulkomaille, Aasiaan siir-
retty Euroopastakin näitä tämän alan yrityksiä, että ainakin meikäläisellä on tämmöinen
pelko, mitä tulevaisuudessa tulee. Mutta toivottavasti kaikki maat lähtevät siitä, että tämä
taakanjako on yhteinen, ettei vain ole tämä Suomi, joka aina näin helposti ja kunniallisesti
noudattaa näitä säädöksiä. (Puhemies koputtaa) 

Että sinänsä hyvä asia, mutta... [Puhemies keskeytti puheenvuoron puheajan ylityttyä.]

14.39 Sari Essayah kd (vastauspuheenvuoro): Arvoisa rouva puhemies! Pariisin sopi-
mus näyttää siinä mielessä mallia, että kansainvälisessä ilmastopolitiikassa pitää tavoittee-
na aina olla mahdollisimman kattava sopimus, koska muutoin erilaiset yksipuoliset pääs-
9



Pöytäkirjan asiakohta PTK 102/2016 vp
tövähennykset johtavat äkkiä siihen, että varsinaisesti ilmastonmuutosta hillitsevää tulosta
ei saada aikaan vaan on tuloksena hiilivuoto, kun teollisuus pakenee kehittyviin maihin,
joissa välttämättä vastaavaa sääntelyä ei ole tai jotka eivät ole halunneet sitoa itseänsä mu-
kaan näihin sopimuksiin. Ilmastonmuutoksen hillintä tarjoaa myöskin suomalaisille yri-
tyksille ja suomalaiselle osaamiselle mahdollisuuksia erityisesti cleantech-saralla. Olisin-
kin kysynyt ministeriltä: millä tavoin ministeri näkee, että on mahdollisuus nimenomaan
vauhdittaa suomalaisten cleantech-yritysten menestystä maailmalla ja niiden vientiponnis-
teluita?

14.40 Susanna Huovinen sd (vastauspuheenvuoro): Arvoisa rouva puhemies! Tässä
asiassa ei ole kyse enempää eikä vähempää kuin pallon pelastamisesta tuleville sukupol-
ville, ja minäkin olen äärimmäisen iloinen siitä, että tuon Kööpenhaminan mahalaskun jäl-
keen olemme päässeet nyt tähän tilanteeseen. Polku on ollut totisesti pitkä. Toimenpiteitä
olisi pitänyt saada aikaan luonnollisestikin jo paljon varhaisemmassa vaiheessa. Mutta hy-
vä, että nyt olemme tässä. 

Kehittyvä teknologia takaa yhä enemmän mahdollisuuksia meille, mutta kysymys on
myös siitä, riittääkö aika, riittääkö se tahti, jolla uudet teknologiat otetaan eri puolilla maa-
palloa käyttöön, ja otetaanko niitä riittävän isolla kapasiteetilla käyttöön.

Puhemies! Haluaisin kysyä vielä ministeriltä tästä kotimaisesta tilanteesta ja nimen-
omaan näiden koulutus- ja innovaatioleikkausten suhteesta tähän isoon kysymykseen. Ko-
tikaupungissani Jyväskylässä VTT:llä vieraillessani olin kyllä surullinen siitä, että heillä-
kin on paljon erilaista tuotekehittelyä ja tutkimustoimintaa näihin asioihin liittyen mutta
valitettavasti resurssit siihen (Puhemies koputtaa) ovat liian vähäiset. Miten vastaatte heil-
le?

14.41 Ari Torniainen kesk (vastauspuheenvuoro): Arvoisa rouva puhemies! Pariisin so-
pimus on iso askel kohti vähäpäästöistä yhteiskuntaa ja elämää. Pariisin sopimus on kyllä
merkittävä, se täytyy tunnustaa, vaikkakin sopimus on luonteeltaan tavallaan sekasopi-
mus, joka sisältää sekä EU:n että sen jäsenvaltioiden toimivaltaan kuuluvia määräyksiä.
Maailmanlaajuiset ilmastotoimet ovat todella tärkeitä myös meille suomalaisille. Tämä so-
pimus on suuri mahdollisuus Suomelle, suomalaiselle osaamiselle, tuotekehitykselle ja
viennille, ja tämä pitää ottaa myös suurena mahdollisuutena. Tämä voi myös olla iso askel
uusille rakentamisen, asumisen ja liikenteen ratkaisuille. Tietysti tämä on sopimus, mutta
käytännön toimenpiteet vasta antavat ne lopulliset ratkaisut. Arvoisa ministeri Rehn, mi-
ten te itse näette, mikä mahdollisuus tämä on suomalaiselle yrittämiselle ja yrityksille sekä
viennille tulevaisuudessa?

14.42 Hanna Sarkkinen vas (vastauspuheenvuoro): Arvoisa puhemies! Pariisin ilmasto-
sopimuksen hyväksyminen on todellakin historiallinen hetki ja se on myös toivottu osoitus
kansainvälisen yhteisön päätöksentekokyvystä. Ilmastonmuutos on ihmiskunnan suurin
uhka, ja ensimmäistä kertaa tuntuu nyt siltä, että sen pysäyttämiseen on olemassa mahdol-
lisuuksia ja todellista tahtotilaa. Olen kuitenkin huolissani siitä, olemmeko Suomessa täy-
sin ymmärtäneet, mitä ilmastonmuutoksen torjuminen meiltä vaatii ja mitä se edellyttää
käytännössä. Taloutta, tuotantoa, kulutusta ja koko elämäntapaa pitää muuttaa ilmastoys-
tävällisempään suuntaan. Se edellyttää panostuksia energiatehokkuuteen, uusiutuvaan
energiaan ja päästövähennyksiin kaikilla sektoreilla, myös asumisessa, liikenteessä ja ruu-
10



Pöytäkirjan asiakohta PTK 102/2016 vp
antuotannossa, ja se edellyttää myös ilmastolle haitallisten tukien vähentämistä. Meidän
tehtävämme on pysäyttää ilmastonmuutos nyt. Se ei voi enää odottaa. Se on meidän histo-
riallinen velvollisuutemme. Erittäin paljon painoarvoa on tulevalla energia- ja ilmastostra-
tegialla, ja haluan kysyä: onko se linjassa Pariisin vaatimusten kanssa?

14.43 Krista Mikkonen vihr (vastauspuheenvuoro): Arvoisa rouva puhemies! On hie-
noa, että vihdoin Pariisissa päästiin sopuun ilmastosopimuksesta, sillä me olemme viimei-
nen sukupolvi, joka pystyy pysäyttämään tämän globaalin katastrofin eli ilmastonmuutok-
sen. Mutta ei kuitenkaan riitä vielä se, että maat ovat päässeet yhteisymmärrykseen ja on
löytynyt tahtoa siihen, että vähennetään lämpötilan nousun kasvua siihen 1,5 asteeseen,
vaan nyt tarvitaan tekoja. Suomenkin todelliset ilmastoteot ratkeavat vasta jatkossa ja aika
pitkälti täällä salissa siinä, millaisia päätöksiä me täällä teemme lainsäädännön suhteen,
millä tavalla valtio tukee eri tahoja esimerkiksi verohelpotuksin tai yritystuin — ovatko ne
sellaisia, jotka kannustavat löytämään uusia ratkaisuja ja fossiilisen energiankäytön vähen-
tämistä, vai olemmeko valmiita jatkamaan ja myöntämään teollisuudelle edelleen fossiili-
sen energian käyttöön tukia? Meillä pitäisi jatkossa kaikissa päätöksissä tehdä ilmastovai-
kutusten arviointi ja katsoa niitä ilmastonmuutoksen silmälasein.

14.45 Jani Mäkelä ps (vastauspuheenvuoro): Arvoisa puhemies! Oikeastaan ainut asia,
miten tämä sopimus voi olla hyväksyttävissä, on se, että tässä ovat nyt mukana ne suuret
saastuttajamaat eikä tässä mennä sillä tavalla niin kuin aikaisemmin, että Suomi on edellä-
kävijä ja yksipuolisesti vähentää päästöjään ja kärsii siitä menetykset omalle teollisuudel-
leen ja työpaikoilleen, niin kuin aikaisemminkin on tapahtunut. Ei ylivelkaantuneella pie-
nellä pohjoisella maalla, joka kärsii työttömyydestä, ole varaa olla edelläkävijä näissä
asioissa. Meidän täytyy nyt seurata, pitävätkö muut velvoitteensa, ja sen jälkeen mennä pe-
rässä, jos muut pitävät velvoitteensa. Minulla ei ole kunnianhimoa minkään muun suhteen
tässä asiassa kuin siinä, että suomalaisille on saatava työtä jatkossakin. Tämä kunnianhimo
tuntuu olevan joku koodisana tämän aloitteen voimakkaimmilla puolustajilla. Se on kuultu
täällä salissa monta kertaa.

14.45 Touko Aalto vihr (vastauspuheenvuoro): Arvoisa rouva puhemies! Aivan liian
usein väitetään tai pelätään, että ilmastonsuojelu on työllisyyden ja teollisuuden viholli-
nen. Asia on päinvastoin, ja annan tämän tueksi neljä pointtia: 1) jos emme pysty vähentä-
mään päästöjä merkittävästi, menetämme ne taloudellisen toiminnan mahdollisuudet, joita
ilmastonmuutoksen vastainen toiminta tarjoaa; 2) ilmastonmuutoksen torjunnan kustan-
nukset ovat pienemmät kuin ilmastokatastrofin kustannukset; 3) monet ilmastonmuutok-
sen vastaiset toimet joudutaan tekemään joka tapauksessa, eikä ole järkevää laittaa rahaa
vanhaan teknologiaan nyt, jos joka tapauksessa joudumme investoimaan uuteen, tehok-
kaampaan energiateknologiaan hetken päästä; ja tärkeimpänä 4) jos maapallon keskiläm-
pötila jatkaa nousuaan 2 asteeseen ja reilusti sen yli, on oikeastaan aika sama, mitä enää
teemme — näin siksi, että siinä vaiheessa olemme tuhonneet elinympäristömme niin pa-
hasti, että jälkiviisaus ja anteeksipyynnöt eivät enää auta.

14.46 Eeva-Maria Maijala kesk (vastauspuheenvuoro): Arvoisa puhemies! Pariisin so-
pimus on erittäin tiukka, mutta niin on kyllä meidän hallitusohjelmakin. Sen tavoitteet ovat
todella hyvät. Moni asia tuntuu näitten sopimusten jälkeen pahalta, mistä kaikesta me jou-
11



Pöytäkirjan asiakohta PTK 102/2016 vp
dumme luopumaan, mutta tavoite on erittäin tärkeä, ja sen mukaan meidän on myöskin toi-
mittava. Sopimus nimittäin pakottaa meidät hakemaan uusia teknologioita: on deadline-
päivä, johon mennessä on tehtävä muutos kaikkialla maailmassa. Tämä on erittäin hyvä
asia.

Tämä on nytten Suomelle todella suuri mahdollisuus. Tämä on mahdollisuus kehittää
energiateknologiaamme. Kävimme ympäristövaliokunnan kanssa tuolla Lappeenrannan
yliopiston toimintaan tutustumassa, ja täytyy sanoa, että meille kyllä tuotiin esille paljon
hienoja uusia mahdollisuuksia. Mutta niin on myöskin monessa muussakin yliopistossa,
monessa muussakin paikassa kehitteillä näitä asioita.

Nyt sitten kysynkin ministeri Rehniltä: minkälaisia satsauksia on työn alla, että me sai-
simme nämä uuden teknologian ratkaisut pikaisesti Suomessa käyttöön?

14.48 Anneli Kiljunen sd (vastauspuheenvuoro): Arvoisa rouva puhemies! Tästä on
helppo jatkaa, kun kyse oli Lappeenrannasta. Lappeenrannan kaupunki on myös palkittu
WWF:n ilmastopääkaupungiksi vuosina 2014 ja 2016, ja Lappeenrannassa ja Etelä-Karja-
lassa meillä läpileikkaavat kestävän kehityksen, puhtaan energian ja puhtaan ilmaston toi-
minnat ja käytännöt. Eikä pelkästään kaupungissa, vaan sitten meillä on hyödynnettävissä
Lappeenrannan yliopiston vahva energiaosaaminen, jossa on puhdas energia ja vesi ja kier-
totalous, ja ne ovat avainkysymyksiä, joidenka avulla me alueellisesti pystymme vaikutta-
maan paremman ilmaston hyväksi. Mutta me voimme myös viedä sitä osaamista ja esi-
merkkiä muille.

Nyt kysyisin ministeriltä: mitenkä paljon meidän eri kaupungit ovat sitoutuneet ja sito-
uttaneet tämmöiseen ja mahdollistaneet kaupunkilaisten tämmöisen oman toiminnan?
Elikkä me voimme kukin itse vaikuttaa siihen, mutta myös sitoutamme kaupungit toteut-
tamaan entistä puhtaampaa ympäristöpolitiikkaa.

Puhemies Maria Lohela: Pyydettyjä vastauspuheenvuoroja on täällä vielä kymmenen.
Käytetään ne kaikki, ja sitten ministeri Rehnille vähän pidempi puheenvuoro siihen lop-
puun.

14.49 Anders Adlercreutz r (vastauspuheenvuoro): Värderade talman, arvoisa puhe-
mies! Frågan om hur vi ska nå våra klimatmål handlar långt om hur vi producerar vår en-
ergi. För tio år sedan hade vi ett stort antal vindkraftstillverkare som i dag inte finns. De har
gått under eftersom det inte fanns en hemmamarknad.

  Arvoisa puhemies! Tulevaisuuden energiapaletti näyttää erilaiselta kuin miltä se näyttää
tänään. Meillä on tällä hetkellä monta toimijaa, jotka luovat ratkaisuja aurinkoenergian,
älyverkon, energian varastoinnin ongelmien ratkaisemiseksi. Ne tarvitsevat kuitenkin ko-
timarkkinoita, jotta voisivat saada niitä referenssejä, joilla sitten avataan uria vientimark-
kinoille ja otetaan sieltä osuuksia. 

Kysyisin ministeriltä: mitä hallitus aikoo tehdä, jotta luotaisiin edellytyksiä näille toimi-
joille saada jalansijaa Suomen markkinoilta?

14.50 Jari Leppä kesk (vastauspuheenvuoro): Arvoisa rouva puhemies! On erittäin hy-
vä, että Pariisin sopimus tulee voimaan, ja aivan erityisen hyvää siinä on se, että sillä on
laaja, maailmanlaajuinen kattavuus. Vain se käytännön tasolla aidosti takaa sen, että me
12



Pöytäkirjan asiakohta PTK 102/2016 vp
pystymme nämä hyvät tavoitteet saavuttamaan ilmastonmuutoksen hillinnässä. Se on ihan
selvä asia.

Siellä on monta kysymysmerkkiä jatkossa, miten asiassa käytännössä toimitaan niin,
että me nämä tavoitteet toteutamme. Yksi oleellisen tärkeä asia on teknologia, sen uudis-
taminen ja uudistuminen, ja se tarjoaa Suomelle merkittäviä mahdollisuuksia. Samaten
meille tarjoaa mahdollisuuksia meidän metsämme, missä meidän pitää pitää erityinen huo-
li siitä, että sitten kun ne mekanismit aikanaan tulevat niin maankäytön kuin myöskin taa-
kanjaon osalta, ja joista nyt ensimmäiset ovat jo tulleet, niin siellä lähdetään liikkeelle
luonnontieteellisestä taakanjaosta. Se on kaiken a ja o. Biologia pitää tässä muistaa, se ei
ole muuttunut miksikään näiden vuosituhansien aikana, ja siksi se biologinen pohja, luon-
nontieteellinen nielu, pitää olla siellä aina pohjalla.

14.51 Joona Räsänen sd (vastauspuheenvuoro): Arvoisa puhemies! Nyt todellakin olem-
me tulevaisuutemme kannalta keskeisimmän kysymyksen äärellä. Täällä on vähän käyty
keskustelua siitä, tuleeko Suomen olla etukenossa vai jälkijunassa, onko meillä kunnianhi-
moa vai eikö meillä ole, niin toivoisin, että tässä salissa kaikki me katsoisimme mieluum-
min tulevaisuuteen kuin menneisyyteen.

Tämä kysymys on keskeinen kysymys ihmiskunnan tulevaisuuden kannalta — jos me
emme tätä ratkaise, niin ei meidän tarvitse miettiä mitään muutakaan. Siksipä onkin kes-
keistä, että niitä lupauksia, mitä maailman valtiot ja Suomi mukana antoivat Pariisissa vii-
me joulukuussa, lähdemme nyt kunnianhimoisesti myös lunastamaan, koska muutenhan
tämä jää taas vain kirjaimiksi paperille, ja nyt on tämän toimeenpanon aika.

Ja täällä on hyvin puhuttu siitä, että tämä tuodessaan rajoitteita tarjoaa myös valtavasti
mahdollisuuksia. Nyt olisikin hyvä, että ministeri vähän avaisi myös näitä elinkeinopolitii-
kan mahdollisuuksia, mitä tämä puhdas teknologia, ympäristöteknologia, myös Suomelle
tuottaa myös vientimarkkinoilla.

14.52 Leena Meri ps (vastauspuheenvuoro): Arvoisa rouva puhemies! Täällä oli jossakin
puheenvuorossa huolestuneisuutta ilmeisesti perussuomalaisten ajatusmaailmasta, ja voin
ainakin omasta henkilökohtaisesta puolestani sanoa ja monien muidenkin, että me olemme
erittäin huolestuneita ilmastonmuutoksesta. Jotkut ovat sitten syy—seuraus-suhteista eri
mieltä, mutta se ei varmaan ole se kaikista tärkein asia.

Itse olen myös toivonut keskusteluun sitä, että meillä on myös tämä räjähtävä väestön-
kasvu maapallolla. Meillä oli maailman ylikulutuspäivä 8.8., eli olimme käyttäneet luon-
nonvarat jo silloin, ja tämä päivä aikaistuu koko ajan. Meillä on monta syytä: ilmaston-
muutos, lajeja kuolee sukupuuttoon. Meillä on tosi suuret ongelmat ratkaistavana, ja toi-
voisinkin, että me olisimme myös tässäkin yhdessä rintamassa emmekä lähtisi miettimään
jotain yksittäisiä kommentteja jostain. Tiedemiehet ovat erimielisiä joistakin asioista —
itse en ole tiedemies, en osaa sanoa syy—seuraus-suhteita, mutta luotan itse tällä hetkellä
vallitseviin käsityksiin.

14.53 Anne Kalmari kesk (vastauspuheenvuoro): Arvoisa rouva puhemies! Vallitseva
käsitys nimenomaan on se, että ilmastonmuutosta torjuttaessa kaikki voitamme, ja siksi on
tärkeää, että ministeri Tiilikainen teki loistavaa työtä Pariisissa ja tavoite 1,5 celsiusasteen
sisällä pysymisestä on nyt yhteinen ja se on globaali.
13



Pöytäkirjan asiakohta PTK 102/2016 vp
Sen sijaan kun olen ollut useissa kansainvälisissä kokouksissa, joissa näitä asioita on kä-
sitelty, olen huomannut, että on monia maita, EU-maitakin, joille ratifiointi on erittäin vai-
keaa. Varmasti toteuttamistapojen eri maissa täytyy ollakin erilaisia, ja siksi minusta on
tärkeää, että me Suomena pidämme tälläkin joukolla yhtenäisesti huolta siitä, että se Suo-
men toteuttamistapa — luonnonvarojen kestävä hyödyntäminen ja resurssien viisas käyt-
tö, teknologian hyödyntäminen, kaikki tämä — on vahvasti mukana mutta että puhumme
myöskin esimerkiksi siitä, minkälaisia ongelmia LULUCF:n ehdotukset tuovat meille tul-
lessaan. Sehän on ikään kuin taikalaatikko, joka ei perustu mihinkään luonnontieteeseen.
Ja meidän tulee aina huolehtia yhdessä siitä, että metsiämme voimme hyödyntää.

14.55 Katri Kulmuni kesk (vastauspuheenvuoro): Arvoisa rouva puhemies! Aika pitkä
matka on tultu kansainvälisessä yhteisössä siihen, että Pariisissa nyt saavutettiin tällainen
suuri ja kattava, kunnianhimoinenkin ilmastosopimus, josta olen äärimmäisen iloinen.
Suomen osalta Pariisin tavoitteet olisi varmasti täytetty joka tapauksessa — meillä on erit-
täin edistyksellistä energiapolitiikkaa, ilmastopolitiikkaa harjoitettu — mutta pienen poh-
joisen maan näkökulmasta on äärimmäisen tärkeää, että tämä on kansainvälisesti kattava ja
globaali ja suuret saastuttajat ovat siinä matkassa. Täytyy muistaa, että arktisena maana il-
mastonmuutoksen seuraukset ovat meille itse asiassa monin verroin vielä huolestuttavam-
pia kuin joillekin alueille.

Olisin halunnut kysyä elinkeinoministeriltä päästökauppajärjestelmään liittyen: Miten
siitä kehitettäisiin mahdollisimman globaali, koska tällä hetkellä se ei riittävässä määrin
toimi vaan ainoastaan EU-tasolla? Minkälaisista keskusteluista tähän osaisitte sanoa?

14.56 Antti Kaikkonen kesk (vastauspuheenvuoro): Arvoisa puhemies! Pariisin sopi-
mus todella on historiallinen. Pitkien neuvottelujen jälkeen saatiin aikaan kestävä ja katta-
va ratkaisu ilmastonmuutoksen torjumiseksi maailmanlaajuisesti. Tämä sopimus ei ole
täydellinen, mutta on se silti käänteentekevä turvallisemman ja kestävämmän tulevaisuu-
den rakentamisessa tuleville sukupolville. Pariisin sopimus on ensimmäinen kansainväli-
nen sopimus, joka todella huomioi sukupolvien välisen tasa-arvon ja siten meidän velvol-
lisuutemme tehdä päätöksiä, jotka ovat kestäviä myös heille, jotka eivät ole vielä edes syn-
tyneet. Ministeri Tiilikaiselle iso kiitos hänen tärkeästä panoksestaan tämän sopimuksen
aikaansaamiseksi.

Arvoisa puhemies! Sopimus on lähtölaukaus sille työlle, jota kansainvälinen yhteisö on
nyt sitoutunut tekemään yhdessä ilmastonmuutoksen hillitsemiseksi, mutta tämä on myös
meille mahdollisuus, varsinkin suomalaisille puhtaan teknologian yrityksille. Kysyntä
maailmalla kasvaa, ja on itsestämme kiinni, pystymmekö hyödyntämään tämän sopimuk-
sen myös työpaikoiksi Suomessa. Kotimaisten uusiutuvien luonnonvarojen kestävään hyö-
dyntämiseen perustuva biotalous on lupaavimpia mahdollisuuksia työpaikkoihin ja työllis-
täviin yrityksiin koko Suomessa.

Puhemies Maria Lohela:  Vielä kolme puheenvuoroa ennen ministeriä.

14.57 Sanna Marin sd (vastauspuheenvuoro): Arvoisa puhemies! Ilmastonmuutoksen
torjuminen on iso taloudellinen mahdollisuus Suomelle, ja tämä ilmastonmuutoksen torju-
minen avaa meille myös merkittäviä markkinoita puhtaiden energioiden, puhtaiden tekno-
logioiden osalta. Kuitenkin se, että me voimme hyödyntää tämän taloudellisen mahdolli-
14



Pöytäkirjan asiakohta PTK 102/2016 vp
suuden, vaatii sitä, että meidän talouspolitiikkamme, talouden ohjauskeinot ovat yhden-
suuntaisia ilmastotavoitteiden kanssa. Haluankin kysyä ministeriltä kahta asiaa:

Ensimmäinen on se, että edustaja Ihalainen on muun muassa tässä salissa esittänyt sitä,
että tämä yritystukijärjestelmä ja se kokonaisuus perattaisiin ja että katsotaan, millä tavalla
se esimerkiksi ilmastonmuutoksen torjumisen osalta vaikuttaa.

Toinen on ministeri Mykkäsen syyskuussa esittämä hiilivero. Mitä sille kuuluu? Onko
hallitus ottanut sen agendallensa? Valmistellaanko sitä vaihtoehtona nykyisellään ei kau-
hean toimivalle päästökauppajärjestelmälle?

Eli yritystukijärjestelmäkokonaisuus ja sitten tämä hiilivero: minkälaisia jatkokeskuste-
luita hallituksen sisällä on käyty?

14.58 Satu Hassi vihr (vastauspuheenvuoro): Arvoisa puhemies! Olen samaa mieltä
muun muassa edustajien Adlercreutz ja Salolainen kanssa siitä, että teollisuudelle ei pitäisi
päästökauppakompensaation nimissä antaa riihikuivaa lahjarahaa, vaan sikäli mikäli ras-
kasta teollisuutta tuetaan, tukirahat pitää osoittaa päästöjä vähentäviin investointeihin ja
myöskin kohdentaa tavalla, joka palvelee ilmastonsuojelua edistävien vientituotteiden ke-
hittämistä.

Epäjohdonmukaisena pidän myös sitä, että Suomessa moni katsoo Jäämeren pohjan alla
olevia öljy- ja kaasuvaroja dollarinkuvat silmissä, vaikka tiedämme, että valtaosa tunne-
tuista fossiilivarannoista pitää jättää maahan, jos haluamme ilmastonmuutosta hillitä.
Onko hallituksessa keskusteltu siitä, että johdonmukaisuuden vuoksi Suomen hallituksen
tulisi ohjata eläkerahastoja ja muita suursijoittajia irrottamaan varansa fossiilibisneksestä
ja myös lopettaa myötävaikuttaminen Jäämeren alla olevien fossiilivarojen hyödyntämi-
seen?

14.59 Riitta Myller sd (vastauspuheenvuoro): Arvoisa puhemies! Täällä ollaan todella-
kin hyvin yksimielisiä tämän asian osalta, ja on erittäin ilahduttavaa, että myös perussuo-
malaiset, jotka aiemmin ovat hyvin skeptisesti suhtautuneet näihin asioihin, ovat nyt mu-
kana tässä eduskunnan yhteisessä päätöksessä hyväksymässä Pariisin ilmastosopimuksen.
Tässähän ovat kaikki maat mukana, ja esimerkiksi ulkoministeri Soini on todennut hyvin
sen, että ilmastonmuutos on suora uhka kestävälle kehitykselle ja että pahimmat ongelmat
tästä koituvat köyhille alueille. Kysyisinkin arvon ministeriltä: Miten Suomi on mukana
varmistamassa, että ilmastorahoitus nyt sitten auttaa näitä kaikkein eniten kärsiviä alueita
ja siellä asuvia ihmisiä sopeutumaan ilmastonmuutokseen ja ehkäisemään sitten pakolai-
suutta, josta täälläkin oli jo kysymys? Onko meillä esimerkiksi halua kehittää päästökaup-
patuloja, kuten esimerkiksi viime hallituksessa, niin että ne olisivat mukana tässä ilmasto-
rahoituksessa?

Puhemies Maria Lohela:  Seuraavaksi sitten ministeri Rehn, 5 minuuttia tästä puhujako-
rokkeelta, olkaa hyvä.

15.01 Elinkeinoministeri Olli Rehn: Arvoisa rouva puhemies! Hyvät kollegat! Kom-
mentteja ja kysymyksiä on paljon. Kiitän tuesta tälle historialliselle sopimukselle. Tätä
mainitsivat historialliseksi muun muassa edustajat Hassi ja Kaikkonen hyvin perustein.
Kiitän myöskin asiallisesta ja eteenpäin katsovasta keskustelusta.
15



Pöytäkirjan asiakohta PTK 102/2016 vp
Kysymyksiä ja kommentteja tuli niin paljon, että vaikka puhemies myöntäisi yhtä pal-
jon aikaa kuin ministeri Rehulalle toissa viikon kyselytunnilla, joka oli minun kelloni mu-
kaan 36 minuuttia kysymyksineen ja vastauksineen, niin ihan kaikkiin en pystyisi vastaa-
maan. Mutta pyrin ryhmittelemään nämä kokonaisuuksiin ja vastaamaan sitä kautta niin
moneen kuin vain pystyn. 

Ensinnäkin, edustaja Adlercreutz samoin kuin Niinistö ja Andersson kysyivät siitä, pi-
täisikö meidän olla vielä enemmän etunojassa näiden päästötavoitteiden kanssa nyt, kun
teemme kansallista ilmastostrategiaa ja ajamme EU:ssa osaltaan tavoitteitamme. Mitä tu-
lee kysymykseen päästötavoitteiden kunnianhimosta, niin on syytä alleviivata sitä, että Eu-
roopan unioni on kansainvälistä kärkeä, kansainvälisen tason kärkeä. (Eduskunnasta: Ei
ole enää!) Vastaavasti Suomi on Euroopan unionin kärkeä. Näin pitää olla jatkossakin, ja
olennaista on se, että meillä on siihen hyvin konkreettisia näyttöjä ja konkreettisia tekoja,
ei pelkästään sitoumuksia. Nyt valmisteilla oleva kansallinen energia- ja ilmastostrategia
tulee osaltaan vastaamaan tähän huutoon, tuomaan konkreettisen näköalan siitä ja keinot
sille, miten pääsemme näihin tavoitteisiin.

Tämän lisäksi sopimukseen kuuluu viiden vuoden välein tehtävä tarkistus, ja tämä tar-
kistusmekanismi on itse asiassa koko sopimuksen pihvi. Tältä kannalta on hyvin tärkeää
se, että Euroopan unioni jo tekee lainsäädäntöä näiden tavoitteiden saavuttamiseksi, mitä
Pariisin sopimukseen on kirjattu. Monet muut ovat vasta ilmoittaneet sen tavoitteeksi. Eli
kyllä me olemme tässä mielessä kansainvälistä kärkeä, ja teemme sen paitsi sen takia, että
me pidämme ilmastonmuutoksen hidastamista äärimmäisen tärkeänä, myös sen takia, että
me katsomme, että cleantechin ja puhtaiden ratkaisujen kehittäminen on sellaista tulevai-
suuden musiikkia, joka on myöskin kilpailukyvyn ja työllisyyden kannalta aivan keskeistä.

Yhtä kaikki jatkossa on yhä tärkeämpää, että kaikki muutkin maailman maat osallistu-
vat näihin sopimuksiin, sitoutuvat niihin käytännössä ja sitä kautta tukevat kysyntää clean-
techille ja puhtaille ratkaisuille, kuten monet edustajat peräänkuuluttivat. Tämä luo kysyn-
tää suomalaisellekin cleantechille, mikä on merkittävä mahdollisuus meidän viennillem-
me, kuten muun muassa edustajat Salolainen, Torniainen, Essayah ja Myller korostivat.

Edustajat Andersson ja Marin kysyivät yritystuista. Tältä osin viittaan siihen, mitä mi-
nisteri Orpo totesi viime viikon kyselytunnilla ja mitä sen jälkeen on hallituksen kilpailu-
kykyministeriryhmässä tänään itse asiassa keskusteltu. Eli me käynnistämme valmistelun,
jonka nojalla perataan yritystuet, ja siinä tehdään yhteistyötä valtiovarainministeriön, työ-
ja elinkeinoministeriön ja muiden vastaavien ministeriöiden kesken. Samalla on hyvä
muistaa, että monilla yritystuilla on myös oma tarkoituksensa ohjata taloudellista ja tekno-
logista kehitystä. Tärkeimpiä yritystukia tässä mielessä ovat varmasti innovaatio- ja tutki-
musrahoituksen tuet samoin kuin uusiutuvan energian ja energiatehokkuuden vahvistami-
seen tähtäävät tuet. Ei niitä turhan päiten tehdä, vaan niillä on oma tarkoituksensa, jolla py-
ritään edesauttamaan nimenomaan niitä tavoitteita, joita Pariisin sopimus osaltaan vie
eteenpäin.

Edustajat Essayah ja Torniainen kysyivät cleantechistä ja monet muutkin, ja vastaavasti
edustajat Adlercreutz, Räsänen ja Leppä viennin edistämisestä. Kiteytän sen, mitä tehdään
viennin edistämisen puolella tältä kannalta. Me tarvitsemme kolmea neljää asiaa:

Ensinnäkin tarvitaan markkinat, ja tässä mielessä Pariisin sopimus on itse asiassa hyvin
tärkeä esimerkki siitä, miten eteenpäin katsova sääntely muovaa markkinoita ja luo uusia
markkinoita, tässä tapauksessa cleantechille ja puhtaille ratkaisuille.
16



Pöytäkirjan asiakohta PTK 102/2016 vp
Toiseksi tarvitaan tukea innovaatio- ja tutkimusrahoitukseen, ja tätä tullaan arvioimaan
hallituksen puolivälitarkastelun yhteydessä. Me olemme varmasti kaikki yhdessä huoles-
tuneita siitä, että meidän innovaatiorahoituksemme on laskenut jo vuodesta 2011 lähtien, ja
sen takia budjettiriihessä päätettiin perustaa työryhmä, joka arvioi ja valmistelee puolivä-
liriiheen ensi kevättalveen sitä, millä tavalla sekä korkeakoulujen että muun innovaatiora-
hoituksen vaikuttavuutta samoin kuin sen tasoa kyettäisiin kohentamaan.

Kolmanneksi kansainvälistymispalvelut ovat aivan keskeisiä yritysten kannalta, ja tässä
mielessä Team Finland kaikkine puutteineenkin on hyvin tärkeä toimija. Se tekee pääsään-
töisesti hyvää työtä. Muun muassa Tekes, Finpro, Finnvera, Tesi tekevät hyvää työtä yh-
dessä maakuntien ja ely-keskusten ja kauppakamarien kanssa. Mutta samanaikaisesti olen
hyvin tietoinen siitä kritiikistä, mitä yrittäjäkentästä kohdistuu Team Finlandia kohtaan, ja
sen takia olemme asettaneet työryhmän pari viikkoa sitten valmistelemaan Team Finlan-
din uudistamista siltä kannalta, miten se paremmin vastaa näihin asetettuihin tavoitteisiin.

Vielä on todettava se, että pilotti- ja demohankkeita tarvitaan, ja niihinkin kärkihanke-
rahoitus osaltaan kohdentuu. On vaikea myydä sellaisia palveluita ja tuotteita, joita ei edes
omassa maassa ole käytössä, ja sen takia näihin suunnataan myöskin kärkihankerahoitusta
muun muassa Tekesin ja muiden kautta erityisesti kiertotalouden, bioenergian ja yleensä
puhtaiden ratkaisujen saralla. — Kiitoksia.

Puhemies Maria Lohela: Sitten siirrytään puhujalistalla eteenpäin.

15.08 Johanna Karimäki vihr: Arvoisa puhemies! Ilmastonmuutoksen seuraukset ihmi-
sille ja luonnolle ovat katastrofaaliset, jos nykymeno jatkuu. Pariisin sopimus luo toivoa.
Se toi uuden, kunnianhimoisen lämpenemisrajan, kun nousu pyritään rajaamaan 1,5 astee-
seen. Tämä vaatii tuekseen kunnianhimoiset toimet. On kysymys siitä, että lapsilla ja hei-
dän lapsillaan on hyvä olla maapallolla, kaikille riittää ruokaa, on viljelyskelpoista maata,
luonnon monimuotoisuuden rapistuminen saadaan pysäytettyä, maailma ei kohtaisi valta-
vaa ilmastopakolaisuutta, pienet saarivaltiot eivät hukkuisi veden alle, meret eivät happa-
moituisi, kalat ja korallit selviäisivät, jääkarhut säästyisivät sukupuutolta, suomalaiset lap-
set voisivat rakentaa lumiukkoja.

Aikaa ei ole hukattavaksi, sillä globaali 1,5 asteen lämpeneminen saavutetaan jo vuonna
2024, jos päästöjä ei nopeasti leikata. Maailma on jo liki asteen lämpimämpi kuin esiteol-
lisena aikana. Korkeisiin lämpötiloihin liittyvät sääilmiöt — kuivuus, tulvat, maanvyöry-
mät ja hirmumyrskyt — ovat planeetalla lisääntyneet. Niihin on sopeuduttava ja varaudut-
tava ennakolta.

Pariisin ilmastosopimus on solmittu vuoden 2020 jälkeiselle ajalle, ja mukana on 195
maata. Sopimus astuu voimaan 4. marraskuuta. Maat sitoutuvat vapaaehtoisiin päästövä-
hennyksiin ja sitoutuvat toimittamaan päästötietojaan avoimesti. Päästölupauksesta kes-
kustellaan viiden vuoden välein. Teollisuusmaiden 100 miljardin dollarin vuosittaista il-
mastorahoitusta kehitysmaille pidetään lähtötasona, ja sen rahamäärää on pohdittava lisät-
täväksi pian.

Nykyinen EU:n päästövähennystavoite, 40 prosenttia vuoteen 2030 mennessä, ei riitä
kattamaan edes 2 asteen tavoitetta. Päästöistä täytyy leikata vähintään 60 prosenttia vuo-
teen 2030 mennessä. Suomessa 1,5 asteen tavoite on otettava tosissaan energia- ja ilmas-
tostrategiassa. Tarvitaan uusi tukijärjestelmä uusiutuvalle energialle. Ympäristölle haital-
17



Pöytäkirjan asiakohta PTK 102/2016 vp
lisia tukia on karsittava ja fossiilisista polttoaineista luovuttava. Kaikilla sektoreilla on saa-
vutettava päästövähennyksiä kiireellisesti.

Maankäyttösektoria ei ole vielä sisällytetty EU:n päästövähennystavoitteisiin, mutta
tämä tulee muuttumaan vuodesta 2020 lähtien. Komission tuore esitys kannustaa kestä-
vään metsätalouteen ja biotalouteen, sillä se pyrkii varmistamaan hiilinieluvaikutuksen py-
symisen historiallisesti samalla tasolla kuin aiemmin. Ilmastopolitiikka voi olla uskottavaa
vain, jos siinä verrataan nykytilanteen ilmastovaikutusta tulevaisuuden ilmastovaikutuk-
seen. Biomassalla on päästöjen osalta energiakäytössä nollakerroin, ja hyvä niin. Sen pääs-
töjä ei siis lasketa nykysäännöillä päästökaupan tai muun energiapolitiikan alalla. Bioener-
gia ei ole hiilineutraalia, ja metsäkato vähentää hiilinieluja. Näin ollen on loogista, että
päästöt huomioidaan maankäyttösektorilla.

EU:ssa tarvitaan myös sitova välitavoite päästöjen vähentämiselle vuodelle 2025. No-
pea päästöjen vähentäminen turvaa ilmastoa ja luontoa hallitsemattomilta muutoksilta. Il-
mastonmuutos vaikuttaa merkittävästi koko ihmiskuntaan ja kaikkiin ekosysteemeihin, jos
sitä ei torjuta kiireellisesti.

Nyt, kun maailma on herännyt ilmastonmuutoksen todellisuuteen, on valtava kysyntä
puhtaalle, energiapihille teknologialle ja uusiutuvan energian innovaatioille. Hallituksen
leikkaukset tutkimuksesta, yliopistoilta ja Tekesiltä lyövät valitettavasti korville tätä tavoi-
tetta. Myös perustutkimus on todella tärkeää. Monet uudet innovaatiot kumpuavat perus-
tutkimuksen kautta selvinneistä luonnonilmiöistä. Aina emme edes tiedä, kuinka monen
vuoden päässä mittavat sovellukset ja hyödyt ovat. Siksi tulee antaa enemmän työrauhaa
tieteentekijöille eikä kuristaa luovuutta leikkauksin.

Ilmastonmuutos on koko ihmiskuntaa koskettava uhka, jonka päästäminen karkaamaan
käsistä tarkoittaa ihmisen elinolosuhteiden, talouden ja luonnon monimuotoisuuden ro-
mahtamista. Velvollisuutemme lapsiamme kohtaan on estää tämä.

15.14 Susanna Huovinen sd: Arvoisa rouva puhemies! Täällä on jo moneen kertaan to-
dettu, kuinka historiallisen asian äärellä saamme tänään olla. Kyse on todellakin pallon pe-
lastamisesta tuleville sukupolville, eikä vähiten täällä Suomessa, missä ilmastonmuutok-
sen vaikutukset koskettavat meitä ehkä niiden joukossa, joita ne eniten maailmassa kosket-
tavat, joten tämä on meille myös kansallisesti tärkeä kysymys. Sopimus liittyy tärkeimmän
tavoitteensa lisäksi globaaliin kehityspolitiikkaan, köyhyyden ja eriarvoisuuden kitkemi-
seen. Sopimus liittyy talouteen, työllisyyteen, pakolaispolitiikkaan ja luonnon monimuo-
toisuuteen. Kun ministeri on vielä paikalla, niin toivoisin, että voisitte jatkotyössä huomi-
oida sen, että todellakin tämä laajempi kuva otetaan huomioon myös siinä vaiheessa kun
näitä toimenpiteitä kansallisesti sitten lähdetään viemään eteenpäin. 

Tuossa jo totesin debatin aikana, että täällä on paljon meitä edustajia, jotka olemme saa-
neet seurata tätä ilmastoneuvottelujen prosessia jo pidemmän aikaa, ja on todellakin ilo,
että tänään saamme olla käsittelemässä myönteistä askelta eteenpäin, sillä polku ei totises-
ti ole ollut helppo. Tuo Kööpenhaminan mahalaskukokous oli itsellenikin pettymys, kuten
täällä muutkin edustajat ovat kuvailleet, ja ei ollut mukava tulla tuosta kokouksesta kotiin
tänne eduskuntaan kertomaan, että eipä saatu juuri villoja eikä ratkaisuja aikaiseksi.

Puhemies! Tämä sopimus sisältää, niin kuin täällä on jo kerrottu moneen kertaan, myös
meille suomalaisille merkittäviä mahdollisuuksia uuden teknologian kehittämiseksi. Sa-
malla se tarkoittaa uusia markkinoita, uusia työpaikkoja, joita kipeästi toki kaipaamme.
Haluan vielä alleviivata Euroopan unionin merkittävää roolia kansainvälisen ilmastopoli-
18



Pöytäkirjan asiakohta PTK 102/2016 vp
tiikan eteenpäinviejänä, ja toivon todellakin, että EU jatkossakin näyttää mallia muulle
maailmalle ja on esimerkkinä useamman valtion yhteisistä ponnisteluista paremman ilmas-
ton puolesta. On joitakin arvioita siitä, että tämä Pariisin sopimus on osaltaan viemässä
eteenpäin myönteisiä päätöksiä myös muilla aloilla — siis Pariisin sopimuksen ulkopuoli-
silla aloilla, kuten liikenteen puolella niin lentoliikenteen kuin meriliikenteenkin osalta.
Toivoisin kyllä, että tämä sopimus nähtäisiin myös tietynlaisena momentumina viedä
eteenpäin myös näitä sopimuksen ulkopuolisia aloja paljon ripeämmin kuin tähän mennes-
sä on tehty.

Puhemies! Riskejäkin silti on: riittääkö aika, saammeko aikaiseksi riittävän nopeita toi-
mia, jotta pallo voidaan pelastaa? Nythän olemme näiden kansallisten tavoitteiden varas-
sa, ja senkin vuoksi raportoinnin ja seurannan on oltava hyvin tehokasta, ja tämä koskee
myös meitä suomalaisia. Kaiken aikaa kehittyvä teknologia, energiatehokkuuden nostami-
nen koko yhteiskunnassa sekä valtava, juuri nyt jo käynnissä oleva siirtymä kohti uusiutu-
via energiamuotoja ja hiilineutraalia yhteiskuntaa antavat kyllä hyvät lähtökohdat vastata
ilmastohaasteeseen, mutta pelko on se, että näitä teknologioita ei oteta riittävän nopeasti
riittävän monessa maassa käytäntöön. Ja jollei aika sitten riitä, jolleivät toimet riitä, uhkaa-
vat ihmiskuntaa monenlaiset, valitettavasti myös itseään ruokkivat noidankehät, jotka ai-
heuttavat osin myös pysyviä vaurioita ilmastolle ja myös ihmisille. Niinpä puhdas ilmasto
on köyhimpien paras kaveri, sillä ilmastonmuutos uhkaa eniten jo kaikkein köyhimpiä
maailmassa, ja tällä on seurauksia toki myös pakolaisuuteen. Erään arvion mukaan todel-
lakin vuonna 2050 meillä voisi olla jo 250 miljoonaa ihmistä ilmastosyiden vuoksi liik-
keellä, ja tämäkin saattaa olla varovainen arvio.

Puhemies! Vielä lopuksi tästä kansallisesta toimeenpanosta: On otettava kunnianhimoi-
nen eteneminen näissä suomalaisissakin ratkaisuissa, ja toivon todella, kuten ministeri
täällä totesi, että hallitus tuo myös konkreettisia ja riittävän ripeitä toimia meille esille.
Hyvä asia on, että myös tätä innovaatiorahoitusta tullaan arvioimaan, koska sillä on selkeä
linkki siihen, minkälaista tutkimusta ja tuotekehitystä voimme myös näissä kysymyksissä
tehdä. 

15.19 Katri Kulmuni kesk: Arvoisa puhemies! Harvoja kansainvälisiä sopimuksia on
viime aikoina hehkutettu yhtä paljon kuin Pariisin ilmastosopimusta. Ja se tulee voimaan
itse asiassa hieman alle kuukauden kuluttua, marraskuun alussa.

Ei ihme, että sopimus on saanut osakseen niin paljon suitsutusta. Onhan se oikeudelli-
sesti sitova, kattava, odotettu, välttämätön ja käänteentekeväkin. Ilmastonmuutoksen tor-
junnasta puhuttaessa usein kyseenalaistetaan yksittäisten ihmisten tai yritysten toimien
merkitys, jos valtiot eivät ole asiaan sitoutuneita. Nyt ovat, ja ne maat, jotka ratifioivat so-
pimuksen, ovat jatkossa velvoitettuja suunnittelemaan ja toteuttamaan päästövähennyksiä.
Globaali tavoite on maapallon keskilämpötilan nousun rajoittaminen selvästi alle 2 astee-
seen, mieluiten alle 1,5 asteeseen.

Suomen edun mukaista on olla vahvasti mukana ilmastotalkoissa, sillä muutokset vai-
kuttavat myös meihin. Jos viljelykausi jatkossa pitenisikin laajasti Etelä-Suomessa, ei se
kuitenkaan poista sitä, että arktisella alueella lämpötilan nousu on huomattavasti korkeam-
pi kuin maapallolla keskimäärin. Pitkällä tähtäimellä ilmaston lämpeneminen ei ole ollen-
kaan Suomen etu.

Pariisin ilmastosopimuksessa kukin maa sitoutuu itse määrittämiinsä päästövähennysta-
voitteisiin. Suomen tavoitteet ovat osa EU:ssa yhteisesti asetettuja, ja ne tulevat nyt sito-
19



Pöytäkirjan asiakohta PTK 102/2016 vp
viksi myös osana Pariisin sopimusta. Suomessa kasvihuonekaasupäästöjä aiotaan vähen-
tää 40 prosentilla vuoden 90 tasoon nähden. Uusiutuvan energian lisäämisen tavoitteissa
Suomi on jo etuajassa. Kansallinen tavoitteemme on tuottaa vuoteen 20 mennessä energi-
an loppukulutuksesta uusiutuvilla energioilla 38 prosenttia. Kuitenkin jo vuonna 14 uusiu-
tuvien osuus energiankulutuksestamme oli 39 prosenttia. Lisäksi Sipilän hallitus valmiste-
lee varsin laajoja toimia, joilla päästään Suomen tavoitteisiin luopua kivihiilen käytöstä ja
puolittaa fossiilisen tuontiöljyn käyttö tässä maassa. Kunnianhimoa ei puutu Suomelta ja
hallitukselta ilmastoasioissa.

Arvoisa puhemies! Kuten kestävän kehityksen Agenda 2030 -tavoitteiden kohdalla,
myös Pariisin ilmastosopimuksessa on tärkeää, että siihen sitoutuvat niin teollisuusmaat
kuin kehittyvätkin valtiot. Meillä ei ole varaa päästää osaa valtioista tavoitteiden ulkopuo-
lelle. Viime kuussa maailman suurimmat päästöjen aiheuttajat, Yhdysvallat ja Kiina, rati-
fioivat sopimuksen. Ja sopimuksen voimaan astuminen tarkoittaa kyllä myös erittäin mit-
tavia rahallisia panostuksia päästöttömän energian käyttöönottoon, tutkimukseen, uusiutu-
viin energioihin kaikkinensa.

Suomi oli myös erittäin merkittävässä asemassa sopimusneuvottelujen aikana osana Eu-
roopan unionia, ja kiitos kyllä kuuluu osaltaan vastuuministerillemme Kimmo Tiilikaisel-
le EU-neuvotteluvastuiden hyvästä hoitamisesta. Suomen asema sopimuksen toimeenpa-
nossa ulottuu omia tavoitteitamme laajemmalle. Suomessa on valtavan paljon puhtaiden
teknologioiden ja energiaratkaisujen osaamista, jolle tulee ilmastosopimuksen ja siihen
liittyvien tavoitteiden myötä paljon paljon uutta kysyntää, kun yhä useampi maa liittyy mu-
kaan ilmastotalkoisiin. Alan vientiyrityksille tässä on jo todella hyvä markkinarako, ja se
kyllä tulee vain kasvamaan, kunhan osaamme sitä oikein hyödyntää.

15.24 Anne Kalmari kesk: Arvoisa rouva puhemies! Tänään täällä on kehuttu Pariisin il-
mastosopimusta, mutta onpa tullut niitäkin puheenvuoroja, joissa on mietitty, kannattaisi-
ko jättäytyä vähän jälkijunaan ja katsoa ensin, mitä muut tekevät, ikään kuin antaa toisten
mennä heikoille jäille ja katsoa, että jos siellä pysytään pinnalla, niin mennään perässä. Itse
asiassa niitä jäitä ei enää ole, minne voisi sitten mennä, jos emme niitä tekoja tee. Olen ai-
van varma siitä, että kun menemme etukenossa, olemme voittajia.

Täällä on noussut myöskin esille ilmastonmuutoksen yhteys pakolaiskriiseihin, ja olen
aivan vakuuttunut siitä, olen omin silmin nähnyt jo monessa maassa seurausta siitä, mitä
tapahtuu, kun ilmastonmuutos etenee, kun maat kuivuvat. On aika murheellista katsoa Jor-
daniassa lammaslaumoja, joille ei riitä ruokaa, ja kastelujärjestelmiä, jotka on jouduttu hyl-
käämään, kun vettä ei enää niihin riitä. Armenia—Azerbaidzhan-kriisi on kriisi vedestä.
Syyrian pakolaisongelman juurisyyt ovat osin siinä, että maaseudulla ruoka ei riittänyt,
kun siellä on kuivuutta. Afrikassa eroosio valtaa pinta-aloja ja kuivuminen on todella on-
gelma. Muistan edustaja Vilkunan hyvän sanonnan, että Suomi on ainoita maita maailmas-
sa, jossa vettä ohjataan pääsääntöisesti pellolta poispäin. 

Eli ratkaisuja maapallo huutaa, ja niissä meidän kannattaa olla mukana.
Ilmastonmuutoksen torjunta muuttaa maailmaa erittäin monilta osin. Puhuin jo maata-

loudesta ja vesivaroista, mutta meidän tulee tehdä muutoksia jätteiden hyväksikäyttöön,
asumiseen, resurssiviisauteen. Tästä muuten, kun tuli Lappeenrannan kaupungin esimerk-
ki, haluan nostaa Jyväskylän resurssiviisaushankkeen esille. Siellä on monia käytännön
toimia, joilla paikalliset asukkaat ovat nimenomaan lähteneet hakemaan resurssiviisautta,
ja kaupungin kaikissa julkisissa hankinnoissa tämä resurssiviisaus näkyy. Mutta hyvä pie-
20



Pöytäkirjan asiakohta PTK 102/2016 vp
ni esimerkki siitä: ei jokaisen kerrostalossa asuvan tarvitse omistaa autoa, vaan voi olla
kimppa-auto, joka tekstarilla sitten varataan ja ovet lukittuna palautetaan. Tämä on sitä tu-
levaisuutta, jossa it:tä yhdistämällä saamme energiasäästöjä. Mutta toki myös tarvitaan
energiatehokkuutta kaikissa niissä toimissamme, mitä meillä on. 

Kiertotalous oli vahvasti jo hallitusohjelmassa esillä, ja se on yksi ratkaisu siihen, miten
voimme ilmastotekoja tehdä. Uusiutuvan energian käytön lisääminen on vahvasti hallitus-
ohjelmassa, ja uskon, että ensi vuoden aikana saamme sitten hallituksen esityksiä tästä,
kunhan ensin olemme käyneet energia- ja ilmastoselonteon tässä läpi. Meillä täytyy tehdä
muutoksia liikkumiseen ja kuljettamiseen. Itse asiassa liikennekaari mahdollistaa hyvin
paljon sitä, että voimme tulevaisuuden teknologiaa hyödyntää entistä enemmän.

Luonnon ekosysteemit tulevat muuttumaan, ja hiilinielut ovat entistä merkityksellisem-
piä. Meidän tulee Suomena ottaa kaikki se kunnia siitä, mitä me olemme tehneet sen eteen,
että meillä hiilinieluja täällä Suomessa on, ja huolehtia, kun tätä LULUCF:ää valmistel-
laan, että tämä luonnontieteellinen tutkimus otetaan huomioon eikä sieltä komission taika-
laatikosta vedellä lukuja, jotka eivät pohjaudu tieteeseen. Nimenomaan metsien- ja maan-
käytön asiat ovat niitä tärkeimpiä asioita, mihin mielestäni täytyy nyt ratifiointia tehdessä
sitten vaikuttaa.

Mutta kaiken kaikkiaan voimme olla erittäin positiivisella mielellä siinä mielessä, että
koska olimme vähän kaukaa viisaita jo hallitusohjelmaa valmistellessa ja olemme kärki-
hankkeisiin ottaneet vahvasti ne sektorit, joilla ilmastonmuutosta torjutaan, me Suomena
tulemme olemaan siellä edelläkävijöitten joukossa ja tulemme olemaan voittajia.

15.29 Pauli Kiuru kok: Arvoisa rouva puhemies! Esityksessä ehdotetaan, että eduskunta
hyväksyisi vuonna 2015 neuvotellun Pariisin sopimuksen. Sopimus on historiallinen, ja
kiitos kaikille, jotka ovat neuvotteluihin osallistuneet ja panoksensa tämän eteenpäinvie-
miseen antaneet.

Tavoitteena on kasvihuonekaasujen vakiinnuttaminen sellaiselle tasolle, ettei ihmisen
toiminnasta aiheudu vaarallista häiriötä ilmastojärjestelmään. Historiallinen tämä sopimus
on myös siksi, että siinä ikään kuin tunnustetaan se tosiasia, että ihmiskunta on viimeisellä
rannalla: On viimeinen hetki toimia. Muussa tapauksessa muutokset saattavat olla peruut-
tamattomia, minkä jälkeen enää ei ole mahdollista tehdä korjaavia liikkeitä.

Sopimus on myös linjassa viime vaalikaudella hyväksytyn Suomen ilmastolain kanssa,
jossa Suomen tavoitteeksi on asetettu vähentää päästöjä 80 prosenttia vuoden 1990 pääs-
tötasosta vuoteen 2050 mennessä.

Pariisin sopimuksen voimaantulo edellyttää, että sopimukseen on sitoutunut vähintään
55 osapuolta. Muun muassa tämä edellytetään, ja tänään tiistaina 18. lokakuuta sopimuk-
sen on ratifioinut jo 81 maata. Tähän ratifioineiden maiden joukkoon on Suomen syytä
päästä mukaan.

No, mihin tällä sopimuksella pyritään? Hallituksen esityksessä sanotaan suoraan, että ta-
voitteena on pitää maapallon keskilämpötilan nousu alle 2 celsiusasteessa, mieluiten kui-
tenkin 1,5:ssä, mihin pyritään. Jos mennään konkreettisemmalle tasolle siinä, mitä näiden
celsiusasteiden takana on, niin yksi suuri kysymys on pakolaisuus, tämän hetken yksi suu-
rimmista globaaleista haasteista. Maailmassa on arviolta 60 miljoonaa pakolaista tällä het-
kellä, ja määrä kasvaa. Kysymys on ihmisoikeuksista, naisten ja lasten asemasta ja ihmis-
kaupan estämisestä, muun muassa näistä asioista. On paljon puhuttu Suomenkin osalta sii-
tä, että on pyrittävä vaikuttamaan pakolaisuuden juurisyihin, niiden ratkaisemiseen, ja näh-
21



Pöytäkirjan asiakohta PTK 102/2016 vp
däkseni ilmastosopimus on tässä aivan keskeisessä roolissa. Lähestyn ainakin itse mielel-
läni tästä näkökulmasta ilmastosopimuksen eteenpäinviemistä. 

Pakolaisuuden taustalla on moninaisia syitä: kuivuutta, eroosiota, ruuantuotannon hei-
kentymistä ja näistä kaikista syistä johtuen muun muassa kasvavaa jännitteisyyttä, poliit-
tista epävakautta ja jopa romahtaneita valtioita. Jos mitään ei tehdä, niin vuonna 2050 pa-
kolaisia on moninkertainen määrä, erään arvion mukaan jopa 250 miljoonaa. Tämä puoles-
taan tarkoittaa kiristynyttä ilmapiiriä eri valtioiden ja eri maanosien välillä, tarvetta raken-
taa aitoja, tarvetta eristää ihmisiä toisistaan, inhimillistä hätää ja kärsimystä. Esimerkiksi
Syyrian tilanteen takana on merkittävällä tavalla pitkään jatkunut kuivuus, jonka tulokset
kaikessa karmeudessaan tällä hetkellä olemme näkemässä, mihin tämä kaikki voi johtaa.

On tärkeätä korostaa, niin kuin on korostettukin tässä yhteydessä, niitä mahdollisuuk-
sia, joita tämä sopimus tuo tutkimukselle, työpaikkojen syntymiselle, yrittämiselle ja Suo-
men viennin edistämiselle. Sopimus luo edellytyksiä ja tarpeita uusien markkinoiden avau-
tumiselle, ja Suomen luonnollisesti kannattaa olla näillä markkinoilla aktiivisesti mukana.

15.34 Hanna Sarkkinen vas: Arvoisa puhemies! Olemme ison asian äärellä, sillä ilmas-
tonmuutos on ihmiskunnan suurin uhkakuva ja sen torjuminen on aikamme suurin haaste.
Se on historiallinen velvollisuutemme. On hienoa olla nyt eduskunnassa osaltamme hyväk-
symässä Pariisin ilmastosopimusta. Ilmastosopimus ei kuitenkaan itsessään pysäytä ilmas-
tonmuutosta. Ilmastosopimus täytyy viedä jokaisen maan kansallisiin päätöksiin ja ratkai-
suihin. Ilmastonmuutoksen vaikutukset ovat tunnetusti maapallon laajuiset, mutta konk-
reettiset teot sen torjumiseksi tehdään kansallisesti ja paikallisesti.

Hallitus työstää parhaillaan uutta energia- ja ilmastostrategiaa. Paperiin ladataan paljon
odotuksia, eikä suotta, sillä se linjaa Suomen tulevaisuutta kohti vähäpäästöistä huomista.
Strategiassa tulee linjata toimenpiteitä koskien vähäpäästöistä energiajärjestelmää. Avain-
sanoja tulevaisuuden energiajärjestelmässä ovat hajautettu tuotanto, uusiutuvat energia-
muodot, kysyntäjousto, älykkäät sähköverkot, energiatehokkuus ja Euroopan laajuiset säh-
kömarkkinat. Myös asuminen, liikenne ja ruuantuotanto tuottavat paljon päästöjä. Meidän
täytyy linjata toimista parantaa vanhan rakennuskannan energiatehokkuutta, suosia ilmas-
toystävällisiä rakennustapoja, lisätä joukkoliikennettä, tukea kestävien biopolttoaineiden
ja sähköautojen lisääntymistä, suosia kasvispainotteista ruokavaliota ja vähentää ruokahä-
vikkiä.

Maankäyttö ja metsäsektori ovat Suomen kannalta olennaisia kysymyksiä. Biotalous on
Suomelle tärkeä sektori ja keino vähentää päästöjä, mutta kansallisten biotalouslinjausten
tulee perustua metsien kestävään käyttöön, korkean arvonlisän tuotteiden painotukseen ja
tieteelliseen tietoon metsänkäytön ilmastovaikutuksista. Biotaloutta voi tehdä järkevästi tai
vähemmän järkevästi, ja meidän on varmistettava, että käytämme vihreää kultaamme ta-
louden ja ilmaston kannalta järkevällä tavalla.

Arvoisa puhemies! Strategiassa tulee myös kuvata Suomen tavoitteet EU:n päästökau-
pan korjaamiseksi. Päästökauppa ei ole toiminut halutulla tavalla, eikä sillä ole tavoiteltua
ohjausvaikutusta. Toimiakseen päästöoikeuksien hinnan tulisi olla huomattavasti nykyistä
korkeampi. Suomen tulee tavoitella päästökaupan korjaamista, ja jos päästökauppaa ei saa-
da toimimaan, pitää käyttöön ottaa hiiliverot. Hiilelle pitää saada hinta. Tilanteessa, jossa
hiilidioksidipäästöille saadaan todellinen hinta, tulee myös hiilivuotoriskin mahdollisuus
todelliseksi. Sitä voi torjua asettamalla EU:n ulkorajoille hiilitullit, eli EU:n ulkopuolisille
päästöillekin asetettaisiin sitä kautta hinta. Hiilitullien tie on paljon järkevämpi ja veron-
22



Pöytäkirjan asiakohta PTK 102/2016 vp
maksajille halvempi keino torjua mahdollista hiilivuotoa kuin verovaroin maksettavat yri-
tystuet.

Toivottavasti tulossa oleva strategia kykenee lunastamaan korkeat odotukset, sillä il-
mastonmuutoksen torjumiseksi tarvitaan päämäärätietoista otetta ja vahvaa poliittista joh-
tajuutta. Me emme yksinkertaisesti voi enää aikailla.

Eduskunnassa on viime aikoina käsitelty EU-komission ehdotuksia päästövähennysta-
voitteiksi. Komission ehdotus on kunnianhimoinen, mutta ilmastonmuutoksen torjunnan
haasteellisuutta kuvastaa se, etteivät edes esitetyt kunnianhimoiset vähennystavoitteet ole
riittäviä. Todennäköisesti vuonna 2018 päästövähennystavoitteita kiristetään EU:ssa edel-
leen.

Sipilän hallituksen linja ilmastonmuutoksen torjumiseksi on päällisin puolin hyvä. Kui-
tenkin hallituksen käytännön ratkaisuista paistaa läpi, ettei ilmastonmuutoksen realiteette-
ja ole vielä täysin ymmärretty. Valitettavasti hallitus tuntuu keskittävän energiansa nyt
EU:n Suomelle asettamien päästövähennystavoitteiden minimoimiseen ja uusien tehotto-
mien yritystukien keksimiseen, sen sijaan että käytettäisiin resurssit uusien hyvien päästö-
vähennyskeinojen keksimiseen ja toimeenpanemiseen.

Arvoisa puhemies! Ilmastonmuutoksen pysäyttäminen ajoissa ei ole helppoa. Se tulee
olemaan vaikeaa jokaiselle maalle. Suomella on mahdollisuudet selvitä seuraavista vuosi-
kymmenistä voittajana, jos vain otamme uuden asenteen ilmastohaasteen voittamiseksi. Il-
mastonmuutoksen torjuminen maksaa, mutta vielä paljon enemmän maksaa ilmastonmuu-
toksen torjumatta jättäminen, niin inhimillisesti kuin taloudellisesti.

Arvoisa puhemies! Ilmastonmuutoksen torjuminen avaa myös liiketoimintamahdolli-
suuksia. Korkea osaaminen, innovaatiot ja johdonmukainen politiikka ovat ratkaisun avai-
met, joilla onnistutaan ilmastonmuutoksen torjunnassa ja synnytetään uutta, kestävää kas-
vua ja työtä. Selvää nimittäin on, että uusiutuva energia, energiatehokkuus, vihreä teolli-
suus, raaka-ainetehokkuus ja kiertotalous ovat tulevaisuuden megatrendejä, jotka antavat
edelläkävijätalouksille merkittäviä liiketoiminta- ja merkittäviä vientimahdollisuuksia.
Vaikka ilmastonmuutos on kauhea uhka, sen torjuminen on samalla myös mahdollisuus
uuteen, kestävämpään talouskehitykseen.

15.40 Mikko Kärnä kesk (vastauspuheenvuoro): Arvoisa herra puhemies! Ilmastonmuu-
toksen torjunta on tietysti tärkeä yhteinen asia, mutta hivenen ihmettelen nyt edustaja Sark-
kisen ristiriitaisia puheenvuoroja, kun syytätte hallitusta siitä, että hallitus ainoastaan pyr-
kii minimoimaan näitä tavoitteita. Te unohdatte nyt sen, että metsien hiilinielu on ollut il-
mastonmuutoksen hillinnän keinona Suomessa merkittävä ja se on merkittävä edelleen.
Omassa puheenvuorossanne myös otitte esille sen, että te näette biotalouden suurena mah-
dollisuutena, mutta nyt tästä paistaa jotenkin läpi se, että yritetään ajaa kaksilla rattailla. Eli
olisin kysynyt kyllä edustaja Sarkkiselta: näettekö te biotalouden suurena mahdollisuutena
Suomelle vai ette?

15.41 Hanna Sarkkinen vas (vastauspuheenvuoro): Arvoisa puhemies! Biotalous on
mahdollisuus Suomelle, mutta järkevästi käytettynä. Jos ajatellaan vaikkapa mäntyöljyä,
on taloudellisesti paljon järkevämpää käyttää mäntyöljy korkean jalostusasteen tuotantoon
kuin esimerkiksi vain biopolttoaineisiin. Täytyy pitää huolta siitä, että ohjaamme rajalli-
sen bioresurssin talouden kannalta mahdollisimman järkevään käyttökohteeseen, ja sen
täytyy olla meidän yhteinen intressi. Eli täytyy optimoida kaikkien metsävarojen käyttö, ja
23



Pöytäkirjan asiakohta PTK 102/2016 vp
biotalous on oikein ohjattuna iso taloudellinen mahdollisuus ja myös mahdollisuus ympä-
ristön kannalta.

Mutta sitten tästä, kun kritisoin hallitusta siitä, että on keskitytty vääriin asioihin. Kyllä
kun valiokuntakäsittelyn aikana ollaan käsitelty komission ehdotuksia, tuntuu siltä, että
painoarvo on siinä, että yritetään painaa Suomen osuus EU:n päästövähennyksistä mahdol-
lisimman pieneksi, sen sijaan että käytettäisiin (Puhemies koputtaa) energiaa päästövähen-
nysten tekemiseen.

Ensimmäinen varapuhemies Mauri Pekkarinen: Edustaja Myller, varsinainen puheen-
vuoro.

15.42 Riitta Myller sd: Arvoisa puhemies! Aivan kuten täällä Suomen eduskuntasalissa-
kin, myös globaalisti näyttäisi olevan hyvä toimintakyky viedä ilmastotavoitteita maaliin.
Kiinan ja Yhdysvaltojen jälkeen myös Euroopan unioni on ratifioinut sopimuksen. Tällä
tiellä on hyvä jatkaa ja vahvistaa edelleen niitä poliittisia ja taloudellisia ajureita, joilla uu-
sia hiilineutraaleja ja hiilen sitomiseen pohjautuvia tekniikoita, energiatehokkuutta, uusiu-
tuvaa energiaa otetaan käyttöön.

Pariisissa omaksuttiin uusi metodologia globaalin ilmastosopimuksen rakentamisessa.
Kaikki osapuolet sitoutuvat itse määrittelemiensä päästövähennystavoitteiden saavuttami-
seen. Sovittu pitkän aikavälin tavoite siitä, että maapallon lämpötila ei nouse yli 1,5 cel-
siusasteen, on kunnianhimoinen ja haasteellinen, mutta monet asiantuntijatahot kyseen-
alaistavat sen riittävyyden sen suhteen, että maapallo pysyisi elinkelpoisena kaikkialla.
Yhdistyneiden kansakuntien ympäristöjärjestö UNEP on omissa laskelmissaan päätynyt
siihen, että kaikki maailman hiilidioksidipäästöt on saatava nollaan ennen vuotta 2050, ja
tällöinkin tähän 1,5 asteen tavoitteeseen päästäisiin vain 85 prosentin varmuudella.

EU on sopinut omassa piirissään omista toimista saavuttaa Pariisin sopimuksen si-
toumukset. Tavoitteena on vähintään 40 prosentin hiilidioksidipäästöjen pudotus vuodesta
1990 vuoteen 2030. Monet tahot ovat jo tästäkin todenneet, että tämä ei riitä, EU:n tulee ki-
ristää tavoitettaan, jotta ollaan todellakin sellaisella globaalilla uralla, joka johtaa tähän 1,5
celsiusasteen tavoitteeseen. 

Ilmastotavoitteiden pitäisikin olla tasolla, joka vaatii ponnisteluja uusien toimintatapo-
jen ja uusien teknologioiden kehittämisessä. Tähän tavoitteeseen nähden EU:n 40 prosen-
tin vähennystavoite on nähty liian alhaisena. Se ei ole riittävän kunnianhimoinen siihen,
että uusia keksintöjä tehtäisiin. Sen vuoksi näitä asioita on käsiteltävä avoimesti, koska on
tärkeää Euroopan unionin sisäisen kasvun ja työpaikkojen kannalta, että EU-maat pysyvät
osaamisen kärjessä. Tämän tavoitteen tarkistuksiin onkin nyt hyvät mahdollisuudet, koska
tähän Pariisin sopimukseen elimellisenä osana kuuluu se, että sopimuksen tavoitteita tar-
kistetaan viiden vuoden välein.

EU:n sisällä on nostettava keskusteluun, onko nykyinen jako päästökauppa- ja ei-pääs-
tökauppasektoriin toimiva ja riittävän kannustava tekemään kustannustehokkaita ilmasto-
ratkaisuja. Kannusteet, kuten verot ja päästökauppakompensaation EU:n laajuiset meka-
nismit, on saatava toimimaan koko sisämarkkinoilla samaan suuntaan. Taloudellisten oh-
jauskeinojen on tuettava kunnianhimoista ilmastopolitiikkaa. EU:n vuoden 2030 ilmasto-
tavoitteita valmistellaan parasta aikaa, ja nyt olisi aika nostaa keskusteluun nämä uudet,
päivitetyt tavoitteet. Suomella tulisi olla tässä omia esityksiä. Meidän tulisi nostaa vaikka-
pa nyt keskusteluissa oleva päästökauppakompensaatio yhteisesti EU:n puntaroitavaksi,
24



Pöytäkirjan asiakohta PTK 102/2016 vp
niin että voisimme muuttaa sen niin, että se olisi nimenomaan innovaatioihin suuntautuva
pelkän yritystuen sijaan.

On myös tärkeää, että Pariisin sopimukseen liittyvä tarkistusmekanismi toteutetaan
avoimesti ja niin, että tavoitteena on tieteelliseen aineistoon perustuva realistinen politiik-
ka, jolla päästöjä vähennetään sovitun mukaisesti. Käytännössä Pariisin sopimuksen to-
teuttaminen tarkoittaa siis, että Euroopassa kaikkien kasvihuonekaasupäästöjen on oltava
nollatasossa vuonna 2050. Tämä onkin nyt tärkeää huomata Suomen omaa energia- ja il-
mastostrategiaa tehtäessä. Riittävän kunnianhimoiset ilmastotavoitteet on nähtävä Suo-
messa mahdollisuutena luoda uusia teollisessa mittakaavassa tehtäviä innovaatioita ja niin,
että myös pienille ja keskisuurille yrityksille tässä on mahdollisuuksia. Tässä mielessä se,
mitä nyt on tehty, satoja miljoonia leikattu koulutuksesta, tutkimuksesta ja innovaatioista,
ei millään lailla tue niitä mahdollisuuksia, jotka Suomella on ja pitäisi olla näissä yhteisis-
sä toimissa ilmastonmuutoksen torjumiseksi.

15.48 Lea Mäkipää ps: Arvoisa puhemies! Vielä debatin sanoin: on myönteistä, että kak-
si maailman suurinta kasvihuonekaasujen päästäjää, Kiina ja Yhdysvallat, sitoutui Pariisin
sopimukseen tänä vuonna, syyskuussa. Näiden lisäksi monet muut kansainvälisen ilmasto-
politiikan kannalta keskeiset valtiot, kuten Intia, Brasilia ja Kanada, ovat jo sitoutuneet so-
pimukseen. Yhdysvallat ei ole ratifioinut Kioton pöytäkirjaa eikä osallistunut sen ensim-
mäisen ja toisen velvoitekauden päästövähennyssitoumusten täyttämiseen ja on nyt siis en-
simmäistä kertaa mukana näissä päästövähennystoimissa. 

Esityksen tavoitteena on hankkia eduskunnan hyväksyntä Pariisin sopimukselle. Parii-
sin sopimuksen tavoitteena on pitää maapallon keskilämpötilan nousu selvästi alle
2 celsiusasteessa ja pyrkiä rajoittamaan keskilämpötilan nousu 1,5 celsiusasteeseen suh-
teessa esiteolliseen aikaan. On myös väitteitä, joidenka mukaan maapallon ilmasto ei tut-
kimuksen mukaan olisi keskimäärin noussut 19 vuoteen, vaikka hiilidioksidin määrä on
kasvanut. Mutta sopimuksella pyritään vahvistamaan sopeutumiskykyä ja ilmastokestä-
vyyttä sekä suuntaamaan rahoitusvirrat kohti vähäpäästöistä kehitystä. 

Jos ajatellaan, katsotaan, mitä tässä ilmastossa on tapahtunut, niin kyllä me tiedämme
niin Suomessa kuin muuallakin maailmassa, että Suomessa talvet ovat lämmenneet mutta
kesät eivät välttämättä ole enää niin lämpöisiä, merenpinta nousee, tulvat pahenevat jois-
sain paikoissa — ja uhkaako se näitä matalia saarivaltioita? On trooppisia myrskyjä, kui-
vuutta, ja maapallon jäätiköiden sulamista pelätään. Sehän olisi katastrofi, jos tuo Grönlan-
ti esimerkiksi sulaisi — niin on ennustettu, mutta siinähän menee vielä kymmeniätuhansia
vuosia. Sitten vesipula uhkaa tiheästi asutuilla alueilla, kuten Afrikassa ja Aasiassa, ja tie-
dämme myös käytännössä, että siellä on nälänhätää ja tulee erilaisia ongelmia, ja osaksi
tästä johtuu tämä maailman pakolaisvirta, joka ei ole loppuaksensa. Jos ajatellaan taas Suo-
mea sitten, niin kasvukausi saattaa pidentyä, ja on puhuttu myös, että merenkulku helpot-
tuu, jos sitten tuo pohjoisvirta avautuu.

Tässä esityksessä mielestäni kerrotaan taloudellisista vaikutuksista Suomelle hyvin vä-
hän. Arviot vaikutuksista Suomelle tehdään EU:n päästövähennystavoitteiden mukaisten
toimenpiteiden ja kansallisesti valittavien toimien yhteydessä. Pariisin sopimus velvoittaa
siis teollisuusmaita jatkamaan kehitysmaiden ilmastotoimien tukemista ja antamaan siitä
tietoja. Itse sopimuksessa ei kuitenkaan sanota mitään ilmastorahoituksen tasosta. Pariisin
sopimusta täydentävän osapuolikokouksen päätöksen mukaan teollisuusmaiden yhteinen
25



Pöytäkirjan asiakohta PTK 102/2016 vp
tavoite mobilisoida vuosittain noin 100 miljardia USA:n dollaria ilmastotoimiin ulotetaan
vuoteen 2025 ja siihen mennessä sovitaan sitten näistä muista tavoitteista. 

Pariisin sopimus on niin sanottu sekasopimus, joka sisältää sekä EU:n että sen jäsenval-
tioiden toimivaltaan kuuluvia määräyksiä. Niin kuin täällä jo debatissakin sanoin tästä taa-
kanjaosta, niin mielestäni tämä 39 prosentin päästötavoite on liian korkea. Suomen on voi-
tava jatkossakin päättää itse metsä- ja energiapolitiikastaan, emmekä voi sitoutua sellaisiin
sopimuksiin, jotka heikentävät maamme taloutta ja työllisyyttä. Metsä on meidän vihreää
kultaa. Jo tähänkin mennessä energiatehokasta teollisuutta on lakkautettu niin Suomesta
kuin EU-alueella ja siirretty Aasiaan vapaamman saastutuksen alueelle. Sellainen kehitys
mielestäni ei ole oikein.

Mutta, arvoisa puhemies, toivon, että kaikki olisivat tässä tasapuolisessa asemassa: ku-
ten debatissa sanoin, Suomi näitä tavoitteita yrittää noudattaa, mutta se ei auta, että täm-
möinen pieni pläntti täällä pohjoisessa maapallon kolkassa yksin yrittää tätä ilmastonmuu-
tosta lievittää, vaan sen pitäisi olla jokaisen kansan ja maanosan tahto, jos halutaan, että to-
dellista ilmastonmuutosta voitaisiin parantaa. 

15.53 Martti Mölsä ps: Arvoisa puhemies! Elämä täällä Telluksella perustuu kasvihuo-
neilmiöön, ja maapallon lämpötila perustuu energiatasapainoon. Kun ilmasto muuttuu, ta-
sapainosta poiketaan väliaikaisesti. Väitetään, että kasvihuonekaasujen lisääntyminen il-
makehässä vähentää lämpösäteilyn poistumista avaruuteen ja lämpötila nousee, kunnes ta-
sapaino uudelleen saavutetaan; oletetaan siis, että lämpenemisen perussyy ovat kasvihuo-
nekaasut, jotka pidättävät lämpöä. Tämän vuosisadan loppuun mennessä ilmakehän hiili-
dioksidipitoisuus todennäköisesti kaksinkertaistuu.

On olemassa toisenlaisiakin mielipiteitä, esimerkiksi väitetään, että aurinkopilkkujen
esiintymisellä on suuri merkitys. Historiasta löytyy esimerkkejä, kun pilkut katosivat pit-
käksi aikaa, muun muassa Maunderin minimi 1645—1715 ja toinen minimi, Daltonin mi-
nimi, 1790—1820. Kummankin minimin aikana ilmasto viileni voimakkaasti. 1600-luvun
lopulla Euroopassa koettiin niin sanotun pikkujääkauden kylmin vaihe.

Mutta johtopäätökseni on kuitenkin, että Pariisin sopimus ei ole huono vaihtoehto, kos-
ka raaka-aineita tulee käyttää säästeliäästi ja päästöjä tulee rajoittaa. Mutta Suomeen koh-
distuvia kovempia tavoitteita en voi hyväksyä. Se ei ole tasapuolista, ja kilpailukykymme
ei sitä kestä, kun suurvallat saavat toimia toisin ja tekevät toisin. Komission ehdotuksessa
Suomelle on asetettu kohtuuttoman korkea 39 prosentin päästövähennystavoite, joka tulee
toteutuessaan nostamaan suomalaisen teollisuuden kustannuksia ja näin heikentämään
alan työllisyyttä.

15.56 Hannu Hoskonen kesk: Arvoisa herra puhemies! Nyt käynnissä oleva Pariisin il-
mastosopimuksen hyväksymiskeskustelu on mielestäni ollut hyvää ja rakentavaa. Toivoi-
sin kuitenkin, että tässä keskustelussa hieman enemmän olisimme myös realismin kanssa
tekemisissä.

Pariisin sopimus sinällään on erittäin hyvä asia, ja tärkeäähän siinä on se, että kaikki joh-
tavat teollisuusmaat ovat siinä mukana. Pitää muistaa, että ilman Kiinan, Intian, USA:n,
Venäjän tai Brasilian mukanaoloa tällainen sopimus jäisi väkisin torsoksi.

Sopimus on tyypillisesti sekasopimus, joka tarkoittaa sitä, että Euroopan unionin alueel-
la käytetään tässä asiassa sekä Euroopan unionin säätämiä määräyksiä että myös kansalli-
sia määräyksiä, ne ovat myöskin mahdollisia. Tämä on hyvä asia, koska se lisää instru-
26



Pöytäkirjan asiakohta PTK 102/2016 vp
menttivalikoimaa, millä näihin päästövaatimuksiin vastataan. Ilmaston lämpenemistä voi-
daan rajoittaa eri vaihtoehdoilla, ei vain pelkästään EU-johtoisesti vaan myös kansallises-
ti. Se on äärimmäisen tärkeä asia.

Kuitenkin kylmä tosiasia maailmassa tällä hetkellä on se, että fossiiliset polttoaineet
ovat edelleen noin 30 prosenttia koko maailman energiantuotannon määrästä. Kivihiilen
käytön lisäys viime vuosina on ollut suurin piirtein yhtä suuri kuin koko uusiutuvan ener-
gian käyttö maailmassa, vesivoima pois lukien. Elikkä kivihiilen käytön lisäys on vuosit-
tain ollut suurempi kuin mitä uusiutuvaa energiaa tässä maailmassa käytetään. Tämä on
realismia. Ja kun katsoo näitä tilastoja, että miten valtava määrä uusia hiilivoimaloita tässä
maailmassa on parhaillaan suunnitteilla, niin niistä suurin piirtein puolet menee Kiinaan ja
Intiaan, reilusti yli puolet ovat uusista hiilivoimaloista Kiinassa ja Intiassa.

Ja mitä tulee esimerkiksi Japanissa tapahtuneeseen Fukushiman ydinvoimalaonnetto-
muuteen, joka johtui maanjäristyksen aiheuttamasta tsunamista, niin sen jälkeenhän Japa-
ni pisti ydinvoimalat suurimmaksi osaksi kiinni, taisi mennä peräti kaikki hetkeksi aikaa
kiinni. Kaikki se teho, mikä menetettiin sähköntuotannossa tällä keinoin, korvattiin hiili-
voimalla. Ei millään muulla kuin hiilivoimalla. Että se mitä joku Japani kuluttaa vuodessa
hiiltä, niin siinä mittaluokassa suomalaisten tekemät toimenpiteet ovat pelkkiä pieniä pisa-
roita Atlantin valtameressä. Eli mittasuhteet tässä keskustelussa ovat hieman olleet haku-
sessaan.

Suomi on Euroopan unionin mittapuussa uusiutuvan energian edelläkävijä, ja se on
myös erittäin puhtaan teknologian osaaja, kaikin tavoin. Elikkä tässä suhteessa ja ilmasto-
sopimuksen näkökulmasta suomalaisilla ei ole mitään hävettävää. Tässä voimme ihan pe-
rustellusti röyhistää rintaamme.

Suomen on huolehdittava jatkossa, ilmastopolitiikassa ja muussakin politiikassa tällä
mantereella siitä, että emme heikennä omia mahdollisuuksiamme toimia emmekä ennen
kaikkea teollisuuden mahdollisuuksia toimia tässä maassa. Esimerkiksi tässä Euroopan
unionin parhaillaan menossa olevassa päästökaupan ulkopuolisen taakan jaossa taikka sit-
ten uusiutuvan energian kestävyyskriteereissä meidän pitää puolustaa kansallista etua
mahdollisimman tehokkaasti. Ja tämän keskustelun aikana esiin noussut metsien käytön li-
säämisen mahdollisuus ja se, miten siihen suhtaudutaan, osoittaa hyvin tämän salikeskus-
telun laadun: nimittäin moni edustaja haluaa sitä, että metsien käyttöä rajoitetaan ja katso-
taan, että se on päästölähde, kun taas se biologinen totuus on se, että mitä paremmin hoi-
damme omia metsiämme, sen paremmin metsä kasvaa ja sitoo ilmakehän hiilidioksidia. Se
on biologinen tosiasia. Kuten maa- ja metsävaliokunnan puheenjohtaja Jari Leppä omassa
puheenvuorossaan sanoi, niin todellakin tämä biologinen tosiasia pitää kaikkien Euroopan
unionin jäsenmaiden tunnustaa, ja Suomen neuvottelijoiden pitää ajaa Euroopan unionissa
sellaista politiikkaa, jossa nämä tosiasiat ovat myös sopimuksen perustana. 

Ei voi olla mitään toiveita eikä mitään kuvitelmia vaan realismi siitä, että Suomen met-
sät kasvavat 105 miljoonaa mottia vuodessa, ja kun hakkuu on sitä 65 miljoonan luokkaa
tänä vuonna, niin se väli mikä siinä on, noin 40 miljoonaa kuutiota, on sitä hiilinielua, joka
jää sinne metsiin olemaan, ja jos metsät hoidetaan vielä nykyistäkin paremmin, teoreetti-
nen maksimi lienee tuolla lähellä 150:tä miljoonaa mottia, minkä Suomen metsät pystyvät
kasvamaan. Pitää muistaa se historia, mistä me olemme lähteneet liikkeelle. Toisen maail-
mansodan jälkeen Suomen metsien kasvu oli suurin piirtein 50 miljoonaa mottia. Sitten nyt
viimeisen valmistuneen valtakunnan metsien inventoinnin mukaan tämänhetkinen kasvu
on se 105 miljoonaa mottia, elikkä siinä on reilun 50 miljoonan motin lisäys, joka johtuu
27



Pöytäkirjan asiakohta PTK 102/2016 vp
nimenomaan määrätietoisista metsänhoitotoimenpiteistä, monesta monesta asiasta, joita
Suomen metsissä on viime vuosikymmeninä tapahtunut.

Jos pidämme huolen siitä tulevina vuosikymmeninä, että metsiä harvennetaan oikein,
taimikot hoidetaan hyvin ja metsiä käytetään, niin siinä tilanteessa tämä hiilinielu ei kun
kasvaa. Tämän tosiasian tunnustaminen pitäisi suomalaisten poliitikkojen päähän takoa
viimeisen päälle, että kun Euroopan unionin neuvottelupöytiin mennään, niin tässä asiassa
ei sitten tingitä yhtään. Se on meidän kansallinen etu, mutta se on myös totuus, joka ei muu-
tu siitä miksikään, katsoopa näitä sitten vihreitten tai punaisten tai minkäväristen lasien
läpi tahansa. Ei se totuus ole palanut ennenkään. Muistamani mukaan joku lehti oli sen ni-
minen aikoinaan — sitä ei voinut saunansytykkeenä käyttää, kun se ei palanut.

Mutta joka tapauksessa on tärkeää huomata kansalliset edut tässä ilmastopolitiikassa.
Suomi on tässä asiassa aivan puhtaalla paidalla liikkeellä. Olemme omat asiamme hoita-
neet hyvin. Meillä on puhdasta teknologiaa, meillä on aivan huippuhuoltotekniikkaa, meil-
lä on huippuenergiatekniikkaa ja ennen kaikkea meillä on osaamista. Ja odotan vain sitä
päivää, kun Yhdysvalloilla, joka on maailman suurin energiankuluttaja ja teknologian
huippumaa, ihan oikeasti on nyt tässä sellainen näytön paikka. Heillähän on teknologian
mahdollisuudet kaikki käytettävissä: valtava yliopistomassa siellä, valtavasti rahaa ja en-
nen kaikkea huipputekniikkaa, jolla pystytään uusiutuvaa energiaa, aurinkoenergiaa, tuu-
lienergiaa ja mitä tahansa kehittämään valtavalla nopeudella. Elikkä Yhdysvallat on tässä
kyllä aika pitkälti ratkaisevassa asemassa, kuten myös Eurooppa, mutta Yhdysvalloilla on
se etu, että siellä on se iso taloudellinen intensiteetti, mitä Euroopassa ei valitettavasti tällä
hetkellä ole.

Toivon mukaan tässä ilmastosopimuksessa pääsemme eteenpäin. Sopimus pitää ratifioi-
da totta kai, mutta tässä on pidettävä mielessä tämä kansallinen etu. Minä en jaksaisi mil-
lään hyväksyä sitä, että tällä tehdään politiikkaa ja pyritään rajoittamaan esimerkiksi koti-
maisten metsien käyttöä. Se on aivan vierasta, jos sellaista politiikkaa tehdään. Kyllä Suo-
men kansalla on oikeus hyödyntää niitä mahdollisuuksia, mitä meille on aikoinaan täällä
maapallolla annettu. Pitäähän tätä pientä plänttiä täällä pohjoisessa, pohjoisella pallonpuo-
liskolla pystyä käyttämään suomalaisten hyväksi ja suomalaisen kansan hyvinvoinniksi.

16.03 Teuvo Hakkarainen ps: Arvoisa puhemies! Tämmöisiä sopimuksia kun tehdään,
niin se on yleensä niin, että suurvallat kävelevät pikkuvaltojen ylitse, se on historiassa to-
distettu monta kertaa. Ja kyllä me Suomessa saadaan hypätä vaikka kuinka korkealle ja
lyödä tuohon karvattomaan rintaan, että täältä pesee. Se ei tämän maapallon tilannetta kyl-
lä miksikään muuta. Ongelmat ovat muualla kuin Suomessa, ja siksi tässä pikkuisen kriit-
tisesti tähän koko sopimukseen suhtaudun.

Hallitus on sitoutunut vuodelle 2030 päätetyn ilmasto- ja energiapaketin markkinaehtoi-
seen toteuttamiseen. Teollisuuden kansainvälinen kilpailukyky ja hiilivuodon torjunta ovat
ilmastopolitiikan keskeisiä lähtökohtia. Komission esitystä ei voida toteuttaa markkinaeh-
toisesti, ja se vaarantaisi teollisuutemme kilpailukyvyn sekä kiihdyttäisi EU:ssa edelleen
suomalaisen teollisuuden ulosliputusta. Eli suomeksi: Hiilivuoto kiihtyisi EU:n sisällä.
Suomalaiset työntekijät joutuisivat kilometritehtaille ja maksaisivat tästä elämysseikkai-
lusta sekä lisäveroa että korkeampaa bensan ja sähkön hintaa.

Kahden edellisen hallituksen lepsuuden johdosta suomalaisen teollisuuden kilpailuky-
vystä on uhrattu EU:n ilmastopolitiikan alttarille jo 30 prosenttia tärkeimpiin kilpailijamai-
hin nähden. Tässä on yksi keskeinen syy, miksi nyt joudutaan monesta tinkimään. Tämä tie
28



Pöytäkirjan asiakohta PTK 102/2016 vp
on nyt käyty loppuun. Suomen on puolustettava teollisuutemme kilpailukykyä EU:n ilmas-
toneuvottelupöydässä eikä oltava tahdottomana marionettina. Edustaja Hoskosella oli to-
della hyvä puhe tästä, ja täytyy kumartaa siihen suuntaan.

Arvoisa puhemies! Edustaja Terho linjasi elokuun lopulla, ettei 39 prosentin päästökau-
pan ulkopuolisten päästöjen vähennystavoite käy päinsä. Komission esitys oli hallitusoh-
jelman vastainen. Komission esitystä ei voida toteuttaa markkinaehtoisesti ilman että maan
teollisuuden kilpailukyky vaarantuu. Ylikorkea tavoite kiihdyttäisi hiilivuotoa eli suoma-
laisen teollisuuden ulosliputusta muihin maihin, mahdollisesti EU:n ulkopuolelle.

On kohtuutonta, että siinä, missä Suomen vähennystavoite on 39 prosenttia, huomatta-
vasti enemmän saastuttavien maiden tavoitteet olisivat minimaaliset: muun muassa Puo-
lan 7 prosenttia, Romanian 2 prosenttia ja Bulgarian 0 prosenttia. Niissä maissa, joissa
päästöjä vähentävät investoinnit olisivat suhteessa edullisempia, pyritään minimaalisiin
päästövähennyksiin. Niissä maissa, joissa investoinnit ovat suhteessa kaikkein korkeim-
pia, pyritään maksimaalisiin päästövähennyksiin. Perussuomalaisten eduskuntaryhmä esit-
tikin, että Euroopan jälleenrakennus- ja kehityspankki EBRD ryhtyisi rahoittamaan Puo-
lan, Romanian, Bulgarian ja muiden vastaavien ilmastoprojekteja, jotta EU:n kokonaista-
voite saataisiin toteutettua. — Kiitos.

16.08 Joona Räsänen sd: Arvoisa puhemies! Täällä salissa on tänään käyty varsin yksi-
tuumaista keskustelua Pariisin ilmastosopimuksesta, ja hyvä niin, ja todella kun tällainen
historiallinen sopimus on kyseessä. Jakaisin tätä omaa pohdintaani ehkä kahteen osaan.
Toisaalta: mikä merkitys Pariisin sopimuksella on globaalisti? Ja sitten toisaalta: mitä se
merkitsee Suomessa, ja minkälaisia toimenpiteitä se meiltä edellyttää?

On erityisen hienoa, kun tätä Pariisin sopimusta käsitellään ja todella tarkastellaan niitä
asioita, että tässä ensimmäistä kertaa päästiin konkreettiselle tasolle yhteisten tavoitteiden
ja velvoitteiden osalta. Ehkä se miinus, mikä tähän Pariisin ilmastosopimukseen liittyy, on
tämä päästövähennystavoitteiden sitovuuden puute, ja olisi toivonut, että maailman val-
tioilla olisi ollut rohkeutta myös linjata siitä. Mutta kaiken kaikkiaan kysymys ilmaston-
muutoksesta ja Pariisin ilmastosopimuksesta on kysymys sukupolvien välisestä oikeuden-
mukaisuudesta. Meillähän tämä maapallo on lainassa tulevilta sukupolvilta, ja nyt on mei-
dän vastuullamme lunastaa ne lupaukset, mitä Pariisissa maailman valtiot antoivat tulevil-
le sukupolville. On sanomattakin selvää, että näiden lupauksien lunastaminen vaatii kun-
nianhimoa ja konkreettisia toimenpiteitä meiltä kaikilta. Näin voimme päästä sopimuksen
tavoitteeseen siitä, että tämä keskilämpötilan nousu jää alle 2 asteeseen ja pyrimme pitem-
mällä aikavälillä 1,5:een. On hyvä muistaa tässä salissa, että kun puhutaan tästä lämpötilan
noususta, niin se nimenomaisesti koskettaa Suomea, koska näillä alueilla keskilämpötilan
nousu on vielä kovempaa. 

Tämän sopimuksen pihvi, minkä tässä ministerikin toi ilmi, on nimenomaan nämä väli-
arvioinnit viiden vuoden välein, missä sitten näitä toimenpiteitä tarkastellaan ja niitä voi-
daan kiristää, ei siis höllentää. On sanomattakin selvää, että kyllä tarkistusta tarvitaan, jos
näihin tavoitteisiin halutaan päästä. 

Keskeinen kysymys on todella siitä, että kaikki maat ovat mukana. Tämä on globaali ky-
symys, ja on ihan oikein, kuten täällä on todettu, että mittaluokaltaan suurimmat saastutta-
jat ovat myös keskeisimmät valtiot, jotka pystyvät ilmastonmuutosta torjumaan.

Täällä on käytetty monia hyviä puheenvuoroja siitä, mihin kaikkeen tämä ilmastonmuu-
tos vaikuttaa, ja on ihan hyvä, että täällä on nostettu esille esim. tämä pakolaisuuden juu-
29



Pöytäkirjan asiakohta PTK 102/2016 vp
risyihin puuttuminen. Kun tästäkin asiasta aika monta kertaa tässä salissa olemme keskus-
telleet, että mikäli todella haluamme turvata elämän edellytykset ihan joka puolella maail-
maa, niin se vaatii myös toimenpiteitä ilmastonmuutoksen torjumiseksi, ja näin pystymme
myös torjumaan näitä pakolaisuuden juurisyitä.

Arvoisa puhemies! Sitten se, miten tämä sopimus vaikuttaa Suomeen ja millä tavalla se
vaikuttaa meidän liike-elämään, mistä täällä on pidetty monia puheenvuoroja: 

Kysymyshän on nimenomaan tästä kansallisesta toimeenpanosta, ja tällä kansallisella
politiikalla meidän on toisaalta taattava investointivarmuus eri toimijoille, mutta myös vie-
tävä parhaalla mahdollisella tavalla näitä velvoitteita sitten omaan lainsäädäntöömme ja
toimintaamme. Tässä ilmastonmuutoksen vastaisessa työssä, missä Suomi jo nyt on hyväl-
lä uralla, ei tulisi nähdä, että kysymys on talouden ja ympäristön välisestä ristiriidasta, vaan
kysymyksestä, missä talous ja ympäristö voivat todella lyödä kättä päälle ja siitä hyötyvät
molemmat. 

Tämän sopimuksen toteuttaminen avaakin valtavia uusia mahdollisuuksia, joista täällä
on myös paljon käytetty esimerkkejä, ja niihin meidän todella pitää tarttua — kiertotalous,
biotalous, puhtaat teknologiat. On sanomattakin selvää, että tarvitsemme uusia innovaati-
oita energiantuotantoon, liikenteeseen, asumiseen ja ruuantuotantoon, ja mikäli me tartum-
me näihin mahdollisuuksiin kunnianhimoisella politiikalla, on todella mahdollista saada
näistä aloista myös uusia viennin kivijalkoja ja sillä tavalla myös lisätä työllisyyttä Suo-
messa. Tämän edellytyksenä ovat tietenkin referenssimarkkinat kotimaassa. Ilman niitä on
vaikea nähdä, että yrityksemme voivat lähteä valloittamaan kansainvälisiä markkinoita. Ja
tähän liittyen on keskeistä muistaa, että meidän yritystukijärjestelmämme pitääkin jatkos-
sa enemmän tukea uuden synnyttämistä kuin vanhan säilyttämistä. Ja oli miellyttävä linja-
us ministeriltä, että hallitus myös tätä pakettia käy läpi ja mahdollisia muutoksia siihen tuo.

Aika paljon odotuksia nyt kohdistuu hallituksen energia- ja ilmastostrategiaan, ja toivoa
sopii, että hallitus ottaa siinä sen linjan, että Suomi omalta osaltaan pitää huolen siitä, että
Pariisin sopimuksessa sovitut asiat tulevat toteutetuiksi ja lähdemme toteuttamaan niitä
etukenossa, koska kyllä se asia tässä on niin, että meillä on vain yksi maapallo ja että tässä
ei kannata paljon historiaa tutkailla vaan kannattaa ottaa rohkea ote kohti tulevaisuutta.

16.14 Ilkka Kantola sd: Arvoisa puhemies! Pariisin ilmastosopimus on kansainväliseltä
yhteisöltä merkittävä saavutus. Parhaassa tapauksessa se on historiallinen asiakirja, jonka
merkitystä aikanaan lastenlastemme lapsetkin kiittävät. Se on tähänastisista sopimuksista
uskottavin väline ilmaston lämpenemisen pysäyttämiseen. Se ei ole täydellinen tai riittävä
ratkaisu sivilisaatiomme ja planeettamme elinvoimaisuuden turvaamiseen, mutta se on
merkittävä siksi, että sopimuksen takana seisovat kaikki ilmastonmuutoksen hillinnän kan-
nalta ratkaisevassa asemassa olevat valtiot. 

Sopimuksessa kaikki osapuolet sitoutuvat päästövähennystoimin rajoittamaan maapal-
lon keskilämpötilan nousun alle 2 asteeseen. Mukana ovat myös Kiina ja Yhdysvallat sekä
Brasilia, Intia ja Kanada. Tällä on iso merkitys globaalissa taloudessa, jossa tuotanto etsiy-
tyy sinne, missä kustannukset ovat matalimmat. Kustannuksia aiheuttavat päästövähen-
nykset yhtäällä, esimerkiksi Suomessa tai Euroopassa, eivät jatkossa merkitse yhtä suurta
riskiä hiilivuodosta tai kiinailmiöstä. Jokainen tuotannonala sopimusvaltioissa joutuu
maasta riippumatta satsaamaan päästöjen vähentämiseen. 

Laaja kansainvälinen yhteisymmärrys ja sitoutuminen käytännön toimiin päästöjen vä-
hentämiseksi laukaisee valtavan kysyntäpotentiaalin puhtaalle teknologialle ja uusille
30



Pöytäkirjan asiakohta PTK 102/2016 vp
energiaratkaisuille. Tällaisille investoinneille on nyt avautumassa turvallinen ja tuottava
tulevaisuus, kun paluuta entiseen ei ole. Fossiilisiin ei ole paluuta, vaikka vielä siltä jossa-
kin näyttääkin. Tällaisia investointeja rohkaisevaa tutkimusta valtion tulee tukea. 

Pariisin sopimus rakentuu asteittain kiristyville päästövaatimuksille. Sopimuksen osa-
puolet ovat velvollisia laatimaan ja antamaan tiedoksi päästövähennystavoitteensa viiden
vuoden välein. Pariisin sopimus ei velvoita osapuolia tiettyihin numeerisiin päästövähen-
nystavoitteisiin, vaan osapuolet sitoutuvat sopimuksessa valmistelemaan, ylläpitämään ja
päivittämään omia kansallisia päästövähennystavoitteitaan. Uusien tavoitteiden on oltava
edistyneempiä aiemmin annettuihin tavoitteisiin verrattuna. Ensimmäinen päivitetty tavoi-
te tulee ilmoittaa YK:n ilmastosopimussihteeristölle vuoteen 2020 mennessä.

Se, onnistutaanko Pariisin sopimuksella pysäyttämään ilmaston lämpeneminen tavoit-
teen mukaisesti, on epävarmaa. Hallitusten välisen ilmastonmuutospaneelin mukaan on
varsin ilmeistä, että ilmaston lämpeneminen 1900-luvun puolivälin jälkeen on ihmisen ai-
heuttamaa. Tästä on tiedemiesten kesken kohtalaisen suuri, jokseenkin täysi yksimieli-
syys. Jos tähän mennessä aiotut kansalliset panokset ilmastonmuutoksen hillitsemiseen to-
teutetaan, on vaikutus päästöihin ja ilmaston lämpenemiseen merkittävä. Hallituksen esi-
tyksen perusteluissa kerrotaan, että arvioiden mukaan tähän mennessä annetuilla kansalli-
silla panoksilla päästään noin 2,7—3 asteen tasolle, kun ilmasto lämpenee, mikä on mer-
kittävä parannus entiseen 3,5—4 asteen kehityspolkuun. Siis jotain on saatu aikaan. Nämä
alustavat lupaukset eivät kuitenkaan vielä riitä, jotta globaalien päästöjen kehitys saatai-
siin enintään 2 asteen lämpenemisen mahdollistavalle polulle. Yli 2 asteen lämpenemistä
pidetään kohtalokkaana ihmisten kannalta, eliöstön kannalta, sivilisaation kannalta.

Arvoisa puhemies! Nyt ollaan selkeästi oikealla tiellä, mutta viekö se perille, riittääkö
aika, ollaanko ajoissa? Tämä on epävarmaa. Epävarmaa on myös se, miten sopimuksen
osapuolet alkavat konkreettisesti toteuttaa toimenpiteitä päästöjen vähentämiseksi. Sopi-
musten pitävyydestä voi olla eri puolilla vähän erilainen käsitys. Sopimukseen ei voi tehdä
varaumia, vaan sen allekirjoittajat sitoutuvat siihen kaikilta osiltaan — näin kerrotaan tuos-
sa hallituksen esityksessä, ja tämä on tietysti hyvä asia noin periaatteessa. Sitten kerrotaan,
että sopimusosapuoli voi kuitenkin halutessaan irtisanoa sopimuksen. 28 artikla sisältää
määräykset sopimuksen irtisanomisesta. Artiklan 1 kohdan mukaan osapuoli voi irtisanoa
sopimuksen milloin tahansa, kun on kulunut kolme vuotta siitä päivästä, jona sopimus on
tullut voimaan kyseisen osapuolen osalta. Tämäntyyppisiä epävarmuustekijöitä näissä
kansainvälisissä sopimuksissa tietysti aina on olemassa, mutta hyvä liike eteenpäin tämä
on.

Arvoisa puhemies! Mitä selvemmin ja mitä kiistattomammin ilmaston lämpeneminen
alkaa näkyä, sitä suopeammin ja vakavammin osapuolet sitoutuvat allekirjoittamansa Pa-
riisin sopimuksen noudattamiseen. Suomi on suopea, Suomi on mukava, ja hyvä niin.

16.19 Mirja Vehkaperä kesk: Arvoisa herra puhemies! Ilmastonmuutos on nyt täällä.
Kyseenalaistajia tälle väitteelle löytyy enää vähän, mutta kansainvälisten ilmastosopimus-
ten kunnianhimosta sen sijaan löytyy monenlaisia näkemyksiä, onko liian tiukkaa vai liian
höllää.

Viime joulukuussa Pariisissa solmittu ilmastosopimus velvoittaa maailman maita etsi-
mään keinoja, joilla maapallon ilmaston keskilämpötilan nousu saataisiin siis pysymään
selvästi alle 2 celsiusasteessa suhteessa esiteolliseen aikaan. Ollaan siis matkalla siihen,
että fossiilisia polttoaineita vähennetään ja jopa öljy korvataan uusiutuvilla energiamuo-
31



Pöytäkirjan asiakohta PTK 102/2016 vp
doilla. Sopimuksessa maat sitoutuivat saavuttamaan itse määräämänsä päästövähennysta-
voitteet. Tämä siis tarkoittaa sitä, että me itse kansallisesti mietimme myös keinot, millä
toimenpiteillä me kansallisesti pääsemme näihin tavoitteisiin. 

Oman maamme päästövähennystavoitteet ilmastosopimukseen liittyvistä asioista kes-
kittyvät puhtaiden ratkaisujen luomiseen, kuten vähäpäästöisiin liikenneratkaisuihin, bio-
polttoaineisiin, liikenteen ja logistiikan digitalisaatioon ja rakentamisen energiaratkaisui-
hin. Lisäksi tietysti me vaikutamme muiden jäsenvaltioiden uudistusten täytäntöönpanoon
ja hyviin käytänteihin ja esimerkkeihin, mitä me omalla osaamisella pystymme luomaan.

Suomi allekirjoitti siis tämän Pariisin sopimuksen EU:n ja sen jäsenvaltioiden kanssa.
Nyt on kyse sopimuksen ratifioinnista. On selvää, että kaikki maat eivät vielä asiaan ole
näin vihkiytyneet. 79 sopijaosapuolta on ratifioinnin tehnyt, ja sopimuksenhan on allekir-
joittanut 191 maata, joten matkaa vielä monella maalla on. Tämä tarkoittaa tällä hetkellä,
että 60 prosenttia maapallon päästöistä on ratifioitu niin sanotusti kansallisilla päätöksillä.

Ilmastosopimus, tämä Pariisin sopimuskin, luo meille uusia liiketoimintamahdollisuuk-
sia. Maassamme on muun muassa paljon kylmäosaamista. Sitä tutkitaan ja tuotekehitel-
lään hyvin paljon. 60 prosenttia maailman jäänmurtajista tehdään Suomessa, ja öljyntor-
junta ja kaikki muu, mikä kylmäosaamiseen millään tavalla liittyy, on kovaa bisnestä Suo-
messa ja Suomen rajojen ulkopuolella. Näillä investoinneilla ja tuotekehityksellä me ha-
luamme tietysti varmistaa sen, että pohjoisten alueiden elinolosuhteet turvataan ja kestäviä
ympäristöratkaisuja pystytään toteuttamaan maapallon eri kylmilläkin alueilla.

Täällä salissa on puhuttu Suomen metsistä ja hiilinieluista, ja yhdyn siihen kuoroon,
joka haluaa ja toivoo ja tahtoo päättää, että meidän metsät, hiilinielut, pysyvät kansallises-
sa lainsäädännön piirissä ja päätösvallassa. Olen siis saanut kuulla myöskin sen, että kohti
Marokon Marrakechin ilmastosopimusta mennessä pöydällä ei tule olemaan hiilinielulas-
kelmia, siis uusia sellaisia, vaan me itse pystymme tällä hetkellä miettimään ne kansalliset
toimenpiteet, millä me ilmastonmuutoksen ja ilmastosopimusten tavoitteisiin pääsemme ja
päädymme, ja toivon ja haluan nähdä, että meidän metsiä ei ainakaan valjasteta näiden so-
pimusten alle. On havaittavissa, että myöskin biomassoja tällä hetkellä tuodaan Suomen
rajojen ulkopuolelta, ja kysyn vain: kuinka kestävää taloutta tämä on, kun meillä metsää
kasvaa tällä hetkellä enemmän vuosittain kuin sitä pystymme edes kestävästi hyödyntä-
mään?

16.24 Joakim Strand r: Arvoisa puhemies! Tässä on ollut paljon hyviä ja hyvinkin yksi-
mielisiä puheenvuoroja, muun muassa edelliset edustajat Vehkaperä ja Hoskonen, enkä
lähde niitä hirveästi toistamaan. Haluan vain ihan lyhyesti vielä kiinnittää huomiota ja ko-
rostaa sitä valtavaa uuden vientiliiketoiminnan potentiaalia, mitä tähän Pariisin sopimuk-
seen liittyy. Esimerkiksi mainittakoon vaikka Vaasan seutu, jolla asuu 2 prosenttia maam-
me väestöstä mutta alueelta lähtee yli 30 prosenttia koko maan energiateknologiaviennis-
tä, ja myös muualla Suomessa on erinomaisia tämän alan esimerkkejä ja potentiaalia. Po-
tentiaaliahan on globaalisti vaikka kuinka paljon.

  Jag hoppas därför innerligt att regeringen låter de möjligheter som Parisavtalet innebär gå
som en röd tråd genom allt beslutsfattande.

  Arvoisa puhemies! On Suomen edun mukaista, että ei ainakaan tietoisesti lähdetä omilla
päätöksillä vaikka sote-säästöjen tai tutkimussäästöjen kautta heikentämään sellaisia aloja
32



Pöytäkirjan asiakohta PTK 102/2016 vp
tai alueita, joilla on suurimmat mahdollisuudet tuoda jatkossakin viennin kautta uutta ra-
haa, uusia miljardeja Suomeen hyvinvointipalveluiden rahoittamiseksi Pariisin ilmastoso-
pimuksen luomilta älykkäiden energiaratkaisujen markkinoilta. — Kiitos.

16.26 Satu Hassi vihr: Arvoisa puhemies! Haluan esittää muutaman tarkennuksen asioi-
hin, joita tässä keskustelussa on esitetty.

Edustaja Mäkipää viittasi tahoihin, jotka väittävät, ettei ilmasto ole lämmennyt 17 vuo-
teen. Todellisuudessa vuosi 2014 oli siihenastisen mittaushistorian kuumin, sen ennätyk-
sen löi vuosi 2015, ja tästä vuodesta on hyvin todennäköisesti tulossa uusi ennätysvuosi:
noin vuoden ajan jokainen kuukausi on lyönyt mittaushistorian lämpöennätyksen.

Edustaja Mölsä viittasi niin sanottuun pieneen jääkauteen ja muutamaan muuhun vii-
leään ilmastojaksoon. Kannattaa kuitenkin katsoa ilmastohistoriaa tarkemmin. Viime jää-
kauden jälkeen sinä ajanjaksona, joka on kulunut maanviljelyksen alkamisesta teollistumi-
sen aikakauden alkamiseen, viileimmän ja lämpimimmän ilmaston välinen ero ei ylittänyt
yhtä astetta. Viime vuosi sen sijaan oli jo kokonaisen asteen lämpimämpi kuin ilmasto kes-
kimäärin ennen teollistumisen alkua. Jos maapallo lämpenee yli 2 asteella, siirrymme il-
mastoon, jollaista ei ole ollut olemassa inhimillisen sivilisaation aikana eikä ylipäätänsä
koko ihmislajin olemassaolon aikana.

Edustaja Hoskonen kaipasi mukaan muun muassa Kiinaa, Yhdysvaltoja, Brasiliaa ja
Venäjää. Edustaja Hoskosen iloksi voin kertoa, että Pariisin sopimuksen ovat jo ratifioi-
neet muun muassa Kiina, Yhdysvallat, Kanada, Brasilia, Intia — kaiken kaikkiaan 81 maa-
ta.

Edustaja Hakkarainen antoi ymmärtää, että kansainvälisissä sopimuksissa ylipäätänsä
isot maat jyräävät pienet. Olen itse aikoinaan ollut neljässä kansainvälisessä ilmastoneu-
vottelussa ministerinä, ja vastaava kokemus nykyisistä kansanedustajista ministeri Tiili-
kaisen lisäksi on ainakin edustajilla Haavisto ja Ville Niinistö ja heidän lisäkseen valtio-
sihteeri Paula Lehtomäellä. Uskon, että meidän kaikkien kokemus on se, että osana EU-
maiden yhteistä neuvottelutiimiä Suomen vaikutusvalta on paljon paljon suurempi kuin se
olisi, jos neuvottelisimme ypöyksin. Silloin tosiaan voisimme joutua jyrätyksi.

Edustaja Hakkarainen arvosteli EU:n sisäistä niin sanottua taakanjakoa. Muistutan, että
siinä on kyse vain osasta päästöjä. Kaikissa EU-maissahan sama yhteinen päästövähennys-
tavoite koskee raskasta teollisuutta, joka on päästökaupan alaisuudessa, kuten myöskin
sähköntuotanto. Eli tämä niin sanottu taakanjako koskee vain päästökaupan ulkopuolisia
sektoreita, kuten liikennettä ja maataloutta. Muistutan myös siitä, että aikoinaan Kioton so-
pimuksessa Suomi sai EU:n sisällä helpotetun tavoitteen: kun EU kokonaisuutena lupasi
Kiotossa vähentää päästöjä 8 prosenttia, Suomen velvoite oli 0 prosenttia verrattuna vuo-
den 90 tasoon.

Monet edustajat ovat korostaneet tässä sukupolvien välistä oikeudenmukaisuutta, ja ai-
van oikein. Kyse ei ole pelkästään syntymättömien sukupolvien tulevaisuudesta. Vuosi
2050 on nykypäivän työikäisten ihmisten elinaikaa, ja vuosi 2100 on nykypäivän pikkulas-
ten elinaikaa.

Arvoisa puhemies! Meidän tulisi lopettaa peruutuspeiliin katsominen. Pariisin sopimus
voi olla ihmiskunnan tulevaisuudelle vastaava merkkipylväs ja tiennäyttäjä kuin meille
suomalaisille ja suomalaiselle hyvinvointivaltiolle on vuonna 1903 SDP:n hyväksymä
Forssan ohjelma, joka viitoitti tietä sille, mitä Suomi on nyt. Pariisin sopimuksen toimeen-
panossa pitää keskittyä todellakin siihen, miten lyömme kaksi kärpästä yhdellä iskulla, mi-
33



Pöytäkirjan asiakohta PTK 102/2016 vp
ten vauhditamme toimia ilmastonmuutoksen hillitsemiseksi ja samalla kehitämme ratkai-
suja, jotka ovat käyttökelpoisia koko maailmassa, ja samalla luomme uusia työpaikkoja.

Aivan lopuksi haluan todeta, että olen hyvin iloinen siitä laajasta tuesta, jota tässä kes-
kustelussa on esitetty Pariisin sopimuksen ratifioinnille.

16.30 Lea Mäkipää ps (vastauspuheenvuoro): Arvoisa puhemies! Haluan vain edustaja
Hassille korjata sen, että minä en väittänyt, että maapallon lämpötila ei ole noussut 19 vuo-
teen, vaan sanoin, että jotkut tahot väittävät. Sen verran tiedän kyllä, että 40 vuoden aikana
lämpötila on noussut sanotaan nyt noin puolen asteen verran. Että tämä tulee tuonne kirjoi-
hin korjatuksi. (Satu Hassi: Juuri näin!)

16.31 Mikko Kärnä kesk (vastauspuheenvuoro): Arvoisa herra puhemies! Me kaikki
varmasti tunnustamme — ja tässä salissa on käyty keskustelua siitä — että tällä Pariisin il-
mastosopimuksella on kiire, ja tällä sopimuksellahan osapuolet sitoutuvat itse määrittele-
miensä päästötavoitteiden saavuttamiseen. Tämä Suomen 39 prosentin päästövähennysta-
voite on kieltämättä kunnianhimoinen, mutta uskon, että siihen voidaan päästä tekemällä
tämän asian kanssa hyvää yhteistyötä.

On kuitenkin täysin selvää tässä eniten puhuttaneessa kokonaisuudessa näistä metsistä,
että metsien kestävän käytön on oltava mahdollista nyt ja tulevaisuudessa. Edustaja Veh-
kaperän tavoin olen aivan samaa mieltä siitä, että nämä hiilinielut on pidettävä kansallises-
sa päätösvallassa. Me emme voi ulkoistaa sitä päätöksentekoa minnekään muualle.

Yhdyn myös monen edustajan näkemykseen siitä, että maapallo on pyrittävä jättämään
paremmassa kunnossa tuleville sukupolville kuin missä olemme sen itse saaneet, ja näen,
että nyt me emme nimenomaan katsele sinne peruutuspeiliin vaan meillä on tiukasti se kat-
se siellä horisontissa ja tulevaisuudessa.

16.32 Hannu Hoskonen kesk (vastauspuheenvuoro): Arvoisa puhemies! Aivan kuten
omassa puheenvuorossani totesin, olen hyvin iloinen siitä, että Yhdysvallat, Kiina, Brasi-
lia, Venäjä, Intia — nämä suurvallat, jotka käyttävät valtavasti kivihiiltä energiantuotan-
toon — ovat mukana. Totesin puheenvuorossani niiden olevan mukana ja olen siitä hyvin
huojentunut. Edustaja Hassilla on hieman väärää tietoa, tai ehkä hän ei niin huolellisesti
kuunnellut tätä puheenvuoroani. Mutta tosiasia on kuitenkin se, että Yhdysvallathan tässä
ratkaisee teknologian ansiosta. Heillä on maailman johtava teknologia erilaisilla tutkimus-
aloilla. Massachusettsin teknologiainstituuttihan on tunnettu paikka, missä kaikki tällaiset
hienot keksinnöt on tähän maailmaan keksitty. Kiina tulee siihen mukaan, samoin tulee In-
tia mukaan.

Mutta on syytä muistaa ja olla realisti näissä asioissa, hyvät ystävät, hyvät edustajakol-
legat, että viime vuonna maailmalla lähti enemmän uusia hiilivoimaloita käyntiin ja ne
käyttävät enemmän hiiltä kuin uusiutuvan energian käyttö oli viime vuonna vähennettynä
vesivoimalla. Elikkä tämä on realismia, että emme saa lähteä haihattelun tielle vaan että me
käytämme omia metsiämme tehokkaasti ja teemme niistä suomalaisille uutta elintasoa.
(Puhemies koputtaa) Ei sillä keinoin, että teemme uusia rajoituksia, vaan uusia mahdolli-
suuksia.

Ensimmäinen varapuhemies Mauri Pekkarinen:  Puhujalistaan.
34



Pöytäkirjan asiakohta PTK 102/2016 vp
16.33 Petri Honkonen kesk: Arvoisa herra puhemies! Jos jostakin asiasta olen viime ai-
koina iloinnut, niin erittäin paljon siitä, että Pariisin ilmastosopimus nyt todellakin etenee
ja lähes 95 prosenttia maailman maista on nyt sitten sitoutunut tähän sopimukseen ja näi-
hin päästövähennystavoitteisiin. Täytyy todellakin toivoa, että sopimuksessa nyt sitten on-
nistutaan myöskin valvomaan näiden maiden nimeämien päästövähennystavoitteiden to-
teuttamista.

On erittäin tärkeätä, että ilmaston lämpeneminen pysähtyy tai että sitä pystytään tämän
sopimuksen myötä nyt sitten hidastamaan. Moni kansainvälinen kriisi nyt ja tulevaisuudes-
sa lähtee ilmaston lämpenemisen aiheuttamista ongelmista. Nyt on paljon puhuttu tämän
Syyrian kriisin yhteyksistä ilmastonmuutokseen. Tästäkin syystä on erittäin tärkeätä glo-
baalin vastuunkannon kannalta, että pyrimme tätä isoa, koko ihmiskuntaa koskevaa ongel-
maa nyt sitten hoitamaan, ja sille kyllä kaikki kiitos.

Suomen kohdalta nyt tässä keskustelussa on puhuttanut tietysti tämä EU:n varsinainen
soveltaminen ja se, kuinka EU sitten omalla lainsäädännöllään velvoittaa jäsenmaat toteut-
tamaan näitä tavoitteita, ja tässä nimenomaisesti tämä maankäyttösektorin suhde taakanja-
kosektoriin. Olen samaa mieltä tässä keskustelussa käytettyjen puheenvuorojen kanssa sii-
tä, että meidän pitää pyrkiä tunnustamaan metsänhoidon merkitys myöskin sitten näiden
hiilinielujen kasvamiselle, ja siitä toki Luonnonvarakeskuksella on myös näyttöä.

Arvoisa puhemies! Totean vielä lopuksi sen, että tällä on myöskin suhteessa Sipilän hal-
lituksen ohjelmaan monia suotuisia vaikutuksia. Hallitusohjelman toteuttamista ajatellen
hiilen käyttöä tullaan vähentämään (Puhemies koputtaa) ja se tulee loppumaan, öljyn käyt-
töä tullaan vähentämään ja monien uusiutuvien raaka-aineiden käyttöä varmasti tullaan li-
säämään. (Puhemies koputtaa) Sillä tavalla pyritään myöskin hallitusohjelman täytäntöön-
panoon tämän ilmastosopimuksen kautta. Siitä myöskin kaikki kiitos, ja hyvät toiveet sen
toteutumiseksi.

16.36 Hannu Hoskonen kesk: Arvoisa herra puhemies! Pari asiaa jäi vielä sanomatta. 
Ensimmäinen on se, että tämä ilmastokeskustelu, joka on virinnyt tästä Pariisin sopi-

muksesta, on ollut hyvää ja korkeatasoista, mutta on hyvä muistaa, että se huolestuttava sä-
rö, mikä tässä keskustelussa on ollut, on se, että tällä ilmastopolitiikalla on ihan selkeästi
joillakin tahoilla haluttu hyökätä sen kimppuun, että Suomen metsiä ei saisi käyttää. Jois-
sakin piireissä, joidenkin edustajienkin puheenvuoroissa on käynyt selvästi ilmi se tavoite,
että pyritään hakemaan rajoitteita suomalaiselle metsien käytölle sen takia, että ne muka
olisivat hiilinieluja tai hoitamalla metsiä niistä hiilinielut eivät sitten toteutuisi. Tämähän ei
pidä paikkaansa. Niiden edustajien, jotka tällaisia mielikuvituksellisia ajatuksia päässään
pyörittelevät, olisi syytä tunnustaa tosiasiat. Jos metsät hoidetaan hyvin, harvennushak-
kuut tehdään ajallaan ja myös uskalletaan metsät uudistaa, rakentaa puutaloja, käyttää yhä
nykyaikaisempia menetelmiä — puustahan saa valmistettua vaikka puukomposiittia, joka
tulevaisuudessa varmasti syrjäyttää muovinkin — tämä olisi sitä parasta ympäristöpolitiik-
kaa, mitä tämä maa pystyy koskaan tekemään. 

Meillä on tällä hetkellä suurissa metsäteollisuusyhtiöissä valtavat tutkimusprojektit,
joilla tutkitaan nimenomaan esimerkiksi muovin korvaamista kotimaisilla, uusiutuvilla
raaka-aineilla, puusta tehtävillä erilaisilla materiaaleilla, joista voidaan valmistaa vaikka
muovipussin korvikkeet. Tällä hetkellä maailman merien suurin ongelma on valtavat mää-
rät muovia, mitkä meressä vellovat. Jokainen merenrannalla kävellyt ihminen tietää sen.
Muovia on joka paikassa, ja se on koko meidän ravintoketjumme valtava ongelma. Se on
35



Pöytäkirjan asiakohta PTK 102/2016 vp
meidän yksi suurimpia ympäristöongelmia. Jos ja kun nämä saadaan korvattua uusiutuvil-
la materiaaleilla, kuten suomalaisesta puusta valmistettavilla aineilla, kelmuilla, mitä niitä
nyt onkaan — ihan kaikkea en edes tunne, mutta hyvä ystäväni tämän projektin piirissä te-
kee koko ajan töitä ja edistys on hurjaa — meillä on valtavasti mahdollisuuksia. Älkääm-
me pilatko niitä vastuuttomilla poliittisilla tavoitteilla, joiden tavoitteena on se, että metsiä
ei käytetä lisää. Ja hyvät ystävät, nämä metsät sijaitsevat suomalaisella maaseudulla. Ym-
märrän, että monta keskittämiseen pyrkivää poliitikkoa harmittaa se, että maaseudullakin
voisi vielä elää. 

Joka tapauksessa nämä metsät ovat suomalaisella maaseudulla ihan varmasti, niitä ei
sieltä siirrä kukaan minnekään, yhtä lailla kuten kaivannaisteollisuuden mahdollisuudet ja
monet muut, puhtaan pohjaveden mahdollisuudet ja niin edelleen. Jos me lähdemme sii-
hen poliittiseen pyöritykseen, jossa tavoitteena on maaseudun alasajo ja yksi keino siihen
on raaka-aineiden käytön estäminen — tähänhän moni poliittinen ryhmä pyrkii, että maa-
seutu autioitettaisiin kokonaan estämällä maan käyttö, metsän käyttö, raaka-aineiden käyt-
tö — tämä on typerintä politiikkaa, minkä mielessäni voisin kuvitella. Meidän on otettava
tässä maassa järki käteen tässä politiikassa. Emmehän me tällaisella menolla voi jatkaa,
jossa omien raaka-aineiden käyttöä rajoitetaan ja tuontitavaroilla eletään. Pariisin sopimus
tarjoaa siihen mahdollisuuden, että voimme tehdä näistä omista hyvistä mahdollisuuksista
myös vientituotteita.

Edustaja Joakim Strand hyvin puheenvuorossaan mainitsi tämän, mitkä mahdollisuudet
meillä on tehdä uusia tuotteita ja luoda uutta työtä tähän maahan. Ne kilpailukykytavoit-
teet, mitkä itse olemme hallitusohjelmassamme asettaneet, eivät koskaan toteudu, jos uut-
ta emme pysty luomaan. Vanhoilla eväillä emme pärjää, muuta kuin otamme 5 miljardia
vuodessa edelleen velkaa. Se lienee tälle talolle täysin selvä, tässä talossa työtä tekeville ih-
misille, kansanedustajille ennen kaikkea. Toivon, että realismi palaa tähän taloon.

Yhtenä esimerkkinä, herra puhemies, lopuksi se, että otetaan esimerkiksi kotimaiset uu-
siutuvat polttoaineet: Tehdäänkö ne puusta, turpeesta vai mistä se tehdään? Sehän on pa-
rasta ilmastopolitiikkaa, kun fossiilisten aineiden käyttö loppuu tai vähenee olennaisesti,
onko se sitten maakaasua, onko se dieselpolttoaine, raakaöljystä valmistetut tuotteet, mitä
tahansa ne ovatkaan. Jos näitä korvataan uusiutuvista aineista tehdyllä tavaralla, niin voit-
to on valtava, ja siihenhän meidän pitää pyrkiä, ilman sarvia ja hampaita. Jos me viisaste-
lemme siitä, että onko meillä joku puun käyttö kestävää vai eikö se ole kestävää... Suoma-
laiset osaavat metsähommat parhaiten tässä maailmassa, siihen meidän ei kurssia tarvitse
kellään käydä. 

Meillä pitää olla pikkusen enemmän avarakatseisuutta ja ennen kaikkea sitä, että hyväk-
symme sen, että myös tuolla pohjan perukoilla voidaan elää. Jos me haluamme keskittää
tänne, niin se maksaa yhä enemmän. Montako miljardia lisää me haluamme maksaa tässä
maassa vielä asumistukea tai toimeentulotukea sen tautta, että keskitetään älyttömästi?
Tämä on myös biopolitiikkaa, sitä järkevää politiikkaa, mitä Suomessa pitää harjoittaa. Jos
emme käytä omia mahdollisuuksia, niin sitten otamme lisää velkaa. Sitähän tämä on. Ei
sen vaikeampaa tämä homma ole, pidetään vain järki kädessä ja otetaan ne mahdollisuudet
käyttöön, mitä Suomessa on. Osaamisesta se ei ole enää kiinni, asenteesta näköjään on. 

16.41 Teuvo Hakkarainen ps: Arvoisa puhemies! Taas oli Hoskosella hyvä puheenvuo-
ro. — Täällä on historiaan menty, jääkauteen ja kaikkeen. Mitenkähän se jääkausi olisi sit-
ten torjuttu, jos silloin vaikka edellistä jääkautta ennen olisi ollut tämmöinen sivilisaatio?
36



Pöytäkirjan asiakohta PTK 102/2016 vp
Mitenkähän tuo olisi torjuttu? Minä luulen, että ei millään keinolla. Olisi sitten vain puhut-
tu samanlaisia puheita kuin nyt, että nyt tulee semmoinen ilmaston lämpiäminen ja kaik-
kea mahdollista. Pitää olla realisti.

Tästä metsien käytöstä vielä sen verran, kun siihen hyökätään kovin paljon ja yritetään
metsäteollisuutta täältä pois ajaa ja muuta — jotkin piirit tämmöisiä koko ajan työntää tän-
ne esille: Suomen metsät ovat palaneet suurin piirtein 250 vuoden välein. Elikkä silloin ne
vanhat lahoavat metsät, jotka aiheuttivat päästöjä, paloivat ja aiheuttivat lisää päästöjä, niin
miten sitten ei tullut se ilmastonmuutos silloin, vaan se tulee nyt, kun hoidetaan metsiä eikä
ole tämmöisiä ongelmia?

Sitä minä ihmettelen, että tässä pitäisi pikkuisen katsella tätä Suomen tilannetta, eikä
koko maapalloa ruveta hoitamaan tällä nuppineulankokoisella alueella, mikä tässä maapal-
lolla on. Sillä ei ole mitään vaikutusta mitä me täällä teemme. Vaikka me saastuttaisimme
kuinka paljon, se ei vaikuta maapallon tilanteeseen. Vaikka me täällä purjehtisimme pur-
jelaivoilla, hevosilla ajaisimme ja jalan kulkisimme, sekään ei vaikuta siihen mitään, se on
niin olematon tilanne. 

Meidän pitää pitää omasta kilpailukyvystä, teollisuudesta ja varsinkin tuosta metsäteol-
lisuudesta kiinni nyt.

16.43 Riitta Myller sd: Arvoisa puhemies! En oikein usko, että sellaisella politiikalla pi-
dämme omasta kilpailukyvystämme ja osaamisestamme kiinni, jolla sanoudumme irti kai-
kesta yhteistyöstä muun maailman kanssa — siihenhän tuo puheenvuoro hyvin selkeästi
viittasi. 

En myöskään ole huomannut täällä sellaisia puheenvuoroja, jotka olisivat sillä tavalla
tyrmänneet suomalaisen puun käytön kuin täällä puhuttiin. Luonnollisesti meidän on käy-
tettävä omaa uusiutuvaa raaka-ainettamme ja mahdollisimman hyvin, sillä tavalla että sii-
nä on mahdollisimman korkea jalostusaste ja että sillä saadaan korvattua erityisesti niitä
tuotteita, joita tehdään tällä hetkellä muovista ja tietysti muuten öljystä. En usko, että kel-
lään on näihin erilaista näkökulmaa, en ainakaan tämän koko keskustelun aikana, kun olen
tätä seurannut, ole sitä kuullut.

Olen ymmärtänyt myös, että meillä kaikilla on luja luottamus tieteeseen. Eli luotetaan
siihen, että myös nämä asiat ratkaistaan sitten tutkitun tiedon kautta, ja silloin on hyvä
myöskin perustaa omat toimensa siihen. On todella tärkeätä, että esimerkiksi Itä-Suomes-
sa voidaan monipuolisesti käyttää puuraaka-ainetta, saada uusia elinkeinoja, mutta jälleen
kerran korostan, että meillä täytyy olla myös tässä riittävää kunnianhimoa, että siitä puu-
kilosta saadaan mahdollisimman paljon euroja ja sillä tavalla myöskin sitten näitä korkean
jalostusasteen työpaikkoja tuonne itäiseen Suomeen.

16.45 Satu Hassi vihr: Arvoisa puhemies! Edustaja Hoskonen ja useat muut ovat tästä
metsien käytöstä ja puun käytöstä puhuneet. Tämä on sellainen asia, missä paras ohjenuo-
ra on se, mitä tieteellinen tutkimus kertoo.

Edustaja Hoskonen viittasi esimerkiksi muovin tekemiseen puusta. Nythän todellakin
on niin, että kaikki sellaiset tuotteet, mitä voimme tehdä puusta, ovat ilmaston näkökul-
masta hiilivarastoja. Mitä pitkäaikaisempia tuotteita, sitä pitkäaikaisempia hiilivarastoja.
Esimerkiksi puutalot ovat hyvin pitkäaikaisia hiilivarastoja, huonekalut ja muut pienem-
mät puutuotteet sitten lyhytaikaisempia mutta kuitenkin hiilivarastoja ilmakehän näkökul-
masta, mikä on erittäin hyvä asia.
37



Pöytäkirjan asiakohta PTK 102/2016 vp
Sen sijaan sitten puun polttaminen on toinen asia. Se voidaan tehdä fiksusti siten, että se
on ilmaston kannalta ainakin nyt kohtalaisen hyväksyttävää, mutta voidaan tehdä myöskin
vähemmän fiksusti, ja ne ovat sellaisia asioita, missä meidän tosiaan on oltava tarkkoina ja
kuunneltava tutkijoiden neuvoja.

Edustaja Hakkarainen kyseli, miten jääkausi aikoinaan olisi torjuttu. No, tutkijat, jotka
puhuvat ilmastonmuutoksesta, eivät missään vaiheessa olekaan väittäneet, että kaikki maa-
pallon historian aikana tapahtuneet muutokset ilmastossa olisivat ihmisen aiheuttamia. Se,
että tällä hetkellä ilmastonmuutoksessa dominoivia ovat ihmisen aiheuttamat vaikutukset,
ei poista sitä, että myöskin luonnolliset tekijät, kuten vaikkapa auringon aktiivisuuden
vaihtelu, edelleen ovat olemassa. Ja kun nyt täällä mainittiin tämä pieni jääkausi, niin mai-
nitsen yhden tutkimuksen, jonka olen lukenut. Siinä esitetään semmoinen arvio, että kun
eurooppalaiset menivät Amerikan mantereelle noin vuonna 1500, niin siellä silloin euroop-
palaisten tuomiin tauteihin kuoli noin 95 prosenttia alkuperäisväestöstä, mikä tarkoittaa si-
tä, että varsinkin Etelä-Amerikassa (Puhemies koputtaa) valtavat määrät alueita, jotka oli-
vat olleet peltoja ja kaupunkeja, metsittyivät ja että tämä olisi ollut yksi seikka, (Puhemies
koputtaa) joka aiheutti sen niin sanotun pienen jääkauden.

16.48 Mikko Kärnä kesk: Arvoisa herra puhemies! Haluan todeta tässä edustaja Hassil-
le, että kyllä Suomen metsävarojen käyttö perustuu laajaan tutkimukseen, ja niitä todella
hyödynnetään kestävästi.

Yhdyn kyllä tähän edustaja Hoskosen ja edustaja Hakkaraisen huoleen siitä, että tällä
tärkeällä ja jalolla Pariisin sopimuksella pyritään nyt hyökkäämään sitä kestävää suoma-
laisen metsän hyödyntämistä vastaan. Ja se on erittäin huolestuttavaa.

Ja haluan muistuttaa kaikkia tahoja siitä, että tosiaankaan se sähkö ei tule pistorasiasta,
polttoaine ei tule huoltoasemalta, eivätkä ne rahat tule budjetista. Ja mikäli on nyt jotakin
parempia neuvoja siitä, millä tavalla suomalaisia metsävaroja tulisi hyödyntää, niin näitä
tutkimuksia ja ajatuksia tulee täällä salissa esittää. Minä en ole sellaisia kuullut ja näen, että
meillä tehdään tällä hetkellä hyvää metsäpolitiikkaa. Myös Pariisin sopimus ja hallituksen
esitys siitä mahdollistaa metsien kestävän hyödyntämisen nyt ja tulevaisuudessa.

On aivan selvää, että tämä sopimus on idealistinen. Mutta se voidaan viedä läpi silloin,
kun idealismi saa rinnalleen raakaa realismia, ja itse näen, että sitä tässä tilanteessa kaiva-
taan eikä turhaa haihattelua.

Keskustelu päättyi.

Asia lähetettiin ympäristövaliokuntaan, jolle liikenne- ja viestintävaliokunnan, maa- ja
metsätalousvaliokunnan ja talousvaliokunnan on annettava lausunto.
38


