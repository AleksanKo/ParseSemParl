















































DEM92B1.tmp.xml


Pöytäkirjan asiakohta PTK 166/2018 vp
Pöytäkirjan asiakohta 

PTK 166/2018 vp

Täysistunto

Keskiviikko 27.2.2019 klo 14.08—17.56

12. Vammaisten henkilöiden välttämättömän avun ja tuen kilpailuttamisen lopettaminen
Kansalaisaloite KAA 2/2018 vp
Valiokunnan mietintö TaVM 35/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 12. asia.
Käsittelyn pohjana on talousvaliokunnan mietintö TaVM 35/2018 vp. Valiokunta ehdot-
taa, että lakiehdotus hylätään.

Keskustelu

14.29 Martti Mölsä sin (esittelypuheenvuoro): Arvoisa rouva puhemies! Talousvalio-
kunnan mietintö kansalaisaloitteesta koskien vammaisten henkilöiden välttämättömän
avun ja tuen kilpailuttamisen lopettamista on kysymyksessä tällä kertaa.

Arvoisa puhemies! Tämän kansalaisaloitteen taustalla on ajatus siitä, että hankintalain-
säädännön mukainen kilpailuttaminen ei ole toimiva eikä inhimillisesti tai kansantaloudel-
lisestikaan kestävä tapa järjestää vammaispalveluita. Samalla vaarantuu vammaisten osal-
lisuuden toteutuminen heidän elämäänsä olennaisesti vaikuttavissa päätöksissä. Myös-
kään tarvittavia oikeussuojakeinoja ei ole käyttävissä asianomaisaseman puuttuessa.

Talousvaliokunta pitää aloitteessa esille nostettuja kysymyksiä tärkeinä ja ajankohtaisi-
na. Aloitteesta ilmenevät ongelmat edellyttävät toimivaa sääntelyä ja yhteiskunnallisesti ja
inhimillisesti kestäviä toimintamalleja. Nyt käsiteltävä kansalaisaloite on tärkeä keskuste-
lunavaus vammaispalvelujen laadun turvaamiseksi. Talousvaliokunnan arvioinnin lähtö-
kohtana on se, millä tavoin asiaa on voimassa olevassa hankintalaissa säännelty, millä ta-
voin hankintalaki mahdollistaa kansalaisaloitteen tavoitteiden toteutumisen ja aiheutuuko
aloitteesta lainsäädännön muutostarpeita.

Esityksessä ehdotetaan vammaispalvelut suljettavaksi julkisista hankinnoista ja käyttö-
oikeussopimuksista annetun lain (hankintalaki) soveltamisalan ulkopuolelle. Tätä toteutet-
taisiin lisäämällä lain 9 §:ään soveltamisalarajaus, jossa todettaisiin, että ”tätä lakia ei so-
velleta sellaisten vammaispalveluiden hankintaan, joissa on kyse vammaisten henkilöiden
välttämättömän huolenpidon ja tuen tarpeesta ja tarpeeseen liittyvistä palveluista asumi-
sessa ja jokapäiväisessä elämässä”.

Arvoisa puhemies! Vaikka voimassa oleva hankintalaki tarjoaa varsin laajan keinovali-
koiman, joka mahdollistaa vammaisten henkilöiden oikeuksien turvaamisen, tätä ei lain
soveltamiskäytännössä ole aina pystytty riittävästi toteuttamaan. Talousvaliokunta katsoo,
että tämä edellyttää nykyistä selkeämpää ja kattavampaa ohjeistusta ja neuvontaa lain so-
veltamisesta. Vammaispalveluiden järjestämisen osaamista tulee edistää valtakunnallises-
ti. Kyse ei ole vain hankintalainsäädännön mukaisten menettelyjen osaamisesta, vaan oi-
 Tarkistettu
4.0



Pöytäkirjan asiakohta PTK 166/2018 vp
kean järjestämistavan valinnasta: järjestämistapa voi olla myös muu kuin hankintalain mu-
kainen kilpailutus. 

Talousvaliokunta pitää lisäksi tärkeänä, että lainsäädännön tarjoamien oikeussuojakei-
nojen riittävyyttä selvitetään. Samassa yhteydessä tulee selvittää sosiaali- ja terveyspalve-
luja koskevan lainsäädännön muutostarpeita vammaispalveluiden laadun ja jatkuvuuden
turvaamiseksi.

Talousvaliokunta esittää näiden näkökohtien osalta sosiaali- ja terveysvaliokunnan lau-
suntoesitykseen perustuvaa lausumaa mutta katsoo, että lausumaa tulee täydentää nimen-
omaisella maininnalla sosiaali- ja terveyspalveluita koskevan lainsäädännön muutostar-
peista ja hankintoja koskevasta ohjeistuksesta. Lisäksi lainsäädäntöehdotusten laadun tur-
vaamiseksi tulee työryhmän työlle varata riittävästi aikaa. Ehdotukset tulee kuitenkin val-
mistella viipymättä. Tästä valiokunnan lausumaehdotus 1, josta kuulemme myöhemmin.

Arvoisa puhemies! Talousvaliokunta yhtyy sosiaali- ja terveysvaliokunnan arvioon sii-
tä, että vammaisten osallisuutta ja itsemääräämisoikeutta tulee vahvistaa osana asiakkaan
ja potilaan itsemääräämisoikeutta koskevan lainsäädännön valmistelua, ja esittää sosiaali-
ja terveysvaliokunnan lausunnon mukaista lausumaa asiasta. Valiokunnan lausumaehdo-
tus 2, josta kuulemme myöhemmin.

Palveluntarjoajien ja asiakkaiden yhdenvertaisuuden kannalta on tärkeää varmistaa
myös kilpailuneutraliteetin toteutuminen. Lainsäädännön, sen soveltamisen ja lupa- ja val-
vontakäytäntöjen tulee olla johdonmukaisia ja turvata sekä palveluiden laatu että tasa-ar-
voiset lähtökohdat erilaisille palveluntuottajille. Tässä tulee huomioida myös pienempien
palveluntarjoajien tosiasialliset mahdollisuudet toimia markkinoilla tasavertaisesti. Ja täs-
tä valiokunnan lausumaehdotus 3.

Arvoisa puhemies! Talousvaliokunnan päätösehdotus on, että eduskunta hylkää kansa-
laisaloitteeseen sisältyvän lakiehdotuksen ja että eduskunta hyväksyy kolme lausumaa. Ja
nyt mennään niihin lausumiin.

1. lausumaehdotus: ”Eduskunta edellyttää, että valtioneuvosto nimittää asiantuntijaryh-
män, jossa ovat mukana aloitteen tekijöiden ja vammaisjärjestöjen edustajat, arvioimaan ja
valmistelemaan viipymättä tarvittavat säädösmuutokset, joiden avulla turvataan vammais-
ten henkilöiden osallisuus ja oikeussuojakeinot heitä koskevassa päätöksenteossa. Lisäksi
asiantuntijaryhmän tulee selvittää sosiaali- ja terveyspalveluja ja hankintalainsäädäntöä
sekä niihin liittyvää neuvontaa ja ohjeistusta koskevat muutostarpeet sosiaali- ja terveys-
palvelujen, mukaan lukien Kansaneläkelaitoksen järjestämisvastuulle kuuluvien palvelu-
jen, hankintojen kehittämiseksi. Tarvittavat säädösmuutokset on annettava eduskunnalle
mahdollisimman pian.”

2. lausumaehdotus: ”Eduskunta edellyttää, että vammaisten henkilöiden itsemääräämis-
oikeutta ja osallisuutta vahvistetaan osana asiakkaan ja potilaan itsemääräämisoikeutta
koskevan lainsäädännön valmistelua.”

3. lausumaehdotus: ”Eduskunta edellyttää, että valtioneuvosto selvittää ja varmistaa
vammaispalveluiden tarjoamisen edellytyksiin, kuten toimintoja koskeviin vaatimuksiin,
liittyvän lainsäädännön tarkoituksenmukaisuuden ja siihen liittyvän ratkaisu- ja valvonta-
käytännön yhtenäisyyden palvelujen käyttäjien yhdenvertaisuuden ja palveluntarjoajien
tasavertaisten kilpailuedellytysten turvaamiseksi.”

Todettakoon vielä erikseen, että talousvaliokunnan hylkäävän päätösehdotuksen taus-
talla on hankintalaki, jonka sisällön reunaehtoja määrittävät EU:n hankintadirektiivit. Nyt
käsiteltävän aloitteen kannalta keskeistä on, että EU:n hankintadirektiivit määrittävät myös
2



Pöytäkirjan asiakohta PTK 166/2018 vp
vammaispalvelujen näkökulmasta soveltamisalan, johon hankintalainsäädäntöä on sovel-
lettava. Direktiivin mukaan sosiaalipalveluja ja muita erityisiä palveluja koskevat hankin-
tasopimukset on tehtävä kilpailuttamissäännösten mukaisesti, ja vammaisille henkilöille
tarkoitetut palvelut kuuluvat liitteessä lueteltuihin palveluihin. Talousvaliokunta pitää sel-
vitettynä, että vammaisten henkilöiden palvelut kuuluvat hankintadirektiivin soveltami-
salaan eikä niitä siten ole mahdollista sulkea kansallisen hankintalain soveltamisalan ulko-
puolelle. Tämä ei kuitenkaan merkitse pakkoa toteuttaa palveluita julkisena hankintana. 

Arvoisa puhemies! Aikoinaan luulin, että kansalaisaloitteilla ei ole mitään merkitystä,
mutta erehdyin. Olin väärässä. Tämä lakialoite on näyttänyt voimansa: kansalaisilla on val-
taa, jos eduskunnan lainsäädäntövalta ei näe kivimuurien läpi kansan syviä rivejä. [Timo
Heinonen: Oikein!] Siis tämä kansalaislaki on näyttänyt voimansa, ja seuraavan eduskun-
nan on tehtävä tarvittavat korjaukset lainsäädäntöön. Eläköön! [Naurua]

Puhemies Paula Risikko:  Annetaan ministerin vastata nyt tässä vaiheessa. Olkaa hyvä,
enintään viisi minuuttia.

14.39 Työministeri Jari Lindström: Arvoisa rouva puhemies! Kiitos valiokunnalle ja
puheenjohtaja Mölsälle tämän asian esittelystä ja tämän vaikean asian tosi asiallisesta kä-
sittelystä. Tätä kansalaisaloitetta on kiittäminen siitä, että se on nostanut esiin tärkeitä ky-
symyksiä näitten palvelujen järjestämistavasta ja laadusta ja on myös lisännyt tietoisuutta
siitä, mistä tässä kaikessa on kysymys.

Minä olen itse käynyt tosi paljon keskustelua muun muassa vammaisjärjestöjen kanssa
pitkän aikaa näistä haasteista, joita on koettu tämän hankintalain osalta, ja toisaalta sitten
näitten palvelujen järjestämisestä, miten tässä hommassa pitää edetä ja mikä on tavallaan
se oikea syy, onko se hankintalaki vai onko se syy jossain muualla. No, palvelujen käyttä-
jiä ja heidän läheisiään on joka tapauksessa palvelujen suunnittelussa ja sitten laatuvaati-
musten asettamisessa kuultava. Vaikkei nyt sitten ihan kaikkia toiveita aina pystytä toteut-
tamaan, niin kyllä uskon, että asioitten hyvällä ja huolellisella järjestämisellä näitä toiveita
pystytään nykyistä paremmin huomioimaan.

Vammaispalvelujen järjestämisen tavoissa kunnalla on erilaisia vaihtoehtoja: omatuo-
tanto, palveluseteli taikka sitten kilpailuttamalla hankitut ostopalvelut. Kunnan tuleekin
nyt aiempaa tarkemmin pohtia sitä, minkä tuotantotavan se sitten valitsee. Hyvä, että tätä
keskustelua käydään myös asiakkaitten kanssa siitä, mikä on oikea tapa järjestää nämä pal-
velut. Myös silloin, kun kilpailutetaan hankintoja, voidaan antaa tilaa asiakkaiden valin-
nanvapaudelle. Esimerkiksi kun käytetään puitejärjestelyä, niin voidaan valita sen yhden
palvelun sijasta useampia vaihtoehtoisia palveluntarjoajia, joista asiakas voi sitten valita
sen haluamansa. 

Hankintalaki mahdollistaa myös yksilöperusteiset suorahankinnat semmoisissa tapauk-
sissa, kun siihen on joku asiakkaan elämäntilanteesta tai muusta seikasta johtuva syy. Täm-
möinen voi olla esimerkiksi asiakkaan ja hoitajan välinen hoitosuhde, kuten vaikeavam-
maisen potilaan tarve käyttää omaa tuttua hoitajaansa. Tähän hyvään hankintatapaan kuu-
luu, että asiakkaita kuunnellaan nimenomaan palvelun sisällön määrittelyssä ja laatu ote-
taan asianmukaisesti huomioon näitä valintakriteereitä asetettaessa. Hankintalaissa on täs-
tä selkeä kirjaus, ja laadun määrittelystä vastuullisen ostajan on tämä seikka otettava huo-
mioon.
3



Pöytäkirjan asiakohta PTK 166/2018 vp
Hankintalaki mahdollistaa jo nyt hyvin pitkät sopimukset ja toistaiseksi voimassa ole-
van eli käytännössä pysyvän hoitosuhteen. Laki ei siten vaadi kilpailutettavaksi uudelleen
jo kertaalleen kilpailutettuja palveluita, mutta hankintalaki edellyttää sote-palveluitten
osalta, että jos palvelu kilpailutetaan vain hinnalla, niin hankintayksikön tulee silloin pe-
rustella, miten sen laatu on tullut huomioiduksi, ja tämä velvoite pakottaa kaikki hankkijat
perusteellisesti pohtimaan sitä, minkä arvon ne asettavat hinnalle valintaperusteena. Laa-
tuvaatimusten toteutumista on valvottava sen koko sopimuskauden ajan.

Kunnilla on paljon kilpailutuksen osaamista, mutta edelleen tarvitaan lisää tietoa ja hy-
viä esimerkkejä onnistuneista, laadukkaista tavoista toimia. Ja senpä takia on erinomaista,
että ensi viikolla me saamme käynnistettyä tämmöisen tätä asiaa tukevan valtakunnallisen
koulutuskierroksen kaikille sote-hankkijoille ja palveluntuottajille. Me olemme tässä teh-
neet hyvää yhteistyötä sosiaali- ja terveysministeriön kanssa, ja tämä kierros lähtee kiertä-
mään. Sitten meillä on käytössä keinoverkosto, jonka osaamista voidaan käyttää.

Minun mielestäni kaikkinensa tämä keskustelu on mennyt oikeaan suuntaan. Vaikka
tässä esitetään tämän kansalaisaloitteen hylkäämistä, niin tämä kansalaisaloite on tehnyt
minun mielestäni ison palveluksen vammaisjärjestöille ja myös hankintalaille. Toivotta-
vasti tämä esimerkki osoittaa sen, että kansalaisaloitejärjestelmä toimii ja sillä voidaan vai-
kuttaa. — Kiitos.

Puhemies Paula Risikko:  No niin, otetaan tähän muutama vastauspuheenvuoro ensiksi ja
sieltä ensiksi vaikka edustaja Elo.

14.43 Simon Elo sin (vastauspuheenvuoro): Arvoisa rouva puhemies! Haluan kiittää en-
sinnäkin kansalaisaloitteen laatijoita hyvästä ja merkityksellisestä työstä ja tietysti myös
ministerin mainitsemia vammaisjärjestöjä hyvästä yhteistyöstä tämän prosessin aikana
sekä sosiaali- ja terveysvaliokunnan lausunnon osalta että nyt talousvaliokunnan mietin-
nön osalta.

Omalla pikkusiskollani on Downin syndrooma, ja sitä kautta tietysti koko elämän ajan
olen voinut nähdä aika läheltä, mikä tilanne esimerkiksi kehitysvammaisten osalta Suo-
messa on, ja parempaan suuntaan hänenkin elämänsä aikana on menty, mutta haasteita kyl-
lä edelleen on. Ennen kaikkea se liittyy siihen, että meillä on kolmisensataa kuntaa, joissa
voi olla jopa 300 erilaista ratkaisua tai asennetta. Entä jos olisi ne 18 maakuntaa? Pääsem-
mekö siihen tilanteeseen, että pääsemme sen kokemaan? Sekin jää nähtäväksi.

Mutta tämän mietinnön mukaan on tärkeää se, mihin sosiaali- ja terveysvaliokunta lau-
sunnossaan kehottaa ja mihin ministeri viittasi: että kunnat käyttäisivät enemmän sitä yk-
silöperusteista suorahankintaa palvelujen hankinnassa silloin, jos nimenomaan palvelun-
tarjoajan vaihtaminen olisi ihmisen kannalta erityisen epätarkoituksenmukaista, niin kuin
tässä todetaan. Nämä ovat niitä tilanteita, joihin minun käsittääkseni nimenomaan vam-
maisjärjestötkin ovat halunneet puuttua, ja olenkin iloinen, että tämä mietintö on yksimie-
linen. Tälle kehitykselle, mihin mietinnössä viitataan, on tämän eduskunnan laaja tuki
kaikkien puolueiden osalta.

14.45 Sari Essayah kd (vastauspuheenvuoro): Arvoisa rouva puhemies! Haluan myös-
kin yhtyä kiitoksiin paitsi tämän kansalaisaloitteen tekijöille myöskin vammaisjärjestöille.
Sosiaali- ja terveysvaliokunnan lausunto oli yksimielinen, ja talousvaliokunnalta tuli
myöskin hyvä mietintö, jossa on nämä velvoittavat ponnet. Haluan uskoa, että näitten pon-
4



Pöytäkirjan asiakohta PTK 166/2018 vp
sien kautta ja erityisesti tämän asiantuntijatyöryhmän asettamisen kautta oikeasti pääsem-
me nyt sitten pureutumaan niihin todellisiin ongelmiin, mitkä tällä hetkellä meillä ovat liit-
tyneet vammaisten elinikäisten palveluitten kilpailuttamiseen. Toki varmasti myöskin se
keskustelu, mitä on käyty vanhuspalveluista, aika hyvin heijastaa näitä samantyyppisiä
asioita, mitkä ovat tulleet esille. 

Tässä keskustelussa on hyvin tullut esille se, miten voidaan järjestää palvelut omana tuo-
tantona ja palveluseteleillä, ja sitten tullaan kilpailutuksiin ja laatukriteereihin ja näihin.
Ehkä haluaisin nostaa vielä myöskin vielä tämän niin sanotun sgein elikkä yleistä taloudel-
lista etua sisältävät palvelut ja tämän erottelun, että meillä pitäisi näitä elinikäisiä palvelui-
ta pystyä myöskin EU-lainsäädännön näkökulmasta katsomaan siitä vinkkelistä, että ne ei-
vät ole sen tyyppisiä palveluita, joita pitäisi välttämättä ollenkaan kilpailuttaa. Täällä mi-
nisteri kyllä hyvin toi esille myöskin niitä seikkoja, jotka saattavat liittyä esimerkiksi asi-
akkaan vammaan ja sen tyyppisiin erityistarpeisiin, jotka voivat jättää [Puhemies koput-
taa] nämä kilpailutuksen ulkopuolelle. 

Mutta kaiken kaikkiaan [Puhemies: Minuutti!] täytyy toivoa, että näitten ponsien mu-
kaan sitten tullaan tulevaisuudessa, ja tuleva hallitus tulee, menettelemään.

Puhemies Paula Risikko:  Minuutti on siis aikaa.

14.46 Merja Mäkisalo-Ropponen sd (vastauspuheenvuoro): Arvoisa puhemies! Kun
ajatellaan asumiseen liittyviä palveluita, niin silloin puhutaan ihmisten kodeista. Kukaan
meistä ei haluaisi suostua kodin valinnassa siihen, miten tällä hetkellä kilpailutuksissa toi-
mitaan vammaisten kohdalla. Auttaisikohan asian sisäistämisessä, jos puhuisimme yhtei-
sökodeista mieluummin kuin asumispalveluyksiköistä? Kaikkein epäinhimillisintä on se,
että toistuvien kilpailutusten takia osa vammaisista joutuu muuttamaan kodistaan pois ja
samalla katkeavat monet tärkeät ihmissuhteet. On hyvä tiedostaa, että hankintalakikaan ei
esimerkiksi velvoita uudelleen kilpailuttamiseen asumispalveluissa, mutta tätä ei vain
edelleenkään tunnuta riittävästi ymmärrettävän, eikä sitä ole sisäistetty.

14.47 Markku Eestilä kok (vastauspuheenvuoro): Arvoisa rouva puhemies! Olen samaa
mieltä kuin edellinen puhuja, edustaja Mäkisalo-Ropponen, että vammaisten kohdalla on
erityisen tärkeää, että heillä on pysyvät ihmissuhteet ja että se on heidän kotinsa. Ja kaikki
ne toimenpiteet, mitkä erottavat tämän pysyvän kodin ja pysyvät hoitosuhteet, saattavat
viedä pahastikin tilannetta taaksepäin.

Mutta kysyisin ministeriltä: Millä tavalla tulevaisuudessa tullaan määrittelemään laatu,
se, kuka tekee kuinka laadukasta työtä? Tuleeko siihen joku rekisteri, vai millä tavalla voi-
daan sitten ikään kuin yleisen näkemyksen perusteella todeta nämä laatukriteerit? Ettei
vaan käy niin, että ne laatukriteerit määritellään kuitenkin tarjouskilpailuissa ja käytännös-
sä kaikki saavat täydet pisteet.

14.48 Arja Juvonen ps (vastauspuheenvuoro): Arvoisa rouva puhemies! Erityiskiitos
aloitteen tekijöille ja allekirjoittaneille — yli 72 000 allekirjoitusta aloite sai ja on erittäin
ymmärrettävä. Olen itse työskennellyt vuosia ikääntyneiden kehitysvammaisten parissa ja
tunnen sen tilanteen ja tiedän, että kotihan se on niille ihmisille, jotka siellä asuvat. Se voi
olla juuri vaikkapa ryhmäkoti, ja sellaisessa itse työskentelin.
5



Pöytäkirjan asiakohta PTK 166/2018 vp
Olen Espoosta ja tein vuonna 2016 siellä valtuustokysymyksen liittyen hankintalain kil-
pailuttamisen osaamiseen. Miten, ministeri, veisitte sitä viestiä tuonne kuntiin ja maakun-
tiin, kaupunkeihin, kuinka sitä hankintalakia on mahdollista käyttää näissä kilpailutustilan-
teissa ja mennä oikeasti se laatukärki edellä? Ei aina tarvitse ostaa sitä halvinta, ja kyllä nä-
kisin, että juurikin näissä vammaisten ihmisten asumispalveluissa sen kilpailuttamisen tu-
lisi olla se viimeinen vaihtoehto. On tärkeää, että jatkuvuus, pysyvyys säilyy.

14.49 Matti Semi vas (vastauspuheenvuoro): Arvoisa puhemies! Tämä vammaisten asia
on tärkeä asia. Jäin kuitenkin miettimään tämmöistä tähän liittyvää asiaa, mikä liittyy sii-
hen, että kun vammainen ottaa henkilökohtaisen avustajan, niin hänestä tulee silloin työn-
antaja ja hänelle tulee ne työnantajavelvoitteet siihen mukaan. Toisaalta sitten on käynyt
näin, kun on olemassa tämä järjestäytynyt työnantaja, että jos tämä vammainen järjestäy-
tyy tähän Hetaan elikkä henkilökohtaisten avustajien työnantajajärjestöön, niin silloinhan
kunta joutuu maksamaan tälle henkilökohtaiselle avustajalle TESin mukaisen palkan, mut-
ta jos vammainen ei ole järjestäytynyt, niin silloin kunta voi käyttää muita työehtosopi-
muksia ja näin alipalkata tämmöistä avustajaa. Kysyisinkin ministeriltä: onko kiinnitetty
huomiota tämmöiseen asiaan, kuinka saadaan nämä kunnat tavallaan toimimaan niin, [Pu-
hemies koputtaa] etteivät ne toimi villeinä työnantajina villeillä markkinoilla, vaan ne oli-
sivat työnantajajärjestöjen mukaisessa palkkausjärjestelmässä?

14.50 Olli-Poika Parviainen vihr (vastauspuheenvuoro): Arvoisa rouva puhemies!
Tämä kansalaisaloite on äärimmäisen tärkeä, kuten kaikki olemme todenneet, ja vammais-
kysymykset ovat ihmisoikeuskysymyksiä mitä suurimmassa määrin. Siksi niihin täytyy
suhtautua myös sillä vakavuudella.

On hyvä, että hankintalaki ei pakota katsomaan pelkkää hintaa. Mutta kun tiedämme
kuntien taloudellisen tilanteen Suomessa ja tiedämme myös sen, että mahdollisiin tuleviin
maakuntiin ei ole tulossa mitään pikavoittoja talouspuolella, niin vaikka on mahdollista
tehdä kilpailutuksia niin, että hintakriteeri ei ylikorostu, niin pelkään kuitenkin, että hin-
takriteeriä tullaan edelleen jatkossakin korostamaan, ellei siihen tiukasti puututa. Se, että
pitää perustella erikseen hinnan käyttäminen ensisijaisena kriteerinä tai jopa hinnan ylipai-
nottaminen, ei välttämättä vielä riitä, sillä kokemukseni kuntamaailmasta muistuttaa siitä,
että kunnat kyllä keksivät niitä perusteluita, kun niiden on pakko. Ja jälleen päästään siihen
rahoitukseen.

Toivoisin, että ministeri avaisi vielä lisää sitä, miten varmistamme aidosti, että vam-
maisten asumispalvelut turvataan.

14.52 Timo Heinonen kok (vastauspuheenvuoro): Arvoisa rouva puhemies! Vammais-
ten elämän mittaiset välttämättömät palvelut, avut ja myös koti ovat sellaisia, että niihin pi-
tää löytää malli, että ei tarvitse esimerkiksi viiden vuoden välein kilpailuttaa niitä lähimpiä
tukihenkilöitä, jotka mukana elämässä ovat. On arvokasta, että kansalaisaloitteilla voidaan
muuttaa Suomea inhimillisempään suuntaan, ja kiitos vammaisjärjestöille, aloitteen teki-
jöille ja myös valiokunnalle hyvästä työstä. Tässä on jälleen kerran yksi osoitus siitä, että
nämä ponnet vievät itse asiassa näitä kansalaisaloitteita usein siihen suuntaan, mihin ihmi-
set ovat toivoneet. Elinikäiset palvelut pitää saada sellaisiksi, että ihmiset voivat asua ko-
deissaan mahdollisimman pitkään. Hinta ja laatu, joista on tänään puhuttu, ovat näitä kil-
pailutuksen arvokkaita tekijöitä, mutta niin ovat myös ihmisen omat toiveet, ja silloin pal-
6



Pöytäkirjan asiakohta PTK 166/2018 vp
veluseteli on tietysti erinomaisen hyvä hankintamalli ihmiselle, että hän voi tehdä myös
omia valintoja läheistensä kanssa.

14.53 Markku Rossi kesk (vastauspuheenvuoro): Arvoisa rouva puhemies! Kansanedus-
taja Antti Rentola puhui 1918 hallitusmuotokysymyksen yhteydessä, että on havaittavissa
selkeästi raitistumista tähän suomalaiseen tasavaltalaiseen järjestelmään. Hän puhui niille,
jotka ehkä olivat olleet toista mieltä. Olen iloinen, kun edustaja Mölsä talousvaliokunnan
puheenjohtajana otti kantaa myös tähän kansalaisaloitenäkökulmaan. Voi sanoa, että ehkä
koko meidän eduskuntammekin puitteissa on tapahtunut tietyn tyyppistä raitistumista tätä
koko kansalaisaloitejärjestelmää kohtaan. Siitä on tullut eittämättä osa suomalaista demo-
kratiaa. Vaalitaan sitä, viedään sitä eteenpäin, ja eduskunta kyllä sitten osaa arvioida, mit-
kä aloitteet ovat kohdallaan, kuten nyt sitten tämäkin kyseessä oleva kysymys.

Todellakin kysymys on, kun puhutaan vammaisista ihmisistä, jotka tarvitsevat enem-
män palveluita kuin me muut, myös ihmisarvosta ja ihmisoikeuksista. Se edellyttää silloin
ilman muuta, että myös hankintapäätösten yhteydessä pyydetään esimerkiksi eri kunnissa
olevilta vammais- tai vanhusneuvostoilta lausuntoja, jotta kuullaan, jotta saadaan tietoa,
mitä mieltä kustakin kysymyksestä sitten niiden palveluiden käyttäjät itse ovat. Aina ei ole
kysymys edes rahasta vaan siitä, kuinka asioita toteutetaan, ja tässä suhteessa päätöksente-
kijöiden on ilman muuta aina hyvä kuulla kansalaisia.

14.54 Pia Viitanen sd (vastauspuheenvuoro): Arvoisa rouva puhemies! Haluan kyllä il-
maista iloni siitä, että tämän aloitteen periaatteet tulevat toteutumaan. Näin täytyy olla. Se
on oikeudenmukaista ja ainoa oikea tie. Haluan myös nostaa hattua sille sisukkuudelle, jota
esimerkiksi aloitteen toimeenpanija Markku Virkamäki ja nämä järjestöt ovat jo vuosia
omanneet kertoessaan tätä ongelmaa ja puhuessaan tästä laajasti, tehdessään työtä. Se on
todella hieno asia, ja arvostan sitä kovasti. Viimeksi sain ihastuttavia terveisiä myös Tam-
pereen OmaPolun väeltä, jotka toivat ihan virallisesti tänne eduskuntaan asti tätä, ja yhdes-
sä totesimme, että aloite varmasti myönteisessä hengessä etenee.

Eli, puhemies, tässä puheenvuorossani haluan vain sanoa, että tämä on merkittävä päivä
ja on tärkeää myös huolehtia siitä, että tämä menee loppuun asti. Ja täällä on puhuttu vaik-
kapa resursseista: meidän on huolehdittava, meillä on velvoite huolehtia siitä, että ihmis-
arvon edelle ei saa mennä voitontavoittelu ja että löytyy resursseja huolehtia meidän vam-
maisistamme, ikäihmisistämme ihmisarvoisella tavalla.

14.55 Johanna Karimäki vihr (vastauspuheenvuoro): Arvoisa puhemies! Haluan lämpi-
mästi kiittää kansalaisaloitteen tekijöitä ja vammaisjärjestöjä tästä tärkeästä työstä, että
vammaisten kaltoinkohtelu hoivapalveluissa on nyt tullut näkyväksi. Ministeri käytti hy-
vän puheenvuoron siitä, että hankintalaki ei edellytä kilpailuttamista, ovathan vammaisten
palvelut hyvin herkkiä jokaisen arkipäivän palveluita ihmiseltä ihmiselle, jotka turvaavat
sen hyvän ja turvallisen arjen, ja niissä lämpö ja jatkuvuus ovat niin olennaisen tärkeitä.
Mutta nyt kun meillä näitä ongelmia jatkuvasti on ollut, niin on selvää, että nykykäytäntö ei
tällaisenaan voi jatkua. On erittäin hyvä, että talousvaliokunta teki nämä kolme tärkeää
pontta, joiden pohjalta työ voi jatkua tämän eduskunnan yhtenäisen vahvan tahdon siivit-
tämänä. Kysynkin teiltä, ministeri: pystyttekö käynnistämään heti näitten ponsien mukais-
ten työryhmien työskentelyn ja selvitykset?
7



Pöytäkirjan asiakohta PTK 166/2018 vp
14.56 Timo Harakka sd (vastauspuheenvuoro): Arvoisa puhemies! Minäkin haluan kiit-
tää lämpimästi aloitteen tekijöitä ja samalla todeta, että on toki surullista, että tällainen kan-
salaisaloite on alun alkaen edes jouduttu tekemään. Eikö ole väärin, että sivistyneessä hy-
vinvointiyhteiskunnassa vaivaisimmat joutuvat taistelemaan omien ihmisoikeuksiensa
puolesta, eikä niin, että heidän ihmisoikeutensa olisivat ensimmäisinä turvatut?

Joka viikko tulee esiin epäkohtia: nyt viikko sitten tieto vammaisten fysioterapioiden
kilpailutuksesta ja aikaisemmin esimerkiksi kuurojen tulkkauspalveluiden katastrofista,
josta on kanneltu myös oikeuskanslerille. On tietenkin erinomaista, että nyt olemme kaikki
yhtä mieltä siitä, että korjauksia täytyy tehdä — sen jälkeen, kun tuhansien ihmisten elämä
on pilalla ja turvattomuus ja epävarmuus ovat lisääntyneet. 

Tuleva hallitus saa korjata menevän hallituksen virheitä, mutta se iso haaste on tässä, ky-
kenemmekö muuttamaan ajattelutapaamme, etteivät kaikkein heikoimmassa asemassa ole-
vat suomalaiset joudu tämän markkinamallin uhreiksi. Tämä on iso haaste paitsi meneväl-
le niin myös tulevalle hallitukselle. 

14.58 Arto Pirttilahti kesk (vastauspuheenvuoro): Arvoisa rouva puhemies! Voin yhtyä
edustaja Viitasen kanssa kiitoksiin näille ryhmille, jotka tätä asiaa ajoivat; varsinkin Mark-
ku Virkamäen nimi tuli esille. Erittäin sitkeä työ, ja hienoa, että saatiin tämä käsiteltyä nyt
tämän hallituksen aikana. 

Oikeastaan kaksi näkökohtaa:
Ihan selkeästi tuli esille, että meillä on eroa lain tulkinnan ja sitten sen välillä, mitenkä

lakia toteutetaan kentällä. Varsinkin tämän hankintalain toteuttamisessa, tietenkin niissä
ponsissakin: kuntien ja kaupunkien tulisi katsoa paras tapa, miten se toteutetaan. 

Toinen asia, joka nousi esille, oli myös tämä, millä tavalla tulkitaan julkisen ja yksityi-
sen puolen, esimerkiksi kiinteistön mitoituksissa olevia asioita, niin että jos siellä toimii
julkinen puoli, niin samoissa tiloissa ei samoilla ehdoilla voi toimia yksityinen toimija. Tä-
mäkin on siellä ponnessa huomioitu. Toivotaan, että nämä nykyisenkin lain pohjalla olevat
asiat tulkittaisiin siitä näkökulmasta, mikä on asiakkaan hyväksi — ja tässä asiassa vam-
maisten hyväksi. 

14.59 Antti Lindtman sd (vastauspuheenvuoro): Arvoisa puhemies! Haluan myös omas-
ta ja sosiaalidemokraattisen eduskuntaryhmän puolesta kiittää tämän aloitteen alullepani-
joita. He ovat tehneet valtavan työn tuolla tuulessa ja tuiskussa. Itsekin olen monta kertaa
tuolla Vantaalla markkinoilla heitä tavannut ja kohdannut. Haluan myös esittää kiitokset
valiokunnalle siitä, että kerta kaikkiaan tämä työ ei mennyt hukkaan vaan tämä on hyvä
osoitus siitä, että arvokkaalla tavalla tässä eduskunnassa on mahdollista käsitellä kansalai-
saloitteita niin, että ne viedään eteenpäin. 

Meillähän on useita esimerkkejä. Hyvä, että vaikka toisen asteen maksuttomuus -aloit-
teen käsittely oli vähän toisenlaista, niin nyt tässä aloitteessa talousvaliokunnassa löydet-
tiin yhteiset ponnet. On tärkeää, että itsemääräämisoikeus, joka on ihmisoikeuden ja ihmis-
arvon ytimessä, taataan ihan jokaiselle omasta taustasta tai mahdollisuuksista riippumatta.
Sen takia on tärkeää, että nyt näiden ponsien mukainen työ lähtee välittömästi eteenpäin.
[Puhemies koputtaa] SDP:llä on vahva tuki tälle työlle. 

15.00 Sari Tanus kd (vastauspuheenvuoro): Arvoisa rouva puhemies! Minäkin haluaisin
esittää suuret kiitokset tämän aloitteen vireillepanijoille ja kaikille heille, jotka tekevät ar-
8



Pöytäkirjan asiakohta PTK 166/2018 vp
vokasta, sitkeää työtä vammaisten henkilöiden hyvinvoinnin eteen, ja samaan hengenve-
toon sanoa, että on kyllä ollut pöyristyttävää kuulla niitä monia uutisia ja kuulla kentältä
niistä monista tilanteista ja monista tapahtumista, millä tavalla vammaisten ihmisten asioi-
ta on hoidettu, kuinka suuria puutteita siellä on ollut. Mutta toivotaan, että tähän tulee pi-
kaisimmin parannus ja muutos, koska vammaisiin henkilöihin liittyen on paljon, paljon po-
tentiaalia, ja siellä on paljon asioita sen suhteen, kuinka he voivat paremmin toimia ja elää
yhteiskunnassa. 

Vammaisten henkilöiden itsemääräämisoikeutta ja osallisuutta tulee vahvistaa, ja niin
kuin sanottu, sosiaali- ja terveysvaliokunnassa pitkään käsittelimme tätä asiaa, ja sitten ta-
lousvaliokunnan päätöksiin tulivat onneksi nämä lausumat, joilla asetetaan myös tämä asi-
antuntijaryhmä, [Puhemies koputtaa] johon kutsutaan sitten näitä aloitteen tekijöitä ja
vammaisjärjestöjen edustajia. Ajattelisin, että nopeasti saadaan näihin kuitenkin muutok-
sia. 

Puhemies Paula Risikko: Vielä edustaja Strand, ja sitten ministerillä muutama minuutti. 

15.01 Joakim Strand r (vastauspuheenvuoro): Arvoisa puhemies, värderade talman! Jag
vill också själv passa på att tacka initiativtagarna.

Haluan kiittää aloitteen tekijöitä. Vammaisten henkilöiden osallisuutta ja itsemääräämisoi-
keutta sekä oikeutta valita asuinpaikkansa tulee ehdottomasti vahvistaa. Kilpailuttaminen
on usein huono tapa järjestää palveluita silloin, kun puhutaan aidosti ihmisten kodeista.

Det är människors hem och nära sociala relationer vi pratar om. Därför är det utmärkt att
också ekonomiutskottet här förutsätter att statsrådet utnämner en expertgrupp med företrä-
dare också för dessa initiativtagare och funktionshindersorganisationerna för att så snabbt
som möjligt se över lagstiftningen till denna del. Man brukar säga att ett samhälles civilisa-
tionsgrad mäts utgående från sättet på vilket man tar hand om dem som är i störst behov av
stöd. 

Puhemies Paula Risikko: Sitten ministeri. Olkaa hyvä, 5 minuuttia enintään.

15.02 Työministeri Jari Lindström: Arvoisa rouva puhemies! Kiitos palautteesta. Tämä
on osoitus siitä, että tämä talo kykenee kyllä olemaan riitelemättäkin, ja on ollut hieno huo-
mata, että tämä on yksimielinen. Vaikka tässä esitetään hylkäämistä, tämä itse asia menee
eteenpäin. Siitä on syytä olla kyllä tyytyväinen.

Täällä itse asiassa aika moni — esimerkiksi edustaja Eestilä ja edustaja Juvonen — pu-
heenvuorossaan nosti tavallaan tämän, miten tulevaisuudessa nyt sitten määritellään nämä
kriteeristöt ja miten tämä kilpailutuksen osaaminen ja tieto kuntiin menisi. Tuossa sanoin
jo, että itse asiassa 6. päivä maaliskuuta käynnistyy valtakunnallinen koulutuskierros, jos-
sa sitten käydään seikkaperäisesti läpi kaikki tämä, mikä tähän liittyy, kuinka ja millä eh-
doilla voidaan tehdä hyvä, laadukas hankinta. Meillä on paljon hyviä esimerkkejä kunnis-
ta, joissa tämä osataan, mutta on myös kuntia, joissa on vielä puutteita osaamisessa. Usein
saattaa olla niin, että hankintayksikkö voi olla yksi henkilö, ja ei ole välttämättä semmoista
porukkaa sitä asiaa tekemässä. Levitetään näitä hyviä käytäntöjä ja seurataan sitten tieten-
kin sitä, minkälaisia kokemuksia tästä on saatu.
9



Pöytäkirjan asiakohta PTK 166/2018 vp
Ja tietysti tämä pelkkä hinta ja sen tuijottaminenhan on se, missä sitä osaamista tarvi-
taan. Se vanha viisaus, että köyhän ei kannata ostaa halpaa, pitää tässä kyllä aika hyvin ku-
tinsa. Usein siinä voi käydä niin, että se tulee paljon kalliimmaksi, ja ennen kaikkea se on
inhimillisesti väärin. Tässä pitää kyetä näkemään sen asian yli. Pelkkä hinta, niin kuin sa-
noin, ei saa määritellä, mutta jos sillä mennään, sitä pitää pystyä sitten aukaisemaan ja pe-
rustelemaan, missä se laatu siellä on.

Nyt on ihan mahdotonta tietysti vielä tässä vaiheessa sanoa yksityiskohtaisesti, miten se
kriteeristö tulevaisuudessa tulee muodostumaan. Tässä menee varmaan vuosia aikaa en-
nen kuin meille tulee hyviä käytäntöjä, ja nimenomaan näitten verkostojen ja tämän kier-
roksenkin tehtävä on levittää sitä tietoa ja osaamista. Ja kuten sanoin, kun hankintalaki tu-
li, me olemme sitä varten perustaneet keinoverkoston, emme mitään virastoa mihinkään
vaan semmoisen elimen, jolta voi kysyä ohjeita, miten minä kilpailutan tämän. Se lähtee
siitä. Myös kuunnellaan asiakkaita, niin että asiakkaat ovat itse vaikuttamassa siihen. Us-
kon näin, että kun se koko prosessi on hallussa, niin silloin tämä lähtee menemään oikeaan
suuntaan, ja silloin ollaan siinä, mitä tässä on haettu.

Täällä myös sitten edustaja Karimäki kysyi tätä, kuinka nopeasti pystytään käynnistä-
mään näitä prosesseja. No, tietysti tässä ei ole pelkästään työ- ja elinkeinoministeriö. Han-
kintalaki on meillä, mutta sitten tässä on sosiaali- ja terveysministeriön puolelta lakeja, jot-
ka liittyvät ylipäätään vammaispalveluihin, ja minä en tietenkään heidän puoleltaan osaa
mennä vastaamaan. Mutta niin kuin sanoin, meillä on hyvä yhteistyö STM:n kanssa ja
käymme jatkuvasti keskusteluja, ja itse asiassa tämä kierros, joka tehdään, on yhteistyössä
heidän kanssaan tehtävää, koska siellä on molemmin puolin näitä asioita. Se on niin, että se
on seuraava hallitus, joka arvioi sitten ylipäätään sen kokonaisuuden, ja se ottaa sitten huo-
mioon myös sen, mitä pitää ottaa huomioon vammaispalveluja koskevan uudistuksen tar-
peissa ja sen suhteessa tähän hankintalakiin.

Minä uskon, että tästä tulee hyvä, kun me lähdemme tätä korjaamaan. Tämän kansalai-
saloitteen merkitys on ollut minun mielestäni se, että alussahan siinä ikään kuin etsittiin
syytä siitä, että hankintalaki on tässä se ongelma, ja lukuisien keskustelujen ja asiallisen
palautteen kautta me olemme päätyneet siihen, että olemme löytäneet reitin tästä ulos, ja
minun mielestäni se on ollut arvokasta. Tämä ei ole missään vaiheessa ollut mitään päälle
huutamista vaan hyvin asiallista keskustelua ja esimerkki siitä, miten näitten asioitten pi-
täisi mennä.

Eli yhteenvetona: levitetään tätä osaamista, tehdään kierroksia, kerrotaan muille hyviä
käytäntöjä, mitä kunnissa jo on. Minä luulen ja itse asiassa olen varma, että tästä tulee hy-
vä, toimiva kokonaisuus niin, että vammaiset ihmiset saavat sen palvelun, joka heille kuu-
luu inhimillisesti, ja silloin me puhumme tietenkin myös ihmisarvosta ja kaikista tämmöi-
sistä tärkeistä asioista.

Edustaja Harakka kysyi, miksi tämä piti korjata näin. Me olemme toisaalta ihan samaa
mieltä, mutta hyvä, että tämä kansalaisaloite osoitti sen, että se ei mennyt hukkaan.

Puhemies Paula Risikko: Sitten mennään puhujalistalle.

15.08 Arja Juvonen ps: Arvoisa puhemies! Hyvät kansanedustajat! Arvoisa ministeri!
Käsittelyssä on siis kansalaisaloite vammaisten henkilöiden välttämättömän avun ja tuen
kilpailuttamisen lopettamisesta. 
10



Pöytäkirjan asiakohta PTK 166/2018 vp
Kansalaiset ovat käyttäneet sitä järeintä asetta, mikä heillä on, jotta he saavat äänensä
kuuluviin eduskunnassa, ja se on se kansalaisaloite. Kiitos aloitteen tekijöille ja kaikille al-
lekirjoittaneille, heitä oli yli 72 000. Meillä opposition edustajilla on täällä välikysymys,
kansalaisilla on kansalaisaloite, ja on hienoa, että täällä eduskunnassa käsitellään kansalai-
saloitteet kaikella kunnioituksella ja arvostuksella, tuodaan tänne istuntosaliin käsittelyyn,
keskusteluun ja valiokunnat laativat näistä mietinnön.

Tämän kansalaisaloitteen tekijöiden keskeisenä viestinä on, että kilpailutus ei ole toimi-
va tapa kestävästi järjestää vammaisten henkilöiden elintärkeitä, elämänmittaisia palvelu-
ja, ja tämän totesimme myös sosiaali- ja terveysvaliokunnassa, joka antoi lausuntonsa ta-
lousvaliokunnalle. Aloitteen tekijöiden mukaan julkisina hankintoina ja siten kilpailutta-
malla järjestetyt vammaisten palvelut ovat usein osoittautuneet palvelujen käyttäjien tar-
peita vastaamattomiksi tai jopa riittämättömiksi. Asiakkaat kokevat, ettei heitä ole asian-
mukaisesti kuultu palveluiden suunnittelussa ja tarjouspyyntöjen laadinnassa, ja aloitteen
laatijat olivat myös sitä mieltä, että palveluiden hankinnassa korostuu hinta laadun kustan-
nuksella eivätkä ostetut palvelut vastaa palvelujen käyttäjien tarvetta. Aloitteen peruste-
luissa korostettiin, että vammaisilla henkilöillä tulisi olla oikeus valita oma asuinpaikkan-
sa ja että kilpailuttamismenettelyn seurauksena heillä ei ole osallisuutta eikä oikeussuoja-
keinoja itseään koskevien asioiden järjestämisessä, ja kyllä se ihan juuri näin on, ja huoli-
matta siitä, että meillä on paljon niin kansainvälistä kuin myös kansallista lainsäädäntöä,
nämä ihmiset ovat kokeneet, että heitä ei ole tarpeeksi kuultu. 

YK:n vammaisten oikeuksien yleissopimuksen tarkoituksena on taata vammaisille hen-
kilöille täysimääräisesti ja yhdenvertaisesti kaikki ihmisoikeudet ja perusvapaudet sekä
edistää vammaisten henkilöiden ihmisarvon kunnioittamista. Perustuslain mukaan julki-
sen vallan on turvattava jokaiselle riittävät sosiaali- ja terveyspalvelut sen mukaan kuin
lailla säädetään. Sosiaalihuollon yleis- ja erityislainsäädännössä säädetään velvoittavasti
asiakkaan edun ja tarpeiden huomioonottamisesta sekä asiakkaan osallistumisesta, neu-
vonnasta, ohjauksesta ja kuulemisesta, ja vammaispalvelulain perusteella vammaispalve-
lujen järjestämisessä on otettava huomioon kunnassa esiintyvä tarve ja asiakkaan yksilöl-
linen avuntarve.

Me aina täällä mietimme sitä, että kun meillä on tuo EU, niin onko siitä hyötyä vai hait-
taa. No, tietysti tässä nyt voisi sanoa niin, että tämä EU:n hankintadirektiivi vähän säänte-
lee tätäkin asiaa, koska EU:n hankintadirektiivi, jota meidänkin tulee noudattaa, ei mah-
dollista vammaispalvelujen rajaamista hankintalain soveltamisalan ulkopuolelle. Ja tämä
on tietysti se, mihinkä muun muassa meidän sosiaali- ja terveysvaliokunnan lausunto poh-
jaa, eli lähdimme hakemaan toisenlaisia ratkaisuja siihen, miten voimme antaa myös aloit-
teentekijöille sen tunteen, että heitä on kuultu. Kyllähän se niin on, että kun vastauksessa
sanotaan, että aloite on hylätty, niin se kuulostaa aika kovalle ja pahalle, eli siinä mielessä,
kun me haemme muita ratkaisuja, joita esimerkiksi lausumien kautta tuomme esiin, niin
siellä tulee esille se tahtotila, se, mitä me oikeasti haluamme ja edellytämme. Ja niin kuin
täällä talousvaliokunnan puheenjohtajakin lausumat esitti, siellä kerrotaan selvästi, että tar-
vittavat säädösmuutokset esitellään tulevaisuudessa ja eduskunta edellyttää, että vammais-
ten henkilöiden itsemääräämisoikeutta ja osallisuutta vahvistetaan osana asiakkaan ja po-
tilaan itsemääräämisoikeutta koskevan lainsäädännön valmistelua, ja nämä ovat hyvin
vahvoja viestejä, joita valiokunnat sitten antavat.

Arvoisa puhemies! Todellakin, voisimme mennä laatukärki edellä näissä kilpailuttamis-
tilanteissa. Ministeri, totesitte viisaasti: ”Köyhän ei kannata ostaa halpaa”, ja näinhän se
11



Pöytäkirjan asiakohta PTK 166/2018 vp
on. Mutta siellä kunnissahan vallitsee monesti myös pelko. Se, joka tekee sitä kilpailutta-
mista, ajattelee, että aina on valittava sitä halvinta, hinta ratkaisee, koska muuten on siellä
markkinatuomioistuimessa, ja sitähän halutaan välttää viimeiseen asti. Mutta monesti se
on näin, että halvin ei ole kuitenkaan se paras. Hyvät hankintatavat ja valintakriteerit on
tärkeä sisällyttää päätöksentekoon, ja on hienoa, että maaliskuussa lähtee valtakunnallinen
kuntakierros, jossa näitäkin asioita käydään läpi.

Espoon kaupunginvaltuutettuna tein vuonna 2016 omassa kotikunnassani valtuustoky-
symyksen, miten meillä kilpailutetaan, ja tämä on myös yksi keino kunnanvaltuutettujen
mennä omiin kuntiinsa ja tehdä vaikkapa valtuustokysymys ja kysyä, miten ne hankinta-
asiat siellä omassa kunnassa toteutuvat.

Arvoisa rouva puhemies! Olen työskennellyt vuosia ikäihmisten palvelujen piirissä, ja
erityisesti ikääntyneet kehitysvammaiset olivat juurikin niitä, joita hoidin, ja näin ja koin
sen, miten merkittävä ja tärkeä asia on jatkuvuus asioissa: jatkuvuus ihmissuhteissa, jatku-
vuus siinä, että on sama hoitaja, tutut kasvot, tuttu ääni, tuttu tapa tehdä niitä hommia päi-
vittäin siellä vastassa ja myös että koti, ruoka, viriketoiminta, kaikki, pysyy samanlaisena.
Kun vaihteluja ja muutoksia sitten tulee, niin ne ovat hyvin kokonaisvaltaisia ja ne rikko-
vat niin sen asukkaan — sen ihmisen, sen vammaisen — joka siellä omassa kodissaan on,
kuin myös heidän läheistensä elämää. Olen saanut itse paljon juuri läheisiltä viestejä, kun
on tapahtunut näitä kilpailuttamisia ja on havaittu, että asiat eivät mene niin kuin pitäisi, ja
siinä tapahtuu sitten se, että omaiset ovat hyvin surullisia ja murheellisia ja tulee oikein
hoitokärsimys esille, mikä on juurikin sitä, että läheisen puolesta näissä asioissa suret ja
murehdit.

On äärettömän tärkeää, että valitsemme myös muita tapoja. Ei ole pakko kilpailuttaa,
niin kuin täällä on todettu, voidaan käyttää palveluseteliä. Toivoisin, että myös, jos tämä
sote-uudistus joku päivä tulee ja saapuu, jos saamme sen voimaan, siellä huomioidaan erit-
täin tärkeänä se, että vammaisten ääni siellä kuuluu. 

Näillä sanoilla kiitän aloitteentekijöitä ja pidän tärkeänä, että tämä on täällä käsittelyssä,
ja näen hyvin myönteisenä meidän vastauksemme. Vaikka sanotaan, että kansalaisaloite
hylätään, niin kyllä kansalaisaloitteen tekijöiden ja niiden ihmisten ääni on kuulunut, joille
tämä on erittäin tärkeää, ja me teemme täällä sen, että viemme asioita tärkeästi eteenpäin.

15.15 Johanna Karimäki vihr: Arvoisa puhemies! Ei myytävänä -kansalaisaloite haluaa
turvata kaikkein heikoimmassa asemassa olevien vammaisten ihmisten elinikäiset palve-
lut. Niihin tarvitaan jatkuvuutta, ja siksi niiden kilpailuttamisvaateesta on luovuttava.
Eduskunnan valiokunnat päätyivät yksimielisesti ratkaisuun, jolla aloitetaan selvitykset ta-
voitteen saavuttamiseksi. Selvitetään toimet vammaisten osallisuuden, itsemääräämisoi-
keuden ja oikeussuojakeinojen vahvistamiseksi. Lisäksi selvitetään hankintalainsäädän-
nön ja neuvonnan muutostarpeet. On selvää, ettei hankintojen ohjauksen tehostaminen yk-
sinään ratkaise kansalaisaloitteen esiin nostamia vakavia ongelmia. 

Vammaiset ovat kohdanneet hoivalaitoksissa kaltoinkohtelua, jota ei voi hyväksyä. Pal-
velut ovat olleet aliresursoituja ja henkilöstömitoitukset riittämättömiä. Tähän päädytään,
kun halvin hinta ratkaisee eikä laatua painoteta. Näin ei voi olla. Tämän on muututtava. Jo-
kainen vammainen ihminen tarvitsee elämäänsä sopivat palvelut. On tärkeää, ettei pelkäs-
tään vamma määritä palveluja vaan yksilölliset tarpeet. Vammaisille ihmisille on merki-
tyksellistä, että heitä tukevat palvelut mahdollistavat hyvän elämän, arjen ja osallisuuden.
12



Pöytäkirjan asiakohta PTK 166/2018 vp
Palvelujen on myös turvattava esteettömyys ja mahdollistettava osallistuminen työhön ja
harrastuksiin. 

Vammaisten lasten asema on turvattava laissa. Vammaisten lasten laitosasuminen on li-
sääntynyt. Syynä tähän ovat perheille riittämättömät palvelut. Perheet eivät saa riittävästi
tukea ja kotiin vietäviä palveluja. Lapsen paikka ei ole laitoksessa, ja siksi perheet tarvit-
sevat tukea arkeen. Niille, jotka eivät voi syystä tai toisesta asua kotonaan, tarvitaan kodin-
omaisia hoivakoteja laitosten sijaan. Jokaisen vaikeasti vammaisen on saatava avustaja
päivittäisiin rutiineihin — pukeutumiseen, syömiseen, liikkumiseen, peseytymiseen, har-
rastuksiin, työhön ja opintoihin — ja vammaisen ja hänen läheistensä näkemyksiä ja toi-
veita palveluihin on kuunneltava. Lakiin tarvitaan myös tuettu päätöksenteko vammaisel-
le, joka tarvitsee elämän isoissa asioissa apua päätöksentekoon. 

Kaikkein heikoimmassa asemassa olevat, elämänmittaisten asumisen palvelujen tar-
peessa olevat tarvitsevat tutut hoitajat ja tutun ympäristön. Ei ole kestävää muutaman vuo-
den välein kilpailuttaa palveluntuottajaa, jolloin hoitajat ja oma koti vaihtuvat yhdessä yös-
sä. Toivon, että työryhmän työ johtaa hankintalain kirjaukseen, ettei herkkiä vammaisten
välttämättömiä palveluja tarvitse kilpailuttaa. Henkilökohtainen budjetti vammaisen itsen-
sä käyttöön voi olla ratkaisu, mutta silloinkin on varmistuttava siitä, että budjetti kattaa
kaikki yksilökohtaiset tarpeet. Budjetin on joustettava ja oltava riittävän suuri.

Välttämätön hoiva ja huolenpito on tärkeää, niin myös ihmisten seura, yhteisöllisyys ja
lämpö. Kun vammainen nuori haluaa itsenäistyä ja muuttaa omaan kotiin, on tärkeää mah-
dollistaa yhteisöllinen asuminen. Voi asua kodinomaisesti mutta yhdessä. Yhteiset ruoka-,
kahvi- ja pelihetket yhteistilassa tuovat iloa päiviin. 

Hyviin vammaispalveluihin kuuluvat ehdottomasti myös kuljetuspalvelut. Ne mahdol-
listavat osallisuuden. Niiden rajoittaminen heikentää ihmisoikeuksia.

Minulla on ollut ilo olla Ei myytävänä -kansalaisaloitteen suojelija. Ihmisoikeudet eivät
ole kaupan. Kilpailuttamismenettely palautuu mielikuvissa huutolaisaikaan, jolloin talolli-
set tarjosivat kunnalle vähimmillä kustannuksilla hoitoa huudettaville. Viimeinen huuto-
laismarkkina pidettiin vuonna 1935. On jo aika laittaa stoppi nykypäivän huutolaismarkki-
noille.

Vihreät kannattavat kansalaisaloitetta, jonka allekirjoitti 72 059 ihmistä. Eduskuntakä-
sittelyssä päädyttiin ratkaisuun, jossa asian selvitys ja käsittely etenevät seuraavalle edus-
kunnalle. Tämän asian seuranta jatkuu. Suojelen jatkossakin Ei myytävänä -aloitteen jat-
kotyötä koko sydämestäni. Kiitos vielä kaikille kansalaisaloitteen tekijöille ja allekirjoitta-
neille. [Timo Heinonen: Hyvä puheenvuoro!] 

15.20 Lauri Ihalainen sd: Arvoisa puhemies! Arvoisa ministeri! Olen erittäin iloinen
kaikkien muiden kanssa siitä, että me käsittelemme nyt vammaisten palveluja ja vammais-
ten asemaa ja tulevaisuutta koskevia asioita — ihmisten, joilla ei usein sitä omaa ääntä yh-
teiskunnassa ole, jotka monesti ovat hyvin haavoittuvassa asemassa. Ei myytävänä -kam-
panja-aloite oli tässä mielessä tärkeä, ja viestihän oli selvä: kilpailuttaminen ei sovi vam-
maisten ydinpalveluihin, vammaisten oikeussuojassa on parantamisen varaa, vammaisia ei
kuulla riittävästi heitä koskevissa asioissa, ja erityisesti huomio kiinnitettiin asumispalve-
luihin. Talousvaliokunnan nyt käsittelyssä oleva yksimielinen mietintöhän pohjautuu sosi-
aali- ja terveysvaliokunnan hyvään pohjatyöhön, josta oli helppo tehdä tämä mietintö. Il-
man kansalaisaloitetta, yli 70 000:ta nimeä, emme olisi tänään tätä asiaa täällä käsittele-
mässä. Siis kansalaisaloitteella on merkitystä, ja se on tärkeää meidän todeta.
13



Pöytäkirjan asiakohta PTK 166/2018 vp
Vaikka hankintalaki — kuten täällä ministeri hyvin kuvasi ja tässä mietinnön peruste-
luissakin on kuvattu — ei ole se pääasiallinen keino tätä asiaa ratkaista, niin kuitenkin täs-
sä on löydetty oikea reitti puuttua niihin ongelmiin ja tehdä korjaustoimia. En lähde nyt
luettelemaan erikseen enää niitä kolmea pontta, jotka liittyvät tähän mietintöön, koska ne
on täällä kerrottu, mutta ne ovat tosi merkittäviä: nämä jatkovalmistelut tulee tehdä mah-
dollisimman nopeasti ja yhteistyössä aloitteentekijöiden ja vammaisjärjestöjen kanssa.

Mutta nostaisin sitten esille asian, josta emme ole vielä puhuneet, ja se on se, että vam-
maisilla pitäisi olla myös paremmat mahdollisuudet päästä työmarkkinoille. On monia yri-
tyksiä ja työyhteisöjä, jotka ovat kantaneet yhteiskuntavastuuta ja lähteneet siitä, että myös
vammaisilla on paikka suomalaisessa työelämässä — kaikki pidetään mukana. Vammaiset
ovat erittäin motivoituneita työntekijöitä työelämässä. Heillä ei saisi olla lasikattoa pääsys-
sä työmarkkinoille vain sen takia, että ollaan vammaisia, eikä se ole myöskään hyvänteke-
väisyyttä, koska se rikastuttaa työyhteisöjä ja tuo erilaista osaamista suomalaiseen työelä-
mään. Luvalla sanoen osatyökykyisten ja vammaisten pääsy työmarkkinoille parantaa
myös meidän työllisyysastettamme.

Hankintalaki, johon tässä on viitattu, antaa kuitenkin mahdollisuuksia jo tänä päivänä
sopimusehtoja tehtäessä siihen, että otetaan sosiaaliset kriteerit huomioon. Tässä mielessä
esimerkiksi urakkasopimuksia tehtäessä voidaan asettaa edellytyksiä, että otetaan vammai-
sia, pitkäaikaistyöttömiä tai osatyökykyisiä, ja tätä mahdollisuutta — miten minä nyt sa-
noisin nätisti — kunnat eivät riittävän paljon tai hyvin vielä osaa tai halua käyttää.

Lopuksi vetoaisin myös työmarkkinajärjestöihin hyvän työn puolesta, että ne ottaisivat
tekemiinsä työmarkkinasopimuksiin nykyistä tukevammin — toki siellä näitä mainintoja
on — myös osatyökykyisten ja vammaisten aseman ja pelisäännöt työelämässä, jotta
myöskin vammaisille tarjotaan mahdollisuudet työskennellä tasaveroisesti suomalaisessa
työelämässä ja antaa yhteiskunnallisen panoksensa Suomen rakentamiseksi.

15.24 Merja Mäkisalo-Ropponen sd: Arvoisa puhemies! Kiitos tästä kansalaisaloittees-
ta. Me olemme nyt kansalaisten yhdenvertaisten oikeuksien ytimessä. Suomi on ratifioinut
YK:n vammaisten oikeuksien yleissopimuksen vuonna 2016, mutta edelleenkään Suomes-
sa ei toimita tämän sopimuksen mukaisesti. Puutteita on vammaisten asumiseen, osallisuu-
teen, työssä käymiseen ja työstä saatavaan palkkaan ja myös toimeentuloon liittyen. Ylei-
semminkin meillä on ongelmana se, ettei vammaisten henkilöiden osallisuudesta heitä kos-
kevassa päätöksenteossa ole riittävästi huolehdittu. Palvelujen jatkuvuutta ei ole turvattu,
eikä palvelujen käyttäjillä ole riittäviä oikeussuojakeinoja hakea muutosta tehtyihin pää-
töksiin.

Tässä kansalaisaloitteessa puututaan erityisesti yhteen tärkeään epäkohtaan eli vam-
maisten henkilöiden välttämättömän avun ja tuen kilpailuttamiseen. Aloitteessa esitetään,
että julkisia hankintoja koskevaan lakiin lisätään soveltamisaluetta rajoittava kohta, jonka
ajatuksena on, että lakia ei sovelleta sellaisten vammaispalvelujen hankintaan, joissa on
kyse vammaisten henkilöiden välttämättömän huolenpidon ja tuen tarpeista ja tarpeisiin
liittyvistä palveluista asumisessa ja jokapäiväisessä elämässä. Tässä yhteydessä haluan
myös muistuttaa, että muistisairaudet kuuluvat myös kansainvälisen määritelmän mukaan
neurologisiin vammaissairauksiin, eli sama rajaus koskisi myöskin muistisairaiden asu-
mista.

Aloitteen taustalla on ajatus siitä, että hankintalainsäädännön mukainen kilpailuttami-
nen ei ole toimiva eikä inhimillisesti tai kansantaloudellisestikaan kestävä tapa järjestää
14



Pöytäkirjan asiakohta PTK 166/2018 vp
vammaispalveluita. Kun ajatellaan asumiseen liittyviä palveluita, niin silloin puhutaan ih-
misten kodeista. Kukaan meistä ei haluaisi suostua kodin valinnassa siihen, miten tällä het-
kellä kilpailutuksissa toimitaan vammaisten kohdalla.

Aiemmassa debattipuheenvuorossani ehdotin, voisimmeko mieluummin puhua yhteisö-
kodeista kuin esimerkiksi asumispalveluyksiköistä. Yhteisökoteja ovat muun muassa ryh-
mäkodit, erilaiset hoito- ja hoivakodit sekä perhehoitokodit. Kaikkein epäinhimillisintä on
se, että toistuvien kilpailutusten takia osa vammaisista joutuu muuttamaan vastentahtoises-
ti kodistaan pois ja samalla katkeavat monet ihmissuhteet. On hyvä tiedostaa, että hankin-
talakikaan ei velvoita esimerkiksi uudelleen kilpailuttamaan palvelua asumispalveluihin jo
sijoitettujen henkilöiden osalta, mutta tätä ei edelleenkään tunnuta riittävästi ymmärrettä-
vän. Toivottavasti nyt maaliskuussa alkava kuntakierros lisää tietoa ja ymmärrystä tästä
asiasta.

Tärkeintä olisi, että jokaiselle vammaiselle henkilölle löydetään hänen tarpeisiinsa näh-
den paras yhteisökoti. Ihmisen itsensä tulee olla päättämässä tästä asiasta. Itsemääräämis-
oikeus voi joissakin tapauksissa toteutua myös esimerkiksi tuetun päätöksenteon avulla.
Toisaalta jos henkilö ei pysty tai halua edes tuetun päätöksenteon avulla itse valita, niin sil-
loin joudutaan pohtimaan myös muita tapoja palvelujen valinnassa.

Talousvaliokunta on korostanut, ettei hankintalain keinovalikoimaa nykyisellään hyö-
dynnetä riittävällä tavalla, jotta vammaispalveluihin liittyviin erityistarpeisiin vastattai-
siin. Hankintalakihan ei sinänsä aseta esteitä laadukkaiden palvelujen hankinnan ja vam-
maisten henkilöiden aseman turvaamisen toteuttamiselle, ja hankintalainsäädännön keino-
valikoima palveluiden laadukkaaksi toteuttamiseksi on sangen laaja. Näitä keinoja ei kui-
tenkaan käytetä riittävästi, ja edelleen kuulee sanottavan, että pakkohan sitä hintaa on ko-
rostaa eniten, vaikka se ei kyllä pidä paikkaansa. Kyse on siis monilta osin hankintalain so-
veltamiseen ja tarvittavaan ohjeistukseen ja neuvontaan liittyvistä puutteista, ja hyvä, että
nyt sitten maaliskuussa lähdetään antamaan oikeata tietoa ja informaatiota kunnille.

Hankintalaissa ei säädetä siitä, millaista laatua ja millä hinnalla hankitaan. Hankintayk-
sikkö voi myös asettaa haluamansa laatuvaatimukset tarjousvertailuun pääsyn ehdotto-
maksi edellytykseksi. Asiakkaiden osallistumis- ja vaikuttamismahdollisuuksien turvaa-
mista on myös lisättävä hankintaprosessin kaikissa vaiheissa — suunnittelussa, toteutuk-
sessa ja myös seurannassa. Esimerkiksi Muistiliitto on laatinut hyvän hoidon kriteeristön,
jonka avulla on helppo arvioida, onko hoitoyhteisö soveltuva muistisairaiden yhteisöko-
diksi ja onko toiminta yhteisökodissa riittävän laadukasta.

Arvoisa puhemies! Haluan tähän loppuun todeta, että asumispalveluiden lisäksi myös
muissa vammaispalveluissa on puutteita. Muun muassa tulkkauspalveluissa on ollut pal-
jon ongelmia, ja viime aikoina on myös kuljetuspalveluiden kohdalla todettu olevan paljon
puutteita. Vammaisjärjestöjen viesti on se, että vammaisten ihmisten liikkumisvapaus on
vaarantunut uuden liikennepalvelulain vuoksi. Näin on tapahtunut erityisesti maaseudulla,
ja erityisesti esteettömien autojen saatavuudessa on suuria ongelmia. Päivystysvelvoitteen
poistuminen aiheutti sen, ettei autoja ole saatavilla enää ympäri vuorokauden. Myös kyy-
tien turvallisuus ja kuljettajien ammattitaito ovat aiheuttaneet vammaisissa suurta huolta.

Yhteenvetona voidaan todeta, että vaikka olemme ratifioineet vammaisten oikeuksien
sopimuksen, niin vammaiset eivät ole edelleenkään Suomessa yhdenvertaisessa asemassa
muiden kansalaisten kanssa.
15



Pöytäkirjan asiakohta PTK 166/2018 vp
15.30 Matti Semi vas: Arvoisa rouva puhemies! Näinhän se on, että ihmiselämä ei voi
olla myytävänä. Vammaispalveluita ei voi kilpailuttaa samaan tapaan kuin muita hankin-
toja, koska niissä on kyse yksinkertaisesti koko elämän mittaisista välttämättömistä palve-
luista ja ihmissuhteista sekä omasta kodista.

Haluan vielä kerran kiittää tämän kansalaisaloitteen yli 72 000:ta allekirjoittajaa ja sa-
malla kiitän myös eduskuntaa ja talousvaliokuntaa aloitteen hyvästä käsittelystä. Se esitti
kolme lausumaa, joilla vammaisten henkilöiden palveluiden järjestämistä voidaan paran-
taa ja joiden kautta tämän aloitteen päämäärä etenee.

Vaikka hankintalainsäädännön reunaehdoista johtuu, että vammaispalveluita ei voida
sulkea hankintalainsäädännön soveltamisalan ulkopuolelle, tämä ei rajoita palveluiden jär-
jestämistapaa. Myöskään EU:n hankintalainsäädäntö ei määritä sitä, miten jäsenvaltiot jär-
jestävät vammaispalvelunsa. Kunta voi tuottaa vammaispalvelut itse, ne voidaan ostaa ul-
kopuoliselta palveluntarjoajalta tai ne voidaan järjestää esimerkiksi asiakassetelin tai hen-
kilökohtaisen budjetin kautta. Siis meidän ei ole pakko kilpailuttaa vammaisten elämän-
mittaisia välttämättömyyspalveluita.

Tässä kohtaa kannattaa huomioida myös talousvaliokunnan ponsiedellytykset, että hal-
litus nimittää asiantuntijaryhmän tuomaan eduskuntaan säädösmuutokset, joiden avulla
turvataan vammaisten osallisuus ja oikeussuojakeinot heitä koskevassa päätöksenteossa, ja
valmistelemaan tarvittavat lakimuutokset sekä sote- että hankintalakiin. Minun mielestäni
tämä on hyvä asia. 

Hankintalain keinovalikoima ei nykyisellään riittävästi huomioi vammaispalveluiden
erityistarpeita. Hankintalaki säätelee toimintatapoja, mutta siinä ei säädetä sitä, millaista
laatua ja millä hinnalla hankitaan. Kunta voi tuottaa vammaispalvelut itse, ne voidaan os-
taa tai järjestää henkilökohtaisen budjetin kautta, mutta vaikka päädyttäisiin kilpailutuk-
seen, voidaan palvelun laatua edistää. Kunnan hankintayksikkö voi esimerkiksi asettaa ha-
luamansa laatuvaatimukset tarjousvertailuun pääsyn ehdottomaksi edellytykseksi eli raja-
ta jo lähtökohtaisesti pois heikkolaatuiset palveluntarjoajat jo kilpailutusvaiheessa. Sopi-
musehdot tulisi suunnitella riittävän joustaviksi. Myös se, miltä osin palvelutarpeet voi-
daan arvioida muuttuvan ajan kuluessa, tulisi tuoda esiin jo kilpailuttamisvaiheessa. Näin
pystytään palveluiden jatkuvuus ja sopimuksen vastaaminen kulloiseenkin tosiasialliseen
palvelutarpeeseen turvaamaan.

Tämän elämänmittaisen välttämättömän palvelun kohdalla hankintaprosessin huolelli-
nen suunnittelu ja valmistelu on tärkeää. Se vaatii hankintaosaamista. Käytännössä monet
vammaispalvelujen hankintaan liittyvät kriteerit ovat vaikeasti ennalta määriteltäviä, eikä
kilpailun hyödyntäminen ole ongelmatonta. Vammaispalveluiden hankinnassa korostuu
hankintaosaamisen, ohjeistuksen ja neuvonnan merkitys. Kuitenkaan hyväkään hankinta ei
ratkaise kilpailutusmenettelyn keskeisiä puutteita eli vammaisten henkilöiden puutteellis-
ta vaikutusmahdollisuutta siihen, kuinka heidän palveluitaan kilpailutetaan. Siksi on tär-
keää, että hankintaosaamisen laatu pystytään nostamaan vielä korkeammalle tasolle kuin
millä se tällä hetkellä on, ja siksi vammaisten elämänmittaiset palvelut tulisi lähtökohtai-
sesti järjestää niin, ettei niitä tarvitse kilpailuttaa vaan palvelut pystytään ostamaan laatu-
vaatimuksien perusteella.

15.35 Ville Skinnari sd: Arvoisa rouva puhemies! Ensinnä tietysti kiitos talousvaliokun-
taan ja kollegoille siitä, että saimme tehtyä, lausuttua yksimielisesti näin tärkeässä asiassa,
ja kiitos myös siitä työstä, mitä sosiaali- ja terveysvaliokunta on asiassa tehnyt, mutta eten-
16



Pöytäkirjan asiakohta PTK 166/2018 vp
kin iso kiitos kansalaisaloitteen tekijöille, niille yli 72 000 ihmiselle, jotka ovat tämän tah-
don ilmaisseet ja omalta osaltaan vaikuttaneet siihen, että olemme täällä tänään, tässä ja
nyt. Mutta ongelmia on edelleen paljon, ja tietysti näin perustuslakivaliokunnan jäsenenä,
arvoisa puhemies, täytyy todeta, että kun me puhumme perusoikeuksista, kun me puhum-
me yhdenvertaisuudesta, niin etenkin tässä asiassa se yksilön näkökulma, se heikomman
näkökulma, on se, millä on merkitystä. Tätä työtä perustuslakivaliokunta on viime viikkoi-
nakin tehnyt antaumuksella liittyen ylipäänsä sosiaali- ja terveysalan uudistamiseen ja nii-
hin riskeihin, joita siinä piilee.

Arvoisa puhemies! Täällä on pidetty paljon hyviä puheenvuoroja niistä ponsista, joita
talousvaliokunta teki, mutta haluan kuitenkin todeta sen, että tämän hankintalain proble-
matiikka, hankintalain uudistus vuonna 2017 ja sitä edeltänyt EU-direktiivin implemen-
tointi vuodelta 2007, kuten arvoisa ministeri hyvin tietää, ei välttämättä ole mennyt sillä ta-
valla kuin olisi pitänyt. Ja jälkiviisaushan nyt ei ole tässä se oikea viisaus, mutta silti täytyy
sanoa, että jatkossa Suomen täytyy olla entistä huolellisempi siinä, miten ja kuinka imple-
mentoimme eurooppalaista oikeutta tähän maahan.

Mutta jos menemme sitten näihin käytännön asioihin, niin edustaja Ihalainen nosti ai-
van oikein suurena käytännön ongelmana vammaisten pääsyn työelämään ja ylipäätään
sen, miten saada työtä, kerryttää eläkettä ja olla mukana osana suomalaista hyvinvointival-
tiota ja sosiaaliturvajärjestelmää. Tämä on iso asia. 

Kun ajatellaan niitä ponsia, muun muassa sitä ensimmäistä pontta, jonka teimme, niin
toki toivon — ja itse asiassa vetoan valtioneuvostoon — että tämä asiantuntijaryhmä aidos-
ti, oikeasti lähtee nyt ripeästi liikkeelle, koska syksy tulee nopeasti. Meidän pitää pitää
huolta siitä, että työryhmätyö etenee sillä tavalla, että kun asiantuntijaryhmä lähtee selvit-
tämään sosiaali- ja terveyspalveluiden hankintalainsäädäntöä, niihin liittyvää neuvontaa,
ohjeistusta, mukaan lukien Kansaneläkelaitoksen järjestämisvastuulle kuuluvat palvelut
hankintojen kehittämiseksi, niin näissä myös aidosti tapahtuu jotain. 

Lisäksi haluan muistuttaa siitä ylipäänsä, että jos ja kun me teemme lainsäädäntöä tässä
talossa, niin sitä pitää noudattaa, ja siksi laillisuusvalvonnan resursointi, ihan samalla ta-
valla kuin olemme puhuneet vanhusten osalta, tässäkin asiassa on entistä tärkeämpää.
Meillä pitää olla riittävät laillisuuden valvonnan resurssit, ja etenkin jos ja kun laillisuus-
valvonta jostain huomauttaa, niihin asioihin pitää reagoida ja ne asiat pitää korjata.

Perustuslakivaliokunta on linjannut itse asiassa jo aiemmissa linjauksissaan koskien pe-
rusoikeuksia ja riittävää sosiaali- ja terveyspalvelujen rahoitusta, että budjettirajoitteet ei-
vät saa vaarantaa suomalaisten perusoikeuksia. Tämä jos mikä koskee vammaispalveluita.
Tällä haluan tietysti lähettää viestin niihin kuntiin, niihin kaupunkeihin, joissa tällä hetkel-
lä tehdään sellaisia linjauksia, jotka saattavat vaarantaa tai ovat jo vaarantaneet vammais-
ten oikeudet. Budjettirajoitteet eivät siis saa rajoittaa suomalaisten perusoikeuksia, eten-
kään niiden perusoikeuksia, jotka ovat heikoimmassa asemassa. Ja kun tähän lisätään se
hallituksen kannustinjärjestelmä, bonusjärjestelmä, jolla nyt kuntia kannustetaan leikkaa-
maan sosiaali- ja terveyskustannuksista, jotta ne saavat enemmän rahaa, arvoisa puhemies,
ensi vuosikymmenellä, niin se valitettavasti luo paineen myös niille palveluille, jotka ovat
lakisääteisiä. Tätä ei Suomessa saa tapahtua, tätä ei saa missään hyvinvointivaltiossa ta-
pahtua, eikä se ole edes perustuslain mukaista.

15.40 Eero Lehti kok: Arvoisa rouva puhemies! Tämä hankinta ja siihen liittyvä kilpailu-
lainsäädäntö kokonaisuutena on vuosikymmenten aikana osoittautunut tietyissä tilanteissa
17



Pöytäkirjan asiakohta PTK 166/2018 vp
varsin hankalaksi. Kun tähän liittyy sitten se, että on valitusmahdollisuuksia näihin päätök-
siin, markkinatuomioistuin käsittelee valituksia, niin tästä helposti syntyy sellaisia tilantei-
ta, joita varmaan alun perin ei ajateltu. Alun alkaenhan laki on lähtenyt Keski-Euroopan ti-
lanteesta, jossa hallinnollisten päätösten taustalla epäiltiin olevan enemmän korruptiota
kuin meillä onneksi täällä Skandinaviassa tai Suomessa yleensä on — toivon mukaan jat-
kossakaan ei esiinny.

Mutta kun täällä edustaja Juvonenkin totesi tästä lainsäädännön ongelmallisuudesta,
niin tätä talousvaliokunnassa käsiteltiin jo varmaan 7—8 vuotta sitten ja todettiin nimen-
omaan tämä vammaisten pitkäaikaisten palveluiden kilpailuttaminen vaikeaksi hallita. No,
minun mielestäni tässä aika paljon voidaan syyttää myös Kuntaliittoa, joka on kuntien
edunvalvonta- ja koulutusorganisaatio. Siellä ei ole annettu erityisesti painoa sille, että eri-
laisten tuotteiden tai palveluiden kilpailuttaminen poikkeavat monella tavalla toisistaan. 

Tuotteiden kohdalla laatu voidaan usein määritellä objektiivisesti, tai niistä on sellaisia
yksiselitteisiä mittareita, joiden perusteella voidaan laatua arvioida. Yleinen käsitys on
kymmeniä vuosia ollut palveluiden osalta, että asiakas on paras palvelun laadun arvioija.
Sitä tällä kuntapuolella juurikaan ei käytetä, mikä käytännössä tarkoittaa, että nämä pitkä-
aikaisen asumisen palveluiden asiakkaat eivät ole olleet oikeutettuja ja vaikutusvaltaisessa
asemassa silloin, kun valitaan heitä koskevaa palvelua, vaan se on tulkittu tämän tavara—
laatu-ajattelun mukaan, jolloin ostaja tekee laadusta myös arvion. Tämän johdosta joissain
tapauksissa on jouduttu aika epäinhimillisiin lopputuloksiin. Viranhaltija pelätessään
markkinatuomioistuinta on käyttänyt omaa laatuarviointia ja hintaa, kun jälkeenpäin tar-
joukseen ei voida puuttua kovin olennaisella tavalla. Laissa on kuitenkin tälläkin hetkellä
mahdollisuuksia yksilöllisempään laadun ynnä asiakkaan näkökannan huomioon ottami-
seen, ja vaikka tässä tapauksessa aina asiakas ei ole ehkä täysin kykenevä arvioimaan, niin
ei se silti häneltä sitä oikeutta vie, se vain siirtyy hänen edusmiehelleen, viime kädessä vir-
kaholhoojalle. 

Tämä laki on toisin sanoen tarvinnut tämän kansalaisaloitteen, jotta tämä saadaan täällä
korjattua, hyvä niin. Omakohtainen 40 vuoden kokemus kehitysvammaisesta veljestäni
kyllä kannustaa tämän asian loppuunsaattamiseen. Vahinko tässä on jo päässyt tapahtu-
maan. Tähänastinenkin menettely olisi voinut ottaa asiakkaan näkökohdan huomattavasti
tehokkaammin huomioon, ja nämä turhat asuinpaikan vaihdot aina ovat näille henkilöille
raskaita, elleivät he itse sitä nimenomaan toivo syystä tai toisesta, jotka ovat hyvin yksilöl-
lisiä.

Omasta puolestani haluan myös kiittää talousvaliokuntaa yksimielisyydestä, pohdinnan
tuloksena on syntynyt arvokas näkemys, joka johtanee siihen, että lainsäädäntöä myös
muutetaan, kuten monessa muussa maassa on jo aiemmin tehty. [Vasemmalta: Hyvä pu-
he!] 

15.44 Katja Taimela sd: Arvoisa rouva puhemies! Haluan minäkin kiittää omasta puoles-
tani tämän kansalaisaloitteen aktiiveja ja allekirjoittaneita. Aloitteen viesti on hyvin sel-
keä: Kilpailuttaminen ei sovi vammaisten palveluihin, ja vammaisten palveluja sekä oike-
usturvaa on parannettava. Vammaisia on kuultava selkeästi paremmin heitä koskevissa
asioissa.

Huolellisen valiokuntakäsittelyn kautta on nyt päädytty kolmeen lausumaan, jotka to-
teutuessaan tuovat kansalaisaloitteen hengen käytännön elämään. Asiantuntijaryhmän
kautta on valmisteltava säädösmuutokset, joiden avulla turvataan vammaisten henkilöiden
18



Pöytäkirjan asiakohta PTK 166/2018 vp
osallisuus ja oikeussuojakeinot heitä koskevassa päätöksenteossa. Itsemääräämisoikeutta
vahvistetaan ja ratkaisu- ja valvontakäytäntöihin haetaan yhtenäisyyttä palveluiden käyttä-
jien yhdenvertaisuuden ja palveluntarjoajien tasavertaisten kilpailuedellytysten turvaami-
seksi.

Uudistamista kaipaa muun muassa vammaispalvelulainsäädäntö, ja tulevan hallituksen
on hyvin nopeasti otettava työpöydälle lausumien edellyttämät muutostarpeet. Vammais-
ten palveluihin on syytä vaatia oikeudenmukaisuutta. Se on meidän tehtävämme. Mutta
kuten edustaja Ihalainenkin omassa puheenvuorossaan totesi, yhtä tärkeää vammaisten ih-
misten kohdalla on etsiä ja miettiä keinoja parempiin työllistymismahdollisuuksiin. Yh-
teiskunnalla ei mielestäni ole varaa jättää heitä työllistämättä asenteiden ja ennakkoluulo-
jen takia.

Voimassa oleva hankintalaki mahdollistaa sosiaaliset kriteerit päätöksiä ja sopimuksia
tehtäessä. Sopimusehtoihin voidaan kirjata, että työnhaussa otetaan huomioon erityisesti
osatyökykyiset ja vammaiset. Kyse on tahdosta. Kyse on tahdosta myös silloin, kun lausu-
mat toteutetaan seuraavan hallituksen toimesta — toivottavasti mahdollisimman nopeasti
vaalikauden alussa, koska uskallan ajatella niin, että tämän kansalaisaloitteen hengen to-
teutumista myös seurataan hyvin vahvasti.

15.46 Pia Viitanen sd: Arvoisa rouva puhemies! Kuten jo debatissa totesin, niin vielä ker-
ran kiitos tekijöille sisusta, ja tosiaan myös kiitos tälle eduskunnalle ja sen valiokunnille
siitä, että asiaa tosissaan sitoudutaan viemään eteenpäin. Kun täällä tuli puhetta tästä aika-
taulusta, niin itse näkisin tietenkin niin, että kun nyt on selkeä eduskunnan tahto — täysin
yksimielinen — niin varmasti ministeriöt jo omalta osaltaan valmistelevat toimia, joilla
uusi hallitus voi mahdollisimman pian myös toteen saattaa ne kaikki toimet, mitä tarvit-
semme, jotta saamme tämän tärkeän aloitteen toteen. Täällä mielestäni edustaja Harakka
aika viisaasti lausui oman puheenvuoronsa alussa, että jos kaikki toimisi niin kuin pitäisi,
niin tietenkään tällaista kansalaisaloitetta ei edes tarvittaisi, koska näitä ongelmia ei olisi.
Mutta koska olemme tienneet nämä ongelmat vuosikausia, niin oli tärkeää huomata, kuin-
ka tämä kansalaisaloite kuitenkin on nyt vaikuttanut tosiasiassa niin, että kerta kaikkiaan
kaikki tuntevat yhteisen vastuun siitä, että tämä on saatava eteenpäin.

Mielestäni, puhemies, tässä on kysymys paitsi tärkeästä asiasta, myös tietynlaisesta ar-
vopohjasta, mitä tänä päivänä aika usein täällä eduskunnassakin pohdimme, eli siitä, mikä
on ihmisarvo suhteessa esimerkiksi voiton tavoitteluun ja näihin ikäviin ilmiöihin, joihin
olemme tänä päivänä törmänneet niin täällä vammaisten palvelun puolella kuin vanhusten
hoivan puolellakin. Eli silloin, kun niin sanotusti pelkkä voiton tavoittelu tai raha tai hinta
ratkaisee, olemme liian usein nähneet erittäin epätoivottavia asioita edessämme. Siksikin
mielestäni nyt jos koska on se aika, että me käymme laajaa arvopohjaista keskustelua tässä
yhteiskunnassa siitä, mihin meillä sivistyneessä yhteiskunnassa tulee olla varaa — ja mi-
ten me sen kunniatehtävämme pystymme toteuttamaan, että me pidämme toden totta huol-
ta heikoimmistamme. Se on sivistyneen yhteiskunnan merkki, ja se täytyy nähdä. Usein
tällaisessa markkinayhteiskunnassa, missä me elämme, on käynyt toisin. Siksi pidän tär-
keänä, että myös tosiasiassa ja konkreettisesti tämän aloitteen henki ja ne käytännön toi-
met etenevät. Se vaatii, niin kun täällä on todettu, rahaa. Se vaatii resursseja, se vaatii val-
tiolta resursseja, se vaatii kunnilta. Ja on aivan oikein se tietynlainen huoli, mikä ollaan esi-
tetty siitä, että jos kunnilla tai toteuttavalla tasolla ei ole riittävästi sitä resurssia, niin sil-
19



Pöytäkirjan asiakohta PTK 166/2018 vp
loin aivan liiaksi, vaikka yritettäisiin sanoa mitä, tosiasiassa joku hintakriteeri pääsee mää-
rittämään hankintoja, eikä se tietenkään ole oikein, vaan nimenomaan laatu on tärkeää.

Puhemies! Tähän loppuun haluan alleviivata samaa seikkaa, mitä edustaja Ihalainen
aloitti ja muun muassa edustaja Taimela tuossa äsken, että tärkeää on toimeentulon kannal-
ta myös se, että vammaisilla ja vajaakykyisillä ihmisillä olisi ihan oikea mahdollisuus teh-
dä työtä, josta saisi ihan oikeaa palkkaakin, eikä se ole vain pelkkää työtoimintaa. On erit-
täin hyvä, että edustaja Ihalainen muun muassa vetosi näihin työmarkkinaosapuoliin, jotta
osatyökykyisten mahdollisuudet otettaisiin huomioon. Itse tiedän esimerkiksi, että tämä
mainitsemani NEO-OmaPolku Tampereella on perustanut osuuskunnan, jota kautta sitten
nämä nuoret ovat voineet saada ihan oikean mahdollisuuden tehdä työtä ja saada myös
palkkaa siitä työstä. Tämä on varmasti monen toive, että kun siellä kuitenkin työkykyä,
työhalua, innokkuutta ja osaamista on, niin myös näitä mahdollisuuksia ihmiselle annettai-
siin.

15.50 Tarja Filatov sd: Arvoisa puhemies! Miten kilpailutetaan lapselle lämmin syli?
Näin kysyi minulta eräs lasten kanssa työskentelevä virkamies silloin, kun oma kotikau-
punkini Hämeenlinna siirtyi tilaaja—tuottaja-malliin. Tuosta mallista luovuttiin, koska
tuohon kysymykseen ei löytynyt kelvollista vastausta, vaan me huomasimme, että mones-
sa, monessa asiassa yhä edelleen mennään hinta edellä eikä saada sitä laatua, mitä haluttai-
siin.

Tänään voisi hyvin kysyä, miten hankitaan vammaiselle ihmiselle hyvä ja pysyvä koti.
Hinta ja laatu, molemmat vaikuttavat, ja meidän on pakko olla hintatietoisia, koska hyvin-
vointivaltion veroeurot ovat rajalliset, mutta me emme ole aidosti hyvinvointivaltio, jos me
menemme vain raha edellä, vaan laadulla on todellakin väliä. Joskus tulee mieleen se, että
miten tässä näin kävi, missä vaiheessa se laatu unohtui, hävisi, hukkui ja niin monessa kun-
nassa pelkästä hinnasta tuli kuningas. Ja oikeastaan kansalaisaloitteen tekijät, joille kuuluu
iso kiitos siitä, että he ovat tämän asian nostaneet esiin, kuvaavat sitä hyvin, kun he perus-
televat, miksi tämä aloite piti tehdä.

Kun hankintalaki tuli voimaan, niin sitä ruvettiin tulkitsemaan laatu—hinta-vertailussa
enemmän hinta edellä, ja kun asumispalveluiden kilpailutus alkoi, niin markkinoille tuli-
vat kansainväliset suuryritykset, joilla oli intressinä vain oma voitontavoittelu. Kilpailus-
sa, kilpailutuksissa hinta sivuutti laadun, ja samalla kävi niin, että kun tätä tehtiin virkatyö-
nä, niin itse asiassa vammaisten oma osallisuus niiden palvelujen hankinnassa oheni ja hä-
visi ja hintakilpailu polki edelleen ja edelleen hintoja ja sitä kautta myös laatua. Niin siinä
sitten kävi, että vammaisen ihmisen elämästä tuli kauppatavaraa.

Kiitos tekijöille siitä, että he ovat pysäyttäneet tämän asian äärelle. Luulen, että tämä
keskustelu, mitä tämän ympärillä on käyty, on koskettanut monen ihmisen oikeudentuntoa
ja varmasti myös monen ihmisen omaatuntoa. Näyttää siltä, että on olemassa poliittinen
tahto, yksimielinen tahto, että tämä asia korjataan, ja se todellakin edellyttää muutakin kuin
niitä eduskunnan ponsia, joihin tänään on yksimielisesti sitouduttu. Se edellyttää sitä, että
hankintalakia täsmennetään, että sanotaan selvästi, että se laatu ja kilpailutus ei ole pakko
silloin, kun on vammaisten palveluista kyse, vaan on myös muita mekanismeja. Ja se edel-
lyttää myös sitä, että vammaispalvelulain puolelle kirjoitetaan selvät laatukriteerit.

Tässä salissa on usein käyty keskustelua siitä, säädämmekö me liian paljon, kirjoitam-
meko me liian paljon normeja lainsäädäntöön, mikä sitten estää sen terveen harkinnan ja
valinnan, kun paikallisesti etsitään ratkaisuja. Mutta kyllä mielestäni niin tämä asumispal-
20



Pöytäkirjan asiakohta PTK 166/2018 vp
velupuoli vammaisten kohdalla ja monet muutkin vammaisten palvelut kuin sitten vaikka-
pa keskustelu vanhuspalveluista ja joistakin varhaiskasvatuspalveluista osoittavat sen, että
kyllä siellä laadussa on oltava lain suoja. Muuten, kun rahat ovat tiukalla, käy niin, että mi-
nimistä tulee aina vain alhaisempi ja alhaisempi ja hintakilpailu voittaa.

Toivon, että tämä yksimielisyys, joka tämän asumispalvelun kohdalla on löydetty, kos-
kee myös vammaisten ihmisten Kela-kyytejä, koska niissä me näemme sen, että itse asias-
sa kokonaistaloudellisuus alkaa unohtua. Ymmärrän, että Kelassa on haettu taloudellisten
raamien puitteissa ratkaisua ja on tehty kilpailutus, joka on johtanut aivan hullunmyllyyn.
Itselleni soitti tässä muutama päivä sitten Forssan sytostaattiosastolta hoitaja, joka sanoi,
että eikö tälle Kela-taksille voi tehdä mitään, meillä menee viikoittain sytostaattihoidot
pieleen, kun taksi ei toimi ja asiakkaat eivät saavu paikalle. Jokainen tuollainen yksi pie-
leen mennyt sytostaattihoito maksaa kuulemma noin 60 000 euroa. Sillä ostaisi jo muuta-
man auton niille ihmisille, jotka yrittävät mennä tuohon hoitoon, kun taksijärjestelmässä
on menty hintakilpailu edellä. Tämä vain ikään kuin semmoisena sivujuonteena, mutta se
liittyy tähän inhimillisten ja elintärkeiden palveluiden kilpailuttamiseen ja siihen liitty-
vään osaamiseen.

Vanha sanonta sanoo, että kilpailu on hyvä renki mutta huono isäntä, ja tämä vanha sa-
nonta on hyvin oikeassa. Kunnat hakevat omassa talousahdingossaan usein kilpailuttamal-
la ja myös laadun kustannuksella säästöä, mutta usein on myös niin, että laatua on vaikea
kilpailuttaa. Huomataan vasta jälkikäteen, minkälaisia kriteereitä olisi pitänyt asettaa, ja
siksi meidän on koko valtakunnan tasolla etsittävä sellaisia mekanismeja, joilla silloinkin,
kun päädytään kilpailuttamalla hankkimaan joitakin asioita, me osaisimme tehdä sen pa-
remmin.

Palveluita hankittaessa erityisesti on tärkeää, että sitä palvelua katsotaan myös tarvitse-
van ihmisen näkökulmasta ja tuo yhteys toimii silloin, kun palvelua hankitaan. Liian lyhy-
et palvelusopimukset erityisesti asumisessa mutta myös monessa monessa muussa palve-
lussa ovat ihmisen ja asiakkaan näkökulmasta kohtuuttomia. Asumispalveluissa siksi, että
kyse on ihmisen kodista.

Menestyksen mitta ei ole euro, vaan se on hyvä elämä, ja usein hyvinvointipalvelun tu-
lokset näkyvät vasta koko elämänkaaren mittaisina, ja siksi niitä on vaikea mitata kvartaa-
litalouden keinoin. Tämän vuoksi on välttämätöntä löytää riittävät laatukriteerit silloin,
kun puhutaan ihmisten palveluista, ja tämän vuoksi kilpailuttaminen ei sovi vammaisten
asumispalveluihin. [Timo Heinonen: Erinomainen puhe!]

15.56 Hanna Halmeenpää vihr: Arvoisa rouva puhemies! Inhimillinen ihmiselämä ei to-
della sovi kauppatavaraksi, kuten tässä keskustelussa on jo useammalla suulla todettu. Itse
totean, että tätä keskustelua ja puheenvuoroja kuunnellessani tuli mieleen tuo muinaisjään-
ne, huutolaisjärjestelmä, joka tuli mainituksi, ja muistin, että omakin isoisoisäni oli huuto-
laislapsi. Halvimman tarjouksen tehnyt otti hänen huolenpitonsa hoitaakseen, ja tällaista
historiaa aika monen suomalaisenkin taustalta löytyy, mutta se ei ole tätä päivää. Me olem-
me halunneet rakentaa hyvinvointiyhteiskuntaa, ja tuon rakentamistyön viimeistelyjä me
tänään täällä teemme. Palveluiden kilpailuttamisen aiheuttamat ongelmat vammaisille ih-
misille ja heidän läheisilleen on yksimielisesti tunnustettu, ja tuon vammaisten henkilöi-
den välttämättömän avun ja tuen kilpailuttamisen on myös todettu olevan vastoin YK:n
yleissopimusta vammaisten henkilöiden oikeuksista.
21



Pöytäkirjan asiakohta PTK 166/2018 vp
Arvoisa puhemies! Tämän kansalaisaloitteen laatijat ja allekirjoittajat ovat tehneet mer-
kittävän työn, jota ilman nämä asiat eivät nyt tässä salissa tällä painoarvolla varmaankaan
olisi. Kiitos siitä kansalaisaktiivisuudesta, sitä tarvitaan, ja yhteistyöllä saamme tuloksia
aikaan. Sosiaali- ja terveysvaliokunta piti kansalaisaloitteessa ja asiantuntijalausunnoissa
esille tuotuja vammaisten henkilöiden palvelujen hankintojen ongelmia vakavina sekä eri-
tyisen ongelmallisena sitä, että vammaisten henkilöiden osallisuudesta heitä koskevassa
päätöksenteossa ei ole riittävästi huolehdittu ja että palvelujen jatkuvuus rikkoontuu taval-
la, jota ei saisi tapahtua. Vammaispalvelujen asiakkaiden osallisuus ja vaikutusmahdolli-
suudet tulee turvata nykyistä paremmin — tähän näkemykseen yhtyi yksimielisesti myös
talousvaliokunta. 

Näihin valiokuntien lausuntoihin sisältyvät lausumaehdotukset antavat todellakin mah-
dollisuuden laatia palveluiden järjestämistä koskeviin erityislakeihin sellaiset säädökset,
että vammaisten palveluiden kestävään järjestämiseen ja kilpailuttamisen lopettamiseen
päästään. Näin me haluamme tapahtuvan, ja tästä eteenpäin koko eduskunnan on nyt yh-
dessä kannettava vastuu siitä, että näin todella tapahtuu.

15.59 Markku Eestilä kok: Arvoisa rouva puhemies! Itsekin haluan kiittää tämän kansa-
laisaloitteen tekijöitä. Se on selvästi johtanut jo hyvään lopputulokseen, ja edustaja Filatov
piti täällä erinomaisen puheen. Kilpailuttamista ja laadunvalvontaa on todella varsinkin
vammaisten kohdalla erittäin vaikea toteuttaa niin, että joku ei kärsisi jossakin päin Suo-
mea. Minun mielestäni Eero Lehti piti myös erittäin hyvän puheen, jossa hän totesi, että
erityisesti vammaisille asuinpaikan vaihto on aina raskas, ja jos se ei ole pelkkä asuinpai-
kan vaihto vaan se hoitohenkilökuntakin vaihtuu siinä ympärillä, niin se voi aiheuttaa hy-
vinkin merkittäviä hyvinvointivajeita sitten pitkäksi aikaa. 

Mutta itse otan esille jo tekemäni valtuustoaloitteen Iisalmen kaupungissa. Vuonna
2010 esitin, että joko kaupunki tai jokin sen omistama osakeyhtiö tekee tämmöisen palve-
lutalon — olipa siellä vanhuksia 24 tuntia vuorokaudessa tai vammaisia — ja solmii vuok-
rasuhteen näiden asujiksi tulevien kanssa. Sitten jos joku sitä toimintaa pyörittää, olipa se
kaupungin omaa tai jonkun yksityisen pyörittämää toimintaa, niin asuinpaikka pysyy aina
samana. Tällä voitaisiin ehkäistä... ja itse asiassa, jos tätä olisi suuremmassa mittakaavassa
tehty, niin tänäkin päivänä me olisimme kilpailutuksilta säilyttäneet juuri tämän asumisen
ja vuokraamisen elementin pois. Näitä olisi pystytty ehkäisemään, jos olisi menetelty toi-
sin.

16.00 Timo Heinonen kok: Arvoisa rouva puhemies! Edustaja Filatov piti erinomaisen
hyvän puheenvuoron. On tärkeää, että nämä ponnet nyt muuttuvat eduskunnan ja valmis-
telun kautta laiksi ja toisaalta lait sitten arjeksi. Korjauksia tarvitaan kilpailulainsäädän-
töön, hankintalakiin niin, että nämä elämänmittaiset palvelut saadaan sieltä rajattua pois, ja
myös tarvitaan korjauksia vammaispalvelulakiin.

Mielestäni oli hyvä, että edustaja Filatov nosti esille myös nämä Kela-kuljetukset, mutta
myös vammaispalvelulain alaisissa kuljetuksissa on aika isoja ongelmia tällä hetkellä mo-
nilla alueilla. Ne eivät toimi. Jos sanotaan, että koti on se, mitä ei pidä kilpailuttaa, niin kyl-
lä näille henkilöille tuttu avustaja, mutta myös tuttu taksi, tuttu kuljettaja, ovat sellaisia
asioita, joita pitäisi pystyä kunnioittamaan paremmin kuin tällä hetkellä. Tällä hetkellä ei-
vät vammaispalvelulain kuten eivät myöskään Kela-taksien palvelut Suomessa näytä toi-
mivan sillä tavalla kuin niiden pitäisi toimia.
22



Pöytäkirjan asiakohta PTK 166/2018 vp
Kilpailuosaaminen on oma asiansa. Pelkästään se ei riitä, että meillä on lainsäädäntö,
vaan sitä lainsäädäntöä pitää myös sitten osata käyttää. Liian usein törmätään siihen, että
kerrotaan, että on kilpailutettu — niin kuin edustaja Eestilä tässä toi esille — mutta siinä
kilpailutuksessa ovat nämä laatukriteerit olleet niin huonosti valmisteltuja tai osaamatto-
masti tehtyjä, että esimerkiksi kaikki ovat saaneet niistä kaikista täydet pisteet ja sen jäl-
keen tosiasiallisesti kilpailutus on tapahtunutkin pelkän euron, pelkän kustannuksen näkö-
kulmasta. Eli tämä vaatii osaamista, tämä vaatii kriteereitä, tämä vaatii myös ihan valta-
kunnallista ohjeistusta, niin että tämä saadaan kuntoon.

Mutta on ollut erinomaisen hyvää keskustelua täällä eduskunnassa. Ja välillä on kiva
olla tässä salissa niinkin, että olemme yhtä mieltä salin vasemmalta reunalta salin oikeaan
reunaan. Jokainen kansanedustaja on tänään pitänyt erinomaisen hyviä puheenvuoroja, ja
toivotaan, että ne nyt muuttuvat myös laiksi ja lait arjeksi.

16.03 Arja Juvonen ps: Arvoisa rouva puhemies! On erittäin hyvä asia, että meillä on la-
kisääteiset vammaisneuvostot, vanhusneuvostot, nuorisovaltuustot. Ne kaikkihan tulivat
myös lakiin. Ainoa ongelma siinä on se, että nehän eivät ole päättäviä elimiä, vanhusneu-
vosto ja vammaisneuvosto, mutta on erittäin tärkeää, että niitä kuullaan. Täälläkin keskus-
telussa nousi esille juurikin vammaisneuvoston osuus siellä kunnassa, se, että kuntapäättä-
jät kutsuvat vammaisneuvoston jäseniä, vanhusneuvoston jäseniä kuultaviksi ja ottavat sen
viestin vastaan, koska heillä on siellä se syvä asiantuntijuusosaaminen, kokemusasiantun-
tijuus hyvin usein myös. Ja erittäin tärkeää on myös se, että esimerkiksi vammaisneuvos-
ton jäseniksi valitaan ihmisiä, jotka ovat itse vammaisia tai vammaisten omaisia, niin että
heidänkin äänensä kuuluu. Se on monesti ongelmana, että välttämättä ne kaikkein vaikeim-
min vammaiset ihmiset, vaikeavammaiset, eivät pääse sinne neuvostoon eivätkä saa ään-
tänsä kuuluviin.

Täällä on puhuttu laadusta ja siitä, että kilpailuttaminen ei ole pakko. Kunnat voivat itse
päättää ja käyttää myös muita vaihtoehtoja. On erittäin tärkeää, että siellä on se osaaminen,
ja siitä osaamisestakin on täällä tosi paljon puhuttu, mutta sitten taas on se pelko, että jos
kilpailutus epäonnistuu ja joku siitä valittaa eikä ole valittu halvinta, niin silloin ollaan siel-
lä markkinaoikeudessa. Ja tämä on se suuri ongelma. 

Kaikella tavalla koti on ihmisen paras paikka. Se on sitä myös vammaisille ja vanhuk-
sille, ja kyllä meidän tulee turvata riittävät resurssit vanhusten hoivaan, vammaisten hoi-
vaan, asumispalveluihin, ryhmäkoteihin. Sitä tämä aloitteen käsittely täällä eduskunnassa
nyt tarkoittaa, että kaikkien heidän asia huomioidaan, ketkä ovat asianosaisia ja ketkä siel-
lä niiden palvelujen piirissä ovat. 

Kansalaisaloitteet ovat saaneet tässä talven aikana hyvin äänensä kuuluviin eduskunnas-
sa. Meillä on ollut vakuutuslääkärit-kansalaisaloite ja nyt meillä on tämä vammaisten avun
kilpailuttamisen aloite käsittelyssä, ja hyvä, että yksimielisesti näitä asioita välillä voidaan
viedä eteenpäin, koska silloin aloite saa todellakin suuren arvostuksen.

16.05 Jari Myllykoski vas: Arvoisa rouva puhemies! Seurasin mielenkiinnolla tätä kes-
kustelua tabletin kautta, ja nyt on pakko osallistua siihen, vaikka tarkoitukseni ei ollut.

Meitä ihmisiä on sellaisia, että me toki jokainen varmaan tunnistamme vammaisen ar-
jessa ja meillä voi olla lähisukulaisia tai tuttavia, mutta osalle suomalaisista vammaisuus
on vain se tunnusmerkki, että parkkipaikalla on invaparkkipaikka. 
23



Pöytäkirjan asiakohta PTK 166/2018 vp
Sen takia on hyvä, että käydään tätä keskustelua sillä tavoin, ja nyt täytyy sanoa täältä
vasemmalta tuonne oikealle, että edustaja Heinonen nosti erittäin hyvän asian esille. Hän
puhui elinikäisten palveluiden jatkumosta ja Kela-kyydeistä. Tänään Aamu-tv:n uutisista
tuli siitä, kuinka moni alalla työskentelevä toimija kohtaa väkivaltaa, kun on vammaispal-
veluissa töissä, on hoitajana, kuinka paljon se hoitava henkilöstö kohtaa väkivaltaa. Tässä
olisi erittäin tärkeää pohtia sitä, että kyllä meidän pitäisi noissa Kela-kyydeissä tavallaan
henkilöidä ja antaa luotettava potilas—kuljettaja-suhde niin, että se vammainen henkilö
voi mennä sen saman tutun, turvallisen palvelunantajan piiriin, jolloin me voimme estää
niitä tilanteita, että kun erilaiset persoonat kohtaavat, niin aina voi tapahtua jotakin, mikä
on yllättävää. Siinä mielessä edustaja Heinonen nosti kyllä hyvän asian esille, että pitäisi
olla semmoista turvallista palvelua Kelan puolelta, että meillä ihmisille annettaisiin sellais-
ta jatkumoa, että se tuttu ja turvallinen ja henkilökohtaisia tarpeita vastaava palvelu voitai-
siin saada aikaan. Siinä mielessä vielä kerran kiitoksia, edustaja Heinonen.

Yleiskeskustelu päättyi.

Eduskunta yhtyi valiokunnan ehdotukseen kansalaisaloitteeseen KAA 2/2018 vp sisälty-
vän lakiehdotuksen hylkäämisestä. Lakiehdotuksen ensimmäinen käsittely päättyi.
24


