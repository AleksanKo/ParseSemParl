















































DEM9D2D.tmp.xml


Pöytäkirjan asiakohta PTK 107/2017 vp
Pöytäkirjan asiakohta 

PTK 107/2017 vp

Täysistunto

Torstai 19.10.2017 klo 16.01—17.02

2.1. Suullinen kysymys sote-uudistuksesta (Anneli Kiljunen sd)
Suullinen kysymys SKT 142/2017 vp

Suullinen kyselytunti

Ensimmäinen varapuhemies Mauri Pekkarinen: Ensimmäinen kysymys, edustaja Kil-
junen.

Keskustelu

16.02 Anneli Kiljunen sd: Arvoisa herra puhemies! Sosiaali- ja terveysvaliokunta tuli
juuri tänään Etelä-Karjalasta. Olimme siellä tutustumassa Eksoteen, sosiaali- ja terveyspal-
veluihin, koska eri asiantuntijat ovat kertoneet ja todenneet useita kertoja, että Etelä-Kar-
jalassa on hyvin toimiva malli, johon suuntaan sotea voitaisiin myös kehittää.

Eksote on vahva julkinen sosiaali- ja terveyspalvelujen järjestäjä ja tuottaja. Sinne on
koottu kaikki Etelä-Karjalan sosiaali- ja terveyspalvelut, myös erikoissairaanhoito, ja sen
palveluja täydentää yli 600 yksityistä palveluntuottajaa. Kun ihminen sitten menee Ekso-
teen, hänelle tarjotaan kaikki tarvitsemansa palvelut yhdestä paikasta ja häntä ei pompotel-
la vaan hänelle tarjotaan ja mahdollistetaan hyvä hoito kokonaisvaltaisesti. Valiokunnalle
osoitettiin myös, että Eksote on onnistunut monissa asioissa ja — ehkä kaikkein tärkeintä
— ihmiset ovat entistä tyytyväisempiä Etelä-Karjalassa [Puhemies koputtaa] Eksoten pal-
veluihin.

Arvoisa puhemies! Ministerit Saarikko ja Risikko, meillä ei ole tarkkaa tietoa siitä, mitä
te olette hallituksessa sopineet, [Puhemies koputtaa] mutta voisitteko sen kertoa, niin että
eri puolilla Suomea olevat sosiaalipalvelujen tuottajat ja järjestäjät voisivat edelleen kehit-
tää palveluita ja ettei [Puhemies koputtaa] — anteeksi, viimeinen lause — hyviä palvelu-
kokonaisuuksia...

Ensimmäinen varapuhemies Mauri Pekkarinen:  Arvoisa edustaja, puolitoista minuut-
tia on kulunut. Olen pahoillani, että joudun puuttumaan näin pitkän ylityksen jälkeen.

...tarvitse pilkkoa palvelusetelin takia.

16.04 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aivan totta, kuten edustaja Kiljunen viittaa, minullakin on sellainen käsitys,
että Etelä-Karjalassa, josta edustaja on kotoisin, on monet sosiaali- ja terveyspalveluiden
palvelukokonaisuudet, nimenomaan asiakkaan kannalta mutta myös julkisen järjestelmän
tehokkuuden kannalta, niin että yhteisiä euroja saadaan riittämään, järjestetty mitä erin-
omaisimmalla tavalla. Erityisesti olen kiinnittänyt huomiota siihen, että Etelä-Karjalassa
 Tarkistettu
4.1



Pöytäkirjan asiakohta PTK 107/2017 vp
on oivallettu se, että kuntoutukseen — siis kaikkeen siihen, mitä tapahtuu vaikkapa leik-
kausoperaation jälkeen tai ihmisen saatua mielenterveyteensä liittyvän diagnoosin — kiin-
nitetään tiiviimmin huomiota. Jatkossakin, kun sosiaali- ja terveyspalvelujen uudistus to-
teutetaan... Itse asiassa juuri Etelä-Karjala on siltä osin hyvin suuri edelläkävijä, että hei-
dän palvelurakenteensahan perustuu maakunnalliseen ajatteluun, siihen, että kunnat eivät
kanna vastuuta. Erona tulevaisuuteen on se, että rahat eivät sote-palveluissa kierrä enää
kuntien kukkaron kautta, ei lähetellä laskuja, vaan vastuu erikoissairaanhoidosta, [Puhe-
mies koputtaa] perusterveydenhuollosta ja koko kokonaisuudesta on maakunnalla.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, ilmoittautumaan nousemalla ylös ja painamalla V-painiket-
ta. 

16.05 Anneli Kiljunen sd (vastauspuheenvuoro): Arvoisa herra puhemies! Haluaisin vie-
lä tarkentaa, koska eri asiantuntijat ovat tuoneet huolensa muun muassa siitä, että päätök-
senne seurauksena te tulette romuttamaan julkisen erikoissairaanhoidon [Naurua] eli juuri
sen osan, joka on kaikkein toimivin. Muun muassa Kirurgiyhdistys teki kannanoton kaksi
päivää sitten, ja siinä todetaan teidän, voisiko sanoa, pakkosetelistänne — suora sitaatti:
"Se sisältää huomattavia riskejä ja uhkaa estää suunnitellun kirurgian keskittymisen toteu-
tumisen sekä romuttaa päivystysjärjestelmän Suomessa." Kysyisin nyt teiltä, arvoisa mi-
nisteri: Kun tähän asti Suomessa on voitu luottaa siihen, että kun mennään päivystykseen,
niin päivystyksessä voidaan saada vaikka leikkaus, niin mitä te vastaatte tähän Kirurgiyh-
distyksen huoleen? Uhkaako hallituksen sote-uudistus julkisten sairaaloiden leikkaustoi-
mintaa, [Puhemies koputtaa] ja johtaako se mahdollisesti päivystystoiminnan romuttumi-
seen?

16.06 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysyjä viittaa siihen sote-uudistuksen merkittävään osaan, valinnanvapau-
teen, joka perustuslakivaliokunnan lausunnon vuoksi päätyi hallituksessa uudelleenval-
misteluun. Tästä kaikesta hallituspuolueet eduskuntaryhmissä ovat juuri käyneet keskuste-
lun ja sopineet, että tuo esitys on valmis laitettavaksi lausuntokierrokselle. Sen lähtökohti-
na on oltava, että valinnanvapaus ikään kuin ihmisten oman äänen kuulumisen työkaluna,
osana sote-järjestelmää, täyttää myös julkisen talouden kestävyyden kriteerit, että se pa-
rantaa jokaisen suomalaisen palveluiden saatavuutta ja vie huomion myös — aivan oikein
— palveluiden laatuun.

Ja mitä tulee tähän erikoissairaanhoidon osuuteen: Luin tuon Kirurgiyhdistyksen kan-
nanoton hyvin tarkkaan, ja niin tekivät varmasti myös muut hallituksen edustajat. Pidän
erityisen arvokkaana en erikoissairaanhoitoa itsessään vaan niitä osaajia, joiden varassa
suomalainen erikoissairaanhoito lepää, [Anneli Kiljunen: Juuri niin! — Susanna Huovisen
välihuuto] ja heidän ja kaikkien palveluiden käyttäjien turvaksi on tärkeää todeta, [Puhe-
mies koputtaa] että malli on sellainen, että maakunnalla on harkintavaltaa asiakassetelien
käytössä, nimenomaan esimerkiksi potilasturvallisuuteen tai talouteen [Puhemies koput-
taa] vedoten.

16.08 Touko Aalto vihr (vastauspuheenvuoro): Arvoisa puhemies! Sote-uudistuksen tar-
koituksena on kaventaa terveys- ja hyvinvointieroja, hillitä kustannusten kasvua ja turvata
2



Pöytäkirjan asiakohta PTK 107/2017 vp
saumattomat hoivaketjut. Kysynkin asianomaiselta ministeriltä: miten hallituksen markki-
navetoinen sote-ratkaisu kaventaa eri ihmisryhmien ja eri alueiden välisiä terveys- ja hy-
vinvointieroja, miten se hillitsee kustannusten kasvua, ja miten se turvaa saumattomat hoi-
vaketjut? Tähän asti suurin osa kaikista asiantuntijoista on kiteyttäen sanonut, että hallituk-
sen markkinamalli uhkaa vesittää kaikki uudistuksen tavoitteet. Jos hallitus ei tahdo kuun-
nella terveydenhuollon ja perustuslain asiantuntijoita eikä virkavastuulla toimivia virka-
henkilöitä, sen täytyy vähintään kertoa, miten se aikoo toteuttaa markkinamallinsa siten,
että samalla ei vesitetä kaikkia uudistuksen tavoitteita.

16.08 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Arvostamallani edustaja Aallolla oli niin monta kysymystä, että aivan jokai-
seen en minuutissa pysty vastaamaan. Valitsen niistä sen vakavimman syytöksen, jossa to-
teatte järjestelmämme muuttuvan markkinavetoiseksi. [Riitta Myller: Eikös se niin tee?] 

Haluan huomauttaa ja todeta, että itse asiassa nuo yksityiset palveluntuottajat ovat täällä
jo, vaikka me kuinka haluaisimme siltä ummistaa silmämme. Meillä on ensinnäkin julki-
sella rahalla [Riitta Myller: Kysymys on siitä, kuka vetää, kuka määrää!] yksityiseltä os-
tettuja palveluita, vaikkapa sosiaalihuollon puolella, joissakin kunnissa jo reippaasti yli
puolet palveluntuottajista, ja tiedämme, että pääkaupunkiseudulla ja laajasti Suomessa esi-
merkiksi lapsiperheet päätyvät omalla rahallaan hyvin eriarvoistavasti, riippuen siitä, min-
kälainen paksuus lompakossa on, valitsemaan yksityisesti tuotetut palvelut ikään kuin va-
kuutuksen tai oman lompakon turvin. Tuo kuva siitä, että markkinat tulisivat tämän myötä:
nyt me puhumme siitä — kannan samaa huolta — että palveluiden järjestäjät, tulevaisuu-
dessa maakunnat nykyisten kuntien ja sairaanhoitopiirien sijaan, ovat riittävän vahvoja pi-
tämään lankoja käsissään, ja juuri tästä oli [Puhemies koputtaa] viime päivien neuvotte-
luissa kysymys.

16.10 Aino-Kaisa Pekonen vas (vastauspuheenvuoro): Arvoisa puhemies! Onhan tämä
nyt perin kummallista. Arvoisa hallitus, te ette halunneet valmistella tätä sote-uudistusta
parlamentaarisesti. [Susanna Huovinen: Nyt on käynyt ilmi, miksi!] Silti te olette jatkuvas-
ti toistaneet, että yhteistyöllä tässä mennään. Tuntuu aika paksulta, kun te olette hallitus-
puolueiden eduskuntaryhmissä juuri hetki sitten hyväksyneet uudet valinnanvapauslinja-
ukset ja esittelette niitä parhaillaan, 15 minuutin kuluttua, tiedotusvälineille, samaan ai-
kaan kun eduskunta käy kyselytuntia. [Vasemmalta: Hävytöntä!] Milloin te ajattelitte esi-
tellä tämän oman mallinne, jonka juuri olette hyväksyneet, oppositiolle, vai onko se teistä
riittävää, että lähetätte sen tiedoksi opposition edustajille 5 minuuttia ennen kyselytunnin
alkua? Tämä on kyllä demokratian häväistys. [Susanna Huovinen: Näin on!] 

Arvoisa ministeri, mikä on se hinta suomalaiselle sairaalle, pienituloiselle, tai sosiaali-
ja terveyspalveluiden henkilökunnan hyvinvoinnille, että he ovat kuukausia ja vuosia jat-
kuvassa epätietoisuudessa, kun hallitus ei tiedä, mitä se päättää, ja kun se jotain [Puhemies
koputtaa] päättää, niin se on jo peruttu?

16.11 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Otan oppositioedustaja Pekosen viestin hyvin vakavasti ja koetan kuvata sitä
prosessia, mitä aivan viime tunteina on tapahtunut ja tulee tapahtumaan.

Kuten kaikki tiedämme, eduskunnan viikkokalenteri juoksuttui siten, että ryhmäko-
koukset pidetään juuri ennen kyselytuntia, enkä pitänyt mahdollisena toimittaa näitä mate-
3



Pöytäkirjan asiakohta PTK 107/2017 vp
riaaleja hallituspuolueiden eduskuntaryhmien ulkopuolelle ennen kuin hallituspuolueet,
jotka tätä uudistusta vievät eteenpäin, saisivat itse hyväksyttyä tuon kokonaisuuden. Kuten
tiedämme, eduskuntaryhmät kävivät, jokainen, näistä pitkän keskustelun, ja tältä osin ma-
teriaalit toimitettiin teille välittömästi, kun sopu ja eduskuntaryhmien hyväksyntä eteen-
päin käyvistä askelista on saatu.

Sitten, toisekseen, haluan todeta, edustaja Pekonen, että te olette soten parlamentaarisen
seurantaryhmän jäsen, jossa on käyty läpi joitain viikkoja sitten se kokonaisuus, johon hy-
vin eksaktisti tämäkin esitys nyt pohjaa.

Ja kolmanneksi, tämähän ei ole hallituksen esitys, josta nyt eduskuntaryhmät tekivät
päätöksen, [Puhemies koputtaa] vaan lausuntokierrokselle laitettava laki aivan normaalin
prosessin mukaisesti.

16.12 Tuula Haatainen sd (vastauspuheenvuoro): Arvoisa herra puhemies! Jos tätä yksi-
tyistämisen ja yksityisten palveluntuottajien suurta möhkälettä, jota halutaan ajaa tähän uu-
distukseen, [Sari Sarkomaa: Muunneltua totuutta! Ei yksityistetä!] ei olisi otettu nyt tähän
uudistukseen mukaan, niin tämä uudistushan olisi jo tehty. Me olisimme voineet jo ajat sit-
ten saada aikaan järjestelmän, jossa päästään siihen, mitä edustaja Kiljunen täällä aivan an-
siokkaasti nosti esiin: julkisin voimavaroin on Etelä-Karjalassa kyetty luomaan palveluko-
konaisuus, jossa ihmisen tarpeet, se yksilön lähtökohta, ovat se keskeinen asia, ja sen ym-
pärillä toimivat sitten erilaiset sosiaalipalvelut, erikoissairaanhoito ja terveyskeskuslääkä-
rit. Eikö nyt olisi viisainta, että tämän mallin mukaan nämä Suomenmaan julkiset palvelut
järjestettäisiin siihen jamaan, että nopeasti pääsee hoitoon? Sitähän ihmiset odottavat tuol-
la, että pääsee lääkäriin nopeasti ja että lapsi saa kunnollisen hoidon, kun sairastuu. Pantai-
siin nämä kuntoon — ei hajoteta sitä, [Puhemies koputtaa] mikä jo toimii, vaan korjataan
siellä, missä heikkoudet ovat. [Puhemies koputtaa] Kysyn: eikö tämä julkinen ensin pitäisi
laittaa kuntoon?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä julkinen palvelutuotanto on aika monimuotoinen kokonaisuus. Me
aina mielellämme nostamme esimerkkejä sieltä terveyskeskuksen vastaanotolta, mutta nyt
puhumme uudistuksesta, joka koskee kaikkia sosiaali- ja terveyspalveluita. Mitä tulee ny-
kyjärjestelmässä lääkäreiden saatavuuteen, siinäkin on iso ero. Oma synnyinkuntani, rei-
lun tuhannen asukkaan pieni paikkakunta Varsinais-Suomessa, on ollut ymmärtääkseni
pari kuukautta ilman lääkäriä siksi, että sinne sellaista ei ole saatu, ja tämä on tapahtunut tä-
män mainitsemanne hienon julkisen järjestelmän puitteissa. Toivon, että sinnekin lääkäri
löytyisi. [Susanna Huovinen: Ai tällä se tulee kuntoon, vai?]

Mitä tulee tähän kokonaisuuteen, viittasitte vahvasti julkisvetoiseen järjestelmään.
Näinhän on jatkossakin. Ne järjestäjät ovat juuri sen Etelä-Karjalan Eksoten kaltaisia vah-
voja julkisia kokonaisuuksia, joiden kantokyvystä pitää tietenkin kantaa huolta. Ja edusta-
ja Kiljunenhan ymmärtääkseni totesi, että ei Eksotekaan pärjää yksin kaikessa hyvyydes-
sään: jos oikein ymmärsin edustaja Kiljusen puheenvuorosta, yksityisiä palveluntuottajia
on Eksotenkin tukena nyt jo 600. [Puhemies koputtaa] Erona tähän valinnanvapausmalliin
on vain se, että asiakkaan oma ääni kuuluu [Puhemies koputtaa] niiden hyödyntämisessä
paremmin.
4



Pöytäkirjan asiakohta PTK 107/2017 vp
16.15 Päivi Räsänen kd (vastauspuheenvuoro): Arvoisa herra puhemies! Myös hallitus-
puolueiden sisältä on kiinnitetty huomiota siihen, että tässä valmistelussa usein poliittiset
intohimot ovat syrjäyttäneet asiantuntijoiden näkemykset, onpa sitten ollut kysymys soten
vastuualueiden määrästä tai tämän valinnanvapauden järjestämistavasta. [Eduskunnasta:
Näin on!] Ja kysyn nyt teiltä, ministeri Saarikko: millä tavalla nyt tässä uudessa esitykses-
sä vastataan siihen huoleen, joka viime päivinä on hyvin voimakkaasti esitetty, että erikois-
sairaanhoidon päivystys kärsisi sen vuoksi, että siellä ei säily riittävää asiantuntemusta, jos
nuo erikoissairaanhoidon palvelut pirstoutuvat?

16.15 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässä kysymyksessä edustaja on aivan suomalaisen terveydenhuoltojärjes-
telmän ytimessä. Siis siinä tilanteessa, kun on hätä ja tarvitsee päivystyksellistä apua, joko
112-numeroon soittamalla tai muutoin hakeutumalla hoitoon, meidän pitää olla varmoja,
että kaikkialla Suomessa on mahdollista saada apua. Ja se apu ei ole sairaalan seinissä vaan
niissä osaavissa tekijöissä, hoitajissa ja lääkäreissä. Viimeksi tämän viikon alussa oli sote-
asiantuntijoiden kuuleminen juuri tästä kokonaisuudesta, joka liittyy asiakasseteleihin, ja
hallitus tuon jälkeen kävi läpi esitystään ennen kaikkea siitä näkökulmasta, mikä on asia-
kassetelin myöntämisen laajuus — siis mihin kaikkiin asioihin se myönnetään — miten sen
käyttöönottoa vaiheistetaan ja mikä on maakunnan oma harkintavalta jättää se antamatta,
vaikka lain pykälissä todetaan velvoittavuus sille antamiselle. Tätä rajaavat esimerkiksi ne
seikat, miten me tällä hetkellä määrittelemme julkisen leikkaustoiminnan edellytyksiä ja
luomme yksityisille omat laatukriteerit, [Puhemies koputtaa] jotka viedään lakiin. — Jat-
kan tästä myöhemmin mielelläni lisää.

16.17 Pekka Puska kesk (vastauspuheenvuoro): Arvoisa puhemies! Tätä sote-uudistusta
on todella jauhettu vuosikausia, ja se on aiemmin kaatunut erilaisiin kuntapohjaseikkailui-
hin. Nyt on kuitenkin kohtalainen yksimielisyys tästä maakuntapohjasta ja on korkea aika
päästä toteutukseen. Vaikka kaikki ei heti tule menemään niin kuin Strömsössä, niin on tär-
keää, että maakunnat saavat pohjan valmistelulle, ja myös kokemusten mukaan voidaan ru-
veta hiomaan järjestelmää. Maakunnat ovat todella avainasemassa. [Mikaela Nylander:
Valitettavasti!] Nyt kysyn arvoisalta ministeriltä: Miten näette lopullisen, viimeistellyn ti-
lanteen ja erityisesti valmistelutilanteen maakunnissa? Mitkä ovat kriittisiä pullonkauloja?

16.17 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ajattelen aivan samoin kuin edustaja Puska siitä, että aika pitkä matka on
kuljettu, ja nyt on taas yksi askel otettavissa niin, että laki lähtee lausuntokierrokselle va-
linnanvapauden osalta. Monelle kansalaiselle tämä kaikki näyttäytyy ehkä aika monimut-
kaisena, monivaiheisena ja riideltynä kokonaisuutena. Samalla haluan kuitenkin huomaut-
taa, että itse asiassa juuri tuo mainitsemanne pohja, jolle palvelut järjestetään — maakun-
nat soten pohjana — on eduskunnassa olevassa laissa, jolle perustuslakivaliokunta antoi
mallina hyväksynnän.

Ja mitä tulee sitten tähän vaiheistukseen, olen siitäkin aivan samaa mieltä. Ei soten ää-
rellä voi sanoa, että nyt tämä on valmis, vaan se työ tehdään maakunnissa: siellä, missä
sote-asiantuntijat ja käytännön työntekijät terveydenhoitajasta lääkäriin ja sosiaalityönte-
kijästä kuntoutusohjaajaan tekevät nämä todeksi. Tässä kaikessa tähän asti on puhuttu pal-
jon vasta hallinnosta, ja olisi aika siirtyä puhumaan paremmista palveluketjuista, joissa va-
5



Pöytäkirjan asiakohta PTK 107/2017 vp
linnanvapaus on yksi [Puhemies koputtaa] työkalu niiden toteuttamiseen. Maakuntien val-
mistelu on hyvällä mallilla, osa on pidemmällä, ja selvää on se, [Puhemies koputtaa] että
on paikkoja, joissa sitä ei enää juuri mikään voi pysäyttää.

16.19 Touko Aalto vihr (vastauspuheenvuoro): Arvoisa puhemies! Aikaisemmin kysyin
suoraan ministeriltä, miten tämä uusi, markkinavetoinen malli vastaa uudistuksen alkupe-
räisiin tavoitteisiin: kustannusten kasvuun, integraatioon elikkä saumattomien hoivaketju-
jen turvaamiseen ja terveyserojen kaventamiseen. Siihen en saanut vastausta. Nyt kysyn
suoraan: kun äkilliset sairaudet ja onnettomuudet eivät noudata mitään virka-aikaa, niin
miten laadukas päivystysjärjestelmä, joka on suomalaisten yhdenvertaisten palveluiden sy-
dän [Sari Sarkomaa: Edustaja Aalto, tämä on ihmisvetoinen malli!] ja perustuslain turvaa-
ma oikeus, toteutuu, jos te asiakassetelijärjestelmän ulotatte sinne erikoissairaanhoitoon?
Tämä esitys tulee varmasti törmäämään perustuslakiin. Ajatteko te tietoisesti päin perus-
tuslakiseinää? Onko teidän edes tarkoitus viedä uudistusta läpi?

16.19 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olen ymmärtänyt niin, että tämän esityksen perustuslaillisen arvion tekee pe-
rustuslakivaliokunta kokonaisuudessaan. Ja mitä tulee sen esittämiin vaatimuksiin kesän
lausunnoissa, ne on tarkkaan luettu. Maakunnan ei tämän uuden valinnanvapausmallin
mukaan ole pakko yhtiöittää omia sote-keskuksiaan ja suunhoidon yksiköitä. Sillä on siis
oltava myös omaa tuotantoa. Me olemme myös vaiheistaneet tämän voimaantulon huomat-
tavasti väljemmäksi kuin aiemmassa esityksessä. Myös sote-keskuksen, sen perustason,
ensimmäisen ovenavauksen osalta olemme sosiaalihuollon palveluita rajoittaneet, koska
niissä on julkisen vallan käyttöä ja paljon viranomaistyyppisiä tehtäviä, joita maakunta ei
voi itseltään pois siirtää. Ja myös on rajattu sitä, että asiakassetelin voi antaa vain maakun-
nan liikelaitos, ei rajattomasti yksittäinen sote-keskus.

Mitä tulee tähän kokonaisuuteen ja liittyen päivystyksen kestävyyteen, juuri tähän olem-
me viime päivinä tarttuneet, ja pidän erityisen tärkeänä sitä, että tässä kohdassa maakun-
nilla on oltava harkintavaltaa niin, että ne osaajat säilyvät [Puhemies koputtaa] siinä tilan-
teessa, kun maakunnassa on turvattava päivystyspalvelut sairaalan yhteydessä.

16.21 Li Andersson vas (vastauspuheenvuoro): Arvoisa puhemies! Kyllä tämä tuorein-
kin esitys osoittaa sen, että hallitus on heittänyt kaikki sote-uudistuksen alkuperäiset ta-
voitteet romukoppaan ja sen sijaan asettanut palveluiden markkinaehtoistamisen etusijal-
le. Hoitoketjujen yhteensovittamisen sijaan hoitoketjut pirstaloitetaan. Terveydenhuolto-
palvelut eriytetään yksityisten terveysasemien tuottamiseksi ja sen lisäksi niin erikoissai-
raanhoidon kuin sosiaalihuollon palveluita markkinaehtoistetaan erittäin laajasti asiakas-
setelin kautta. Tämä on oleellinen muutos meidän nykyjärjestelmään, ministeri Saarikko.
Tämä kasvattaa yksityisten palveluntuottajien markkinaosuutta merkittävästi, minkä lisäk-
si asiakasseteli on markkinavetoinen malli markkinaehtoistaa palveluita sen sijaan, että jul-
kinen valta hallitusti ja tarkoituksenmukaisuuden perusteella siitä erikseen päättää.

Minä kiinnitin huomiota siihen, että vain yksi eduskuntaryhmä hallituksesta on ollut val-
mis suoraan hyväksymään tämän esityksen tänään — muut haluavat ainoastaan lähettää
sen lausuntokierrokselle — [Puhemies koputtaa] joten, ministeri Saarikko, haluan kysyä
teiltä suoraan, henkilökohtaisesti: oletteko itse tyytyväinen [Puhemies koputtaa] tähän esi-
tykseen?
6



Pöytäkirjan asiakohta PTK 107/2017 vp
16.22 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Pidän erittäin tärkeänä, että tällä esityksellä, kuten muillakin hallituksen esi-
tyksillä, on lausuntokierros. [Välihuutoja vasemmalta] Viittaan erityisesti siihen, että meil-
lä on syntymässä 18 maakuntaa, joiden kantokyky ja olosuhteet ja myöskin erilainen väes-
tö, erilaiset ihmiset eri alueilla, vaikuttavat siihen, miten tämä kaikki on toimeenpantavis-
sa.

Mitä tulee tähän päivystyskysymykseen: Haluan nyt huomauttaa, että tämä valinnanva-
pauden kokonaisuus on aika paljon isompi ja myös se mainitsemanne volyymi markkinoil-
le, itse asiassa niille palveluntuottajille, joita nyt kunnat kilpailuttavat hankintalailla, muun
muassa vammaisten asumispalvelujen osalta, joista viime viikolla olitte huolissanne — nyt
he saavat itse oman äänensä paremmin kuuluviin tämän kautta. Se on yksi osa tätä, joka
koskee erikoissairaanhoitoa, [Susanna Huovinen: Osaavasta henkilöstöstä on kyse!] ja täl-
le on lakiin laitettu erillinen, oma momentti, että erikoissairaanhoidon, leikkaustoiminnan
ja polikliinisen vastaanottotoiminnan osalta maakunnalla on enemmän harkintavaltaa sii-
nä, [Puhemies koputtaa] missä tilanteissa se ottaa nuo asiakassetelit tietyssä rajatussa pal-
velussa käyttöön, ja sitä määrittelevät myös muut reunaehdot, kuten terveydenhuoltolaki
[Puhemies koputtaa] ja sen leikkaustoiminnan rajoitteet.

16.23 Sari Sarkomaa kok (vastauspuheenvuoro):  Arvoisa puhemies! Kokoomuksen
eduskuntaryhmä hyväksyi tämän valinnanvapauslakiluonnoksen lausuntokierrokselle läh-
temisen, kuten muutkin hallituspuolueet. On erinomaista, että tämä laki nyt lähtee lausun-
nolle. [Susanna Huovinen: Jälleen kerran!]

Kokoomukselle on tärkeää, että ihmiset saavat palvelut ajoissa rahapussin paksuudesta
riippumatta, mutta tärkeää on myöskin, että on sujuvat hoitoketjut. Kun viime kyselytun-
nilla sanoin, ministeri Saarikko, että te niin hyvin osaatte asiat laittaa, niin toivoisin nyt tä-
nään, että sanoisitte, miten lakiin on kirjattu nykylainsäädäntöä paremmin, että tieto kul-
kee ja — tuottaa palvelut yksityinen tai julkinen — maakunta määrittää hoitoketjut, sitä on
kaikkien noudatettava. Ja laissa myöskin — varmaan ministeri Saarikko kertoo — on sa-
nottu, että palveluohjaus ja -neuvonta on lakisääteistä. Se on erittäin hyvä. Esimerkiksi Ek-
sotessa, kun THL tutki, toteutui kaikkein heikoimmin se, miten ihmisiä neuvotaan esimer-
kiksi käyttämään sitä valinnanvapautta, joka nyt on. Hyvä, että se on laissa. Kysyn, minis-
teri Saarikko: millä tavalla tässä uudessa lainsäädännössä huolehditaan siitä, että ihmisiä ei
enää nykymalliin pallotella?

16.24 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä valinnanvapaushan on väline siihen, että asiakkaan tai potilaan oma
ääni siinä, minkälaisen palveluntuottajan hän haluaa palvelulleen ottaa, kuuluisi nykyistä
paremmin. Jatkossakin se palveluohjaus ja sitä kautta syntyvä palvelutarpeen arviointi on
sosiaali- ja terveydenhuollon ammattilaisilla, joko sote-keskuksessa tai maakunnan liike-
laitoksen ammattilaisilla. Se oikeus perustuu aina siihen, että olen vailla jotakin palvelua
sote-ammattilaisen kanssa käydyn keskustelun perusteella, on kysymyksessä vaikkapa sit-
ten asiakasseteli fysioterapiaan tai sote-keskuksesta tehty arvio tietyn sosiaalipalvelun jat-
kotoimenpiteistä, jotka ovat maakunnan liikelaitoksen antamia. Ja tämän kaiken ytimessä
on valinnanvapauslain erillinen pykälä, joka koskee asiakassuunnitelmaa, siis sitä, että jo-
kaisesta, joka nyt vähänkään käy enemmän kuin kerran flunssansa vuoksi lääkärillä, on
velvoitettu tekemään kokonaisvaltainen suunnitelma, jota kaikkien palveluketjun osien on
7



Pöytäkirjan asiakohta PTK 107/2017 vp
noudatettava. Tämä on tietenkin [Puhemies koputtaa] tietojärjestelmille iso haaste ja täy-
dellinen muutos nykyiseen sirpaloituneeseen tilanteeseen. [Ben Zyskowicz: Ei kelpaa de-
mareille!]

16.25 Arja Juvonen ps (vastauspuheenvuoro): Arvoisa herra puhemies! Tiedättekö mi-
tä? Ei tästä ota selkoa eikä ymmärrä tuon taivaallista, mitä täällä puhutaan. Missä on se pie-
ni ihminen? Eiköhän mennä villakoiran ytimeen: lääkärillepääsy, hoitotakuun säilyminen,
potilasturvallisuus, lähipalvelut ja palvelujen hinta. Mikä tämä asiakasseteli on? Mitä sillä
saa? Riittävätkö pienen ihmisen setelit, kun hän hakee sitä apua ja hoivaa tulevaisuudessa?
Kyllä sotea on leivottu liian pitkään, ja en yhdy keskustan kantaan siitä, että tämä on har-
joitus Strömsössä. Ei voi olla enää harjoitus. Kyllä nyt pitää asian sujua ja olla hallussa jol-
lakin tavalla. Ei tämä enää voi olla harjoitusta. Mitä tapahtuu lähipalveluille? Entäpä sote-
henkilöstö? Perussuomalaiset kantavat suurta huolta siitä, että on riittävästi resursseja, riit-
tävästi henkilöstöä, ja potilasturvallisuudesta, että on se kirurgi, joka leikkaa, leikkaa niin,
että varmasti homma hoituu eikä tule potilasvahinkoja. Meillä on todella suuri huoli, [Pu-
hemies koputtaa] ja kyllä tuntuu, että aika nopeasti tehdään taas, vaikkakin ikuisuuden kes-
tää.

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Teen parhaani avatakseni tämän aika monimutkaisen ja ison historiallisen
kokonaisuuden aina niiden kysymysten osalta, mitä kukin edustaja tässä haluaa esittää.

Edustaja Juvonen, te halusitte tiedustella, mitä tapahtuu lääkärillepääsylle. On aivan sel-
vää, että se tulee tässä helpottumaan ja jonot lyhenemään, kun palveluntarjoajia on enem-
män. Niiden kaikkien on oltava hyväksyttäviä, sellaisia, joita meidän valvontaviranomai-
semme on palveluntarjoajiksi hyväksynyt ja jotka täyttävät reunaehdot myös sen palvelu-
valikoiman osalta, mitä laki sote-keskuksille jatkossa edellyttää. Samalla haluan huomaut-
taa, että kaikkeenhan vastaus tässä järjestelmässä ei nyt eikä tulevaisuudessa ole aina lää-
käri. Meillä on paljon muitakin sosiaali- ja terveydenhuollon ammattilaisia. Itse asiassa
tämä koko uudistus koskee 220 000:ta sote-ammattilaista ja muita tukihenkilöitä, joita
maakuntien tehtävien ohella siirtyy sinne maakuntien vastattavaksi soten rinnalla, ja siksi
haluan myös korostaa, että joskus voi avun saada myöskin [Puhemies koputtaa] terveyden-
hoitajalta, sairaanhoitajalta tai vaikkapa suoraan joltain muulta terveydenhuollon ammat-
tilaiselta.

Toinen kohtanne liittyi [Puhemies koputtaa] näihin asiakasseteleihin ja henkilöstöön.
Vastaan näihin mieluummin myöhemmin lisää.

Ensimmäinen varapuhemies Mauri Pekkarinen:  Juuri näin.

16.28 Anna-Maja Henriksson r (vastauspuheenvuoro): Arvoisa puhemies! Pakka on se-
kaisin hallituksessa ja kohta koko maassa. [Keskustan ryhmästä: Eikä ole!] Ensin ajetaan
aluesairaaloita alas, tullaan päivystysuudistuksella, joka vaatii sen, että vuodenvaihteen
jälkeen ei saa tehdä mitään päiväkirurgisia leikkaustoimenpiteitä pienemmissä sairaalois-
sa, ne keskitetään maakunnan keskussairaalaan. Sitten sanotaan, että tulee kuitenkin valin-
nanvapaus. Millä tavalla, arvoisa hallitus, se valinnanvapaus tulee vaikuttamaan siihen,
että päiväkirurgisia toimenpiteitä voidaan tehdä muuallakin kuin siinä yhdessä keskussai-
raalassa? Onko hallituksella nyt ratkaisu tähän problematiikkaan, koska olette terveyden-
8



Pöytäkirjan asiakohta PTK 107/2017 vp
huoltolaissa tehneet sellaisen ratkaisun, että jotta ylipäänsä saa tehdä päiväkirurgiaa, niin
pitää olla ympärivuorokautinen erikoissairaanhoidon päivystys, ja koska se ainoa paikka,
missä se voi olla, on keskussairaala? Millä tavalla aiotte ratkaista tämän ongelman? Se on
nimittäin suuri ongelma.

Jag vill säga samma på svenska. Hur kommer ni att åtgärda dagkirurgin så att den blir mer
rättvis och inte mer orättvis, så att den ger möjligheter för fler finländare att få bättre ser-
vice [Puhemies koputtaa] och inte sämre service?

16.29 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Henriksson, te totesitte, että pakka on sekaisin hallituksessa ja pian
koko maassa. Se on aika voimakas syytös tilanteessa, jossa hallitus on tekemässä historial-
lisen kokoista uudistusta, joka ei ole helppo. Eivät nämä neuvottelut ole olleet erityisen
helppoja monen intressin yhteensovittamisessa, tulee ymmärtää koko maan todellisuutta ja
ajatella myös niitä soten täällä paljon kuulutettuja alkuperäisiä tavoitteita, jotka haastavat
koko järjestelmän. [Mikaela Nylander: Vastaa kysymykseen!] Ja mitä tulee sitten siihen,
[Hälinää — Puhemies koputtaa] tuleeko tästä valmista, niin mitä nopeammin tämä laki on
nyt lausuntokierroksella ja saamme siitä palautteen, [Mikaela Nylander: Eihän se ollut ky-
symys!] sitä nopeammin tästä tulee valmista.

Toinen osa kysymyksestänne liittyi nykyiseen julkiseen sairaanhoitoon ja sen osaan,
joka koskee leikkauksia. Sehän ei ole koko erikoissairaanhoidon todellisuus. Tiettyjä leik-
kaustoimintoja me olemme sairaaloiden välisellä työnjaolla ja terveydenhuoltolailla rajoit-
taneet aluesairaaloista ja pienemmistä keskussairaaloista. Niistä ei sammu valo, mutta nii-
den rooli muuttuu. Yksityisen osalta me tulemme määrittelemään vastaavat laatukriteerit
lain tasolla, [Puhemies koputtaa] ja se työ alkaa ensi viikolla. [Riitta Myller: Nyt julkinen
poistuu ja yksityinen tilalle!]

Ensimmäinen varapuhemies Mauri Pekkarinen:  Arvoisat edustajat, tästä teemasta
ovat useimmat eduskuntaryhmät esittämässä kysymystä. Siitä syystä myös lisäkysymyk-
set kiertävät vähän ryhmästä toiseen, koska kuten sanottu, eri ryhmät ovat tehneet saman
kysymyksen. 

16.31 Antti Rinne sd (vastauspuheenvuoro): Arvoisa puhemies! Meidän kaikkien yhtei-
senä tavoitteena on ollut vähentää terveyseroja ja varmistaa se, että rahat riittävät ikäänty-
vän väestön palvelutarpeisiin tulevaisuudessa, että ne palvelut ovat kaikkien saatavissa,
että ikäihmiset saavat hoivaa, on sitten kysymys ympärivuorokautisesta hoivasta tai koto-
na annettavasta hoivasta, että lääkäriin pääsee. Nämä ovat olleet ihan tärkeitä yhteisiä pe-
riaatteita.

Tässä salissa on ollut yksi puolue, joka on ajanut koko ajan markkinamallia tähän koko-
naisuuteen, sitä, että yritykset voivat tehdä voittoa, tehdä merkittävää voittoa näillä yhtei-
sesti kerätyillä verorahoilla, joilla tavoitellaan sitä palveluntuotantoa. Tässä on kokoomus
ollut erittäin vahva. [Kokoomuksen eduskuntaryhmästä: Höpö höpö!] Nyt näyttää siltä,
että keskustapuolue on taipunut. Ministeri Saarikko, te ette suostunut vastaamaan kysy-
mykseen siitä, oletteko tyytyväinen tähän esitettyyn malliin. Mutta kysynkin ministeri Ri-
sikolta: oletteko te tyytyväinen tähän malliin? Nyt te olette ajaneet tätä mallia kovasti,
markkinamallia, suomalaiseen yhteiskuntaan.
9



Pöytäkirjan asiakohta PTK 107/2017 vp
16.32 Sisäministeri Paula Risikko (vastauspuheenvuoro): Arvoisa puhemies! Kun aikoi-
nansa lähdettiin sote-uudistusta tekemään, niin siinä tavoite oli nimenomaan vahvistaa pe-
rustasoa, tuoda sinne lisää niitä toimijoita, jotta ihmiset saisivat hoitoa. Silloin aikoinansa,
kun tämä rakenneuudistus lähti liikkeelle, haluttiin vahvemmille harteille, koska meillä on
aika paljon pieniä kuntia ja meillä rahat eivät riitä. Sitten me halusimme nimenomaan, että
ihmiset saisivat nopeasti apua, koska aina kun ihminen odottaa, se on kärsimystä ja ne tun-
nit ovat pitkiä ja ne päivät ovat pitkiä. Siitä syystä sinne täytyy saada lisää toimijoita ja vah-
vistaa sitä perustasoa. Nyt se saadaan. Se saadaan sillä, että meille tulee toimijoita sinne li-
sää ja me saamme nimenomaan peruserikoissairaanhoitoa tuotua lähemmäksi ihmistä, sin-
ne ihan ensilinjaan. Tämä on se iso juttu, mikä tässä tulee: ihmiset pääsevät nopeammin
hoitoon. [Antti Rinne: Eli te olette tyytyväinen?] — Minä olen tähän lähtökohtaan nyt tyy-
tyväinen, että me olemme näillä keinoilla saavuttaneet sitä, mitä on vaikka kuinka kauan
yritetty tässä maassa, nyt me saamme sen valinnanvapautta [Puhemies koputtaa] lisäämäl-
lä ja toimijoita lisäämällä. [Susanna Huovinen: Esittelevä ministeri ei ole tyytyväinen! —
Sari Sarkomaa: SDP:n mallissa kilpailutetaan vammaisten palveluita!]

16.33 Kaj Turunen si (vastauspuheenvuoro): Arvoisa puhemies! Alkuperäisessä kysy-
myksessä viitattiin Eksoteen, ja täytyy muistuttaa siitä, että Eksotehan on maakunnan ko-
koinen. Me tarvitsemme järjestäjiksi maakunnan kokoiset toimijat.

Minä nostaisin tästä esityksestä, jonka sininen eduskuntaryhmä hyväksyi omassa ryh-
mäkokouksessaan — hyväksyi siis lausuntokierrokselle — kaksi asiaa:

Toinen on se, että myös pienet ja keskisuuret suomalaiset alan yritykset pääsevät mu-
kaan toteuttamaan ja tarjoamaan palveluitaan nimenomaan henkilökohtaisen budjetin ja
palvelusetelien kautta.

Toinen asia on monikansalliset suuret yhtiöt. Tässä esityksessä on 58 §, joka on yhteis-
kuntavastuupykälä, jossa näille kansainvälisille konserniyhtiöille on sälytetty hiukan suu-
rempi tietojenantovelvollisuus, niin että voidaan ainakin jollain tapaa myös kontrolloida si-
tä, että verot maksetaan Suomeen, minkä kuitenkin nämä pienet ja keskisuuret suomalaiset
palveluntuottajat tulevat tekemään. [Puhemies koputtaa] Kysynkin tästä ministeri Risikol-
ta: oletteko te tyytyväinen tähän yhteiskuntavastuupykälään?

16.34 Sisäministeri Paula Risikko (vastauspuheenvuoro):  Arvoisa herra puhemies!
Minä olen hyvin tyytyväinen siitä, että siinä on nyt mietitty myöskin yhteiskuntavastuuta.
Sitähän me haluamme täällä edistää, yhteiskuntavastuuta. Me lähdemme potilaan hoidosta
ja asiakkaan palvelusta, mutta myöskin asetamme velvoitteita sille, kuka sitä tuottaa ja että
yksityinen ja julkinen palveluntuottaja ovat vertailukelpoisia. Kyllä, olen tyytyväinen.

16.35 Kristiina Salonen sd (vastauspuheenvuoro): Arvoisa puhemies! Ymmärränkö nyt
siis oikein? Meillä on olemassa lait, jotka velvoittavat julkista toimijaa. Esimerkiksi nyt
vaikka kirurgian osalta on ympärivuorokautisen päivystyksen tarve ja leikkausmäärätarve.
Sitten meillä on olemassa laatukriteerit, jotka velvoittavat yksityistä toimijaa. Miten tällai-
nen on mahdollista? Miten tämä on mahdollista? [Anne-Mari Virolainen: Samat kriteerit
kaikille!] Kysyn ministeriltä oikeastaan yhden ainoan kysymyksen, mikä selventää minul-
le tätä laatukriteerien ja lain velvoittavuuksien eroa: Onko nyt siis niin, että kun julkiselta
puolelta vaaditaan laaja ympärivuorokautinen päivystys silloin, kun on leikkaustoimintaa,
10



Pöytäkirjan asiakohta PTK 107/2017 vp
niin yksityisellä puolella tätä ei ole? Kyllä vai ei? Velvoittaako ympärivuorokautisen päi-
vystyksen vaade myös yksityistä toimijaa?

16.36 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tähän yksittäiseen kysymykseen, jonka nyt kohdistatte, edustaja Salonen,
koskemaan erikoissairaanhoidon tietyntyyppisiin leikkauksiin liittyvää päivystysvelvoitet-
ta pienemmissä sairaaloissa, vastaan siten, että tämän kokonaisuuden yhteydessä olemme
sopineet siten, että nyt yhteistyössä ja nimenomaan asiantuntijoita kuunnellen — niin yk-
sityiseltä kuin julkiselta puolelta — yksityiselle leikkaustoiminnalle luodaan vastaavanlai-
nen kriteeristö, joka viedään lain tasolle aivan samalla tavalla kuin on julkista leikkaustoi-
mintaa koskeva asetus ja laki terveydenhuollossa. Tätä terveydenhuoltolakia tullaan täy-
dentämään ensi keväänä myös yksityistä leikkaustoimintaa koskevien rajoitteiden osalta.
Ja kyllä, ne tulevat mukailemaan hyvin pitkälti juuri tuota julkisen toiminnan työnjakoa
sairaaloiden välillä, mutta tietysti me tunnistamme erilaiset tilanteet, mitä yksityisillä sai-
raaloilla on. Oma asiantuntemukseni — olen pahoillani — ei riitä täältä aitiosta [Puhemies
koputtaa] kommentoimaan yksittäisiä kirurgisia operaatioita, mihin esimerkiksi nuo rajat
vedetään.

16.37 Outi Alanko-Kahiluoto vihr (vastauspuheenvuoro): Arvoisa puhemies! Ministeri
Saarikko totesi aikaisemmin, että nyt tänään annettava sote-esitys on melko eksaktisti
sama kuin se, joka joitain viikkoja sitten tuli julki. Totesitte myös, että laki sanoo, ettei so-
siaalihuollossa voida päätösvaltaa antaa tietyissä sosiaalihuollon palveluissa yksityisille
toimijoille. No, tätähän on kovasti kritisoitu, ja tämä on herättänyt huolta. Muun muassa
ylisosiaalineuvos Aulikki Kananoja on todennut, että näyttää siis siltä, että sote-keskuksis-
ta on tulossa pelkkiä terveysasemia ja että sote-keskuksista on tulossa pelkkiä läpikulku-
paikkoja sosiaalihuollon asiakkaille. [Sari Sarkomaa: Kiitos perustuslakivaliokunnan!] Jos
näin on, niin kysymykseni kuuluu: miten ministeri Risikon äsken puhuma perustason pal-
veluiden parantuminen ja vahvistuminen toteutuvat, jos siellä sote-asemilla on sosiaali-
huollon palveluiden osalta pelkkiä neuvojia ja ne palvelut puuttuvat kokonaan? Tämähän
tarkoittaa sitä, [Puhemies koputtaa] että integraatio nykyisestä heikkenee valtavasti, ei
suinkaan parane.

16.38 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässä kysymyksessä ollaan sosiaali- ja terveydenhuollon tavoitteiden yti-
messä. Samaa kysymystä pohdimme nyt myös sote-neuvottelijoiden kesken hallituksessa.
Nimittäin tämä linjaus tuli perustuslakivaliokunnan lausunnosta. Se ei liity hallituksen po-
liittiseen tahtoon vaan perustuslakivaliokunnan lausuntoon siltä osin, että sote-keskuk-
seen, yksityiseen tai julkiseen — siihen, minkä kansalainen valitsee — ei voi siirtää tehtä-
viä, jotka ovat sosiaalihuollon osalta vaativampia ja velvoittavampia. Sen sijaan jokaisella
sote-keskuksella on velvoite sinne ytimeen tuoda ohjausta ja neuvontaa, ja sekin on paljon
enemmän kuin tällä hetkellä suomalaisilla terveysasemilla pääasiassa — toki tästä on pa-
rempia poikkeuksia onneksi olemassa.

Tätä ongelmaa hallitus ratkaisi siten, että jokaisella maakunnalla on velvoite jalkauttaa
sosiaalityöntekijöitään, moniammatillista tiimiään sosiaalityössä, sinne sote-keskuksen ar-
keen. Heille on osoitettava sinne myös tilat, ja tältä osin kansalaisen näkökulmasta tämä
11



Pöytäkirjan asiakohta PTK 107/2017 vp
ero ei näkyisi vaan ne palvelut olisivat integroitunut kokonaisuus, [Puhemies koputtaa]
mistä olen kantanut hyvin paljon huolta.

16.39 Paavo Arhinmäki vas (vastauspuheenvuoro): Arvoisa herra puhemies! Sote-uu-
distusta tarvitaan. Se tarvitaan niillä perusteilla, joilla viime kaudella kaikki kahdeksan
puoluetta sitä yhdessä tekivät: parannetaan perusterveydenhoitoa ja peruspalveluiden ta-
soa ja integroimalla palveluita autetaan sitä, että kukaan ei putoa välissä kuoppaan. [Ben
Zyskowicz: Näin teemme!] Silloin myös 1.4.2015, reilu kaksi viikkoa ennen vaaleja, so-
vittiin, että tätä työtä jatketaan yhdessä vaalituloksesta riippumatta. No näin jälkikäteen on
tietysti helppo huomata, että se oli aprillipäivä. Nimittäin kun vaalit menivät, kolme puo-
luetta alkoivat kolmistaan tekemään tätä, vaikka oli sovittu toisin. Ja nyt on käynyt niin,
että kun viime kaudella seitsemän puoluetta oli tätä markkinaintoa vastaan ja vain yksi sitä
ajoi, yhtäkkiä hallitus ottaa tämän linjakseen — voittoja tehdään ihmisten terveydellä, mei-
dän veronmaksajien rahoilla.

Arvoisa puhemies! Kun selkeä ero oli siinä, että kokoomus sanoi hyväksyvänsä tämän ja
keskusta ja siniset hyväksyvänsä lausuntokierroksen, niin kysynkin nyt teiltä, ministeri
Saarikko: toivotteko, että tämä tulee muuttumaan, koska tämähän on pelkästään kokoo-
muksen tekemä malli?

16.41 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kyllä keskustalaisena neuvottelijana olin paikalla [Naurua] ja olen sitoutu-
nut näihin ratkaisuihin, joita on tehty. Mutta suhtauduin myös hyvin vakavasti siihen vaik-
kapa oman eduskuntaryhmäni keskusteluun, jossa käytiin läpi sitä, miten tämä on käytän-
nössä toimeenpantavissa juuri tuon erikoissairaanhoidon osalta. Olen ollut tunnistavinani
viime päivinä, että ikään kuin yleistä hyväksyttävyyttä valinnanvapaudelle perustervey-
denhuollossa ja sosiaalihuollossa on pidetty itsestään selvänä ja tulevana osana järjestel-
mää, ja se, mihin keskustelu on kulminoitunut, on liittynyt erikoissairaanhoitoon ja ennen
kaikkea leikkaustoimintaan. Se on tietenkin tärkeä osa mutta ei ainoa osa järjestelmää.

Mitä tulee lausuntokierroksen merkitykseen, uskon, että koko hallitus suhtautuu siihen
varsin tosissaan. Meillä on myös yhteinen poliittinen näkemys siitä, että mikäli perustus-
lailliset arviot — koska se on tietysti uudistuksen kaikkein tärkein lähtökohta — [Paavo
Arhinmäki: Entä asiantuntijat?] kriittisiä huomioita sisältävät, tietenkin me tarkastelemme
tätä, koska suomalaisten etu on se, [Puhemies koputtaa] että palvelut paranevat ja uudistus
astuu voimaan. Tiedän perustuslakiasiantuntijoiden [Paavo Arhinmäki: Entä muut asian-
tuntijat, sote-asiantuntijat?] kiinnittävän paljon huomiota siihen, mitä sote-asiantuntijat
tästä järjestelmästä ajattelevat.

16.42 Veronica Rehn-Kivi r (vastauspuheenvuoro): Värderade talman, arvoisa puhe-
mies! Sote-uudistuksessa on kerta toisensa jälkeen tullut tunne, että häntä heiluttaa koiraa.
Kaiken, mitä me teemme täällä eduskunnassa, tulisi olla suomalaisten ja Suomen hyväksi.
Meidän on nyt vaikea uskoa ja nähdä vastauksistanne huolimatta, miten tämä kokonaisuus
enää palvelee, parantaa palveluja, helpottaa niitten saatavuutta, parantaa yleensä ihmisten
mahdollisuuksia tulla näitten palvelujen luo [Ben Zyskowicz: Tulette näkemään!] — hyvä
— ja miten etäisyydet tulevat pysymään kohtuullisina. Nyt voi olla, että joku palvelukes-
kus joudutaan lakkauttamaan, ja sitten on huomattavasti pidemmät etäisyydet. Miten todel-
12



Pöytäkirjan asiakohta PTK 107/2017 vp
la kaikille suomalaisille taataan tämä parempi hoito jatkossa? Arvoisa hallitus, miten poti-
las tulee voittamaan tässä uudistuksessa?

16.43 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yritin kyllä tarkkaavaisesti kuunnella edustajan kysymyksen loppuosankin,
mutta kyllähän se alkuosan syytös oli aika painokas, että hallitus ei olisi 100-vuotiaassa
isänmaassa suomalaisten asialla. Piti jäädä oikein miettimään tuota huomiotanne.

Mitä tulee sitten tähän tärkeään osaan, miten suomalaisten palvelut paranevat:
Ensinnäkin pidän hyvänä, että tässä koko sote-uudistuksessa jatkossa vastuu kustannuk-

sista ja vastuu palveluiden toimivuudesta hoitoketjujen osalta ja sen täällä jo mainitun asia-
kassuunnitelman osalta on yhdellä järjestäjällä, tässä tapauksessa maakunnalla, nykyisen
moniportaisen hallinnon sijaan.

Mitä tulee sitten tähän työkaluun nimeltä valinnanvapaus, joka tulee osaksi tätä, niin se
ikään kuin vahvistaa sitä eroa nykytilaan: Nyt yksityiset palveluntuottajat ovat kuntien tai
kuntayhtymien kilpailuttamia yksityisiä toimijoita, ja tulevaisuudessa vaikkapa paljon pal-
veluita käyttävä ikäihminen tai vammainen pääsee valitsemaan näistä palveluntuottajista
itselleen sopivimman. Rohkenen väittää, että laadulla kilpailu lisääntyy nykyisestä tilan-
teesta ja palveluiden saatavuus paranee, kun puhumme perusterveydenhuollosta — vaik-
kapa siitä kuuluisasta lääkärillepääsystä — kun näitä palveluntuottajia [Puhemies koput-
taa] on enemmän ja kaikille korvaukset ovat samat eikä kukaan voi...

Ensimmäinen varapuhemies Mauri Pekkarinen: Nyt, arvoisa ministeri, aika on lievästi
ylitetty.

...asiakkaitaan valita.

16.45 Antti Lindtman sd (vastauspuheenvuoro): Arvoisa puhemies! Jos kiteyttäisi taval-
lisen ihmisen, potilaan kannalta tämän sote-uudistuksen tavoitteen, niin se on se, että saisi
oikean hoidon oikeaan aikaan oikeassa paikassa. [Kokoomuksen ryhmästä: Oikein hyvä,
juuri näin!] Se oli yhteinen tavoite. Sitä varten sitä, että lääkäriin pääsee nopeammin, pitää
vahvistaa, ja sitä varten tarvitaan vahvempia hartioita. Tämän tavoitteen kaikki ovat hy-
väksyneet, [Ben Zyskowicz: Ja se tässä toteutuu!] eli korjataan se, mikä ei toimi.

No, se osa, mikä suomalaisessa terveydenhuoltojärjestelmässä on ollut parempaa, on ol-
lut se, mikä tapahtuu sairaaloissa [Eero Heinäluoma: Erikoissairaanhoito!] — erikoissai-
raanhoito — ja se edellyttää sitä, että siellä on riittävästi osaavia toimijoita, jotta päivystys
pelaa, jotta ne leikkaukset toteutuvat. Ja mitä hallitus on nyt tekemässä? Se on avaamassa
yli puolen miljardin markkinan erikoissairaanhoidosta yksityisille toimijoille. Ministeri
Saarikko, äsken te sanoitte, että te luotte samat kriteerit ja mahdollistatte yksityisille päi-
vystyksen: Aiotaanko tässä nyt lyödä kaksinkertainen päivystysmahdollisuus näiden kri-
teerien kautta? Jos näin tapahtuu, jos te sallitte yksityiselle päivystysmahdollisuuden, [Pu-
hemies koputtaa] niin sitä kautta todella osaajat hajautuvat ja suomalainen erikoissairaan-
hoito on vaarassa. Voitteko tarkentaa?

16.46 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Näistä uudistuksen tavoitteista: juuri suomalaisen kansalaisen kannalta on
hienoa, että jaamme niistä yksituumaisen näkemyksen.
13



Pöytäkirjan asiakohta PTK 107/2017 vp
Ja mitä tulee tähän huoleenne, joka liittyy nyt erikoissairaanhoidon päivystyksen osaa-
miseen, ei tietenkään ole mielekästä, että me rakentaisimme tuplakustannuksin päällekkäi-
set päivystykset pienessä maassa — varsinkin kun me tiedämme, että julkisella puolella me
olemme jo nyt joutuneet aika kipeillä päätöksillä supistamaan päivystysverkkoa ja satsaa-
maan sen sijaan ensihoitoon, jotta palvelut tiukassa tilanteessa olisivat saavutettavissa. 

Näistä laatukriteereistä: Pidän kuitenkin perusteltuna, että kun jo nykyisin julkisella ra-
halla ostetaan yksityisiä leikkauksia — vaikkapa HUS, jonka alueelta taidatte, edustaja
Lindtman, olla, ostaa, jos olen oikein ymmärtänyt, jo nyt palvelusetelillä kaihileikkauksia
— tämä halutaan mahdollistaa jatkossakin ja myös tietyt leikkaukset maksusitoumuksilla,
ostopalveluina ja osa asiakasseteleillä. Tähän kaikkeen muodostamme laatukriteerit, ja
päivystys on yksi osa sitä. [Susanna Huovinen: Mutta kun äsken sanoitte, että vaaditte päi-
vystystä!] Ja siinä ei ole kysymys itse päivystyksestä vaan potilasturvallisuudesta. [Puhe-
mies koputtaa] Tämän kokonaisuuden valmistelu alkaa lääkärivetoisesti asiantuntijoiden
johdolla [Puhemies koputtaa] ensi viikon aikana.

Kysymyksen käsittely päättyi.
14


