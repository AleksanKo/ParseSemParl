















































DEM2458.tmp.xml


Pöytäkirjan asiakohta PTK 44/2018 vp
Pöytäkirjan asiakohta 

PTK 44/2018 vp

Täysistunto

Keskiviikko 2.5.2018 klo 13.59—18.58

6. Hallituksen esitys eduskunnalle  vaihtelevaa  työaikaa  noudattavan työntekijän asemaa 
parantavaksi lainsäädännöksi

Hallituksen esitys HE 188/2017 vp
Valiokunnan mietintö TyVM 4/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 6. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

14.04 Anna Kontula vas: Arvoisa puhemies! Esitys uudesta vaihtelevan työajan ehdosta
on parannus nollasopimuslaisten asemaan, joskin vaatimaton sellainen. Vaikean ja moni-
vaiheisen neuvotteluprosessin seurauksena siinä on kuitenkin päädytty ratkaisuun, joka
tuottaa työlainsäädäntöön tarpeetonta monimutkaisuutta ja antaa mahdollisuuden asettaa
työntekijöitä perusteettomasti keskenään eriarvoiseen asemaan. 

Vaihtelevan työajan sopimusehto ei tosiasiallisesti eroa perinteisestä osa-aikaisesta
työsopimuksesta juuri muilta osin kuin että suostumusta lisätyöhön ei voi antaa määrää-
mättömäksi ajaksi. Mikäli rajoituksettoman lisätyösuostumuksen kielto ja nollatuntiluok-
ka ulotettaisiin osa-aikaisiin työsopimuksiin, olisivat sopimusmuodot sisällöllisesti ident-
tisiä. Tästä syystä esitetylle kahden erillisen sopimusmuodon mallille ei ole perusteita. Rat-
kaisu on ongelmallinen, sillä se synnyttää suomalaisille työmarkkinoille kaksi erioikeuk-
sista osa-aikatyöntekijöiden ryhmää. Jatkossa jopa samalla työpaikalla saman lisätyön tar-
joamisvelvoitteen piirissä voi olla sekä rajattoman lisätyösuostumuksen antaneita että
määräaikaisen lisätyösuostumuksen piirissä olevia. [Hälinää — Puhemies koputtaa]

Toinen varapuhemies Tuula Haatainen:  Pyydän edustajia käymään keskustelut käytä-
vällä. Kuunnellaan puheenvuoroja.

Kaksi erillistä osa-aikatyön sopimusmuotoa lisää muutenkin sotkuisen työlainsäädän-
nön monimutkaisuutta entisestään. Se aiheuttaa yrityksille hallinnollista taakkaa ja heiken-
tää yksittäisen työntekijän mahdollisuutta pitää huolta oikeuksistaan. Tästä syystä teen
vastalauseen 2 mukaisen lausumaesityksen: ”Eduskunta edellyttää, että hallitus valmiste-
lee lainsäädännön muutoksen, jolla osa-aikatyötä koskevalla sopimuksella työtä tekevien
ehdot saatetaan vastaamaan vaihtelevaa työaikaa tekevien oikeuksia ja ehtoja.”
 Tarkistettu
4.1



Pöytäkirjan asiakohta PTK 44/2018 vp
14.06 Merja Mäkisalo-Ropponen sd:  Arvoisa puhemies! Kävimme jo viime viikolla
melko perusteellista keskustelua tämän aiheen ympärillä, joten en nyt enää aloita tätä kes-
kustelua alusta. Hallituksen ja opposition ajattelun erot tulivat selkeästi siinä keskustelus-
sa esille. Haluan ainoastaan todeta, että tämä lakiesitys kyllä parantaa nollatuntisopimuk-
sella työskentelevien asemaa, mutta ei riittävästi. Jatkossakin nollatuntisopimuksella työs-
kentelevien on vaikeampi vaatia oikeuksiaan ja he jäävät edelleen monessa suhteessa työn-
antajan armoille. Hyvät työnantajat saavat eväitä asioiden parantamiseen, mutta lainsää-
dännön tulisi antaa riittävä turva kaikille työntekijöille.

Vastalauseessamme esitimme pykälämuutoksia, jotka olisivat parantaneet nollatuntiso-
pimuksella työskentelevien asemaa enemmän kuin hallituksen esitys, mutta hävisimme ää-
nestyksen. Tässä voi vain todeta, että paljon jää korjattavaa seuraavalle hallitukselle tässä
asiassa, mutta kannatan lämpimästi edustaja Kontulan esittämää lausumaehdotusta.

14.07 Ben Zyskowicz kok (vastauspuheenvuoro):  Arvoisa rouva puhemies! On kuultu
nyt kaksi opposition puheenvuoroa, joissa on se sisältö, että nollatuntisopimuksella työs-
kentelevien ihmisten tilannetta kyllä parannetaan, mutta ei riittävästi. Jos me ajattelemme
sitä kansalaisaloitetta, joka tästä asiasta tehtiin, niin siinähän esitettiin nollatuntisopimus-
ten kieltämistä kokonaan. Tässä on mielestäni juuri se tilanne, mikä on myös näiden halli-
tuksen kehysriihessä tekemien ratkaisujen — jotka ovat jo johtaneet välikysymykseen —
kohdalla, että kun pyritään mahdollisimman hyvään turvallisuuteen kaikille työssä olevil-
le, niin tehdään ratkaisuja, jotka itse asiassa merkitsevät työpaikkojen vähentymistä. Niin-
pä esimerkiksi muutama päivä sitten A-studiossa kysyttiin, onko parempi määräaikainen
työsuhde vai pysyvä. Totta kai pysyvä on parempi, mutta määräaikainenkin on parempi
kuin työttömyys.

14.09 Eero Heinäluoma sd (vastauspuheenvuoro):  Arvoisa puhemies! Tämä aihe kyllä
ansaitsee tulla huolella puhutuksi ja myös johtaa konkreettisiin johtopäätöksiin. Nimittäin
tällä epävarmuudella on erityisesti nuorten ihmisten osalta aito vaikutus niihin ratkaisui-
hin, mitä he tekevät omassa elämässään. Äskettäin valmistuivat tilastotiedot siitä, mikä on
ollut syntyvyys viime vuonna, ja se on kyllä todella karua luettavaa. Meillä on siis synty-
vyys tippunut 50 000:een. Täytyy mennä siis nälkävuosiin saakka, että löydetään yhtä vä-
hän uskoa tulevaisuuteen. Kun nyt eri reiteistä tätä nuorten elämää tehdään epävarmaksi —
määräaikaiset työsopimukset, nollatuntisopimukset, monet muut — niin niiden loppuseu-
raamus on, että ei uskalleta tehdä niitä ratkaisuja, jotka tarkoittavat perheen perustamista ja
lasten hankkimista. Tämän pitäisi myös olla meidän huolemme.

Toinen varapuhemies Tuula Haatainen: Avataan tästä debatti. Pyydän niitä edustajia,
jotka haluavat vastauspuheenvuoron, nousemaan seisomaan ja painamaan V-painiketta.

14.10 Martti Talja kesk (vastauspuheenvuoro):  Arvoisa rouva puhemies! Kuten täällä
salissa on jo varhemmin tullut esille, kyse on kansalaisaloitteen, jolla kiellettäisiin nolla-
tuntisopimus, johdosta tehdyistä kehittämistoimenpiteistä. Minusta työ- ja elinkeinominis-
teri on tehnyt erinomaisen kompromissiehdotuksen kahden hyvin kaukana toisistaan ole-
van mielipiteen välillä, ja tällä sopimuksella nyt parannetaan olennaisesti entisen nollatun-
tisopimuksen piirissä olevien kansalaisten asemaa, työntekijöiden asemaa. Työnantajan
näkemyksestä, paljonko hän tarvitsee työvoimaa, lähdetään tekemään vaihtelevan työajan
2



Pöytäkirjan asiakohta PTK 44/2018 vp
sopimusta. Sairausloma-ajan, äitiysloma-ajan palkka, karenssiajat on sovittu tässä kohtuul-
lisesti ja nimenomaan sille tasolle, joka on osa-aikatyötä koskeva. Itse pidän tätä sopimus-
pohjaa jopa parempana kuin osa-aikatuntisopimuspohjaa. 

14.11 Antero Laukkanen kd (vastauspuheenvuoro): Arvoisa rouva puhemies! Valiokun-
takäsittelyssä kävi selkeästi ilmi, että tämä asia ei ole helpoimmasta päästä, ja valitettavas-
ti, vaikka kompromissiin pyrittiin, sitten kuitenkaan oppositio ja hallituspuolueet eivät
päässeet yhteiseen sopimukseen. Kaikesta huolimatta tämä on selkeä askel parempaan
suuntaan, ja erityisen hyvää siinä on se, että nyt on tämä velvoite työnantajalla ja työnteki-
jällä neuvotella keskenään eli molemmin puolin pöytää syntyy keskustelua siitä, miten tätä
työaikaa voidaan yhdessä suunnitella. Työntekijällä on vielä mahdollisuus ottaa avustaja
mukaan tähän prosessiin. Parannettavaa tähän jäi, mutta surullista olisi, jos tämä ei menisi
eteenpäin edes hieman.

14.12 Jari Myllykoski vas (vastauspuheenvuoro): Arvoisa rouva puhemies! En halua nyt
millään tavoin arvostella, mutta nyt ei ole kysymys sopimuksesta vaan lainsäädännöstä,
edustaja Talja. Pitää ymmärtää se, että työmarkkinajärjestöt tekevät sitten sopimuksia ja
tässä talossa säädetään lakeja. Jos valiokunnassa ei ole yhteisymmärrystä, jäädään erimie-
liseksi, niin ei oppositiosta ole arvosteltu sitä, etteikö tämä olisi ollut askel oikeaan suun-
taan, mutta se, mitä me olisimme varmasti oppositiossa enemmän halunneet, on, että työn-
tekijöiden työsuhdeturvalle olisi pitänyt antaa suurempi arvo sen nollasopimuskansalais-
aloitteen pohjalta, joka tässä nyt ei toteudu. Minun mielestäni tässä on tuotu hyvin esille se,
että on kahdenlaisia asioita, ja edustaja Kontula on kuvannut sen erittäin hyvin, mitä pitäisi
paremmin tehdä, ja hänen vastalauseessaan [Puhemies koputtaa] se on perusteltu.

14.13 Eero Suutari kok (vastauspuheenvuoro):  Arvoisa puhemies! Edustaja Heinäluo-
ma antoi sellaisen kuvan, että olisi syntymässä tilanne, jossa epävarmuutta luodaan lisää ja
työelämä vaikeutuu työntekijälle, mutta ainakin tässä lakiesityksessä nimenomaan teh-
dään niin, että työntekijällä on useasti, vähän niin kuin oikeastaan koko ajan, näköpiirissä
se tilanne eteenpäin ainakin viikoksi, jos ei kahdeksi, siitä, minkälaista ja missä työtä teh-
dään. Ja jos työnantaja määrittelee työn eri tavalla kuin mitä tarve on, niin pitää pystyä neu-
vottelemaan siitä, että jatkossa se työaikasopimus on samalla se työnantajan tarve. Elikkä
tässä on tarkoitus nimenomaan kehittää työelämää sellaiseksi, että nimenomaan työnteki-
jän on helpompi suunnitella omaa elämää ja sitten myös sovittaa yhteen useampia työnan-
tajia — esimerkiksi tehdessään useammalle työnantajalle työtä, jos ei yhdellä työnantajal-
la ole tarpeeksi työtä.

14.14 Maria Tolppanen sd (vastauspuheenvuoro):  Arvoisa puhemies! Kyllä nyt vaikut-
taa ennemminkin siltä, että työnantaja pystyy tässä suunnittelemaan sitä, käyttääkö työnte-
kijää työssä vai eikö käytä. Työntekijälle tämä on erittäin epävarma sopimus, siitä ei vali-
tettavasti pääse yhtään mihinkään. Jos nollatuntisopimus sisältää täyden nollan, se ei anna
yhtään mitään työntekijälle, ei pienimmässäkään määrin eikä pienintäkään turvaa, ja tämä
on hyvä muistaa. Nolla antaa uutta turvaa vain silloin, jos on sovittu tunteja aikaisemmin ja
työntekijä sattuu sairastumaan. Silloin työnantajan täytyy maksaa palkkaa, vaikka työnte-
kijä on sairaana, säädösten mukaan. Mutta missään nimessä missään ei sanota, että työn-
antajan täytyisi antaa näitä tunteja enemmän kuin nolla työntekijälle. 
3



Pöytäkirjan asiakohta PTK 44/2018 vp
Kyllä minusta nyt näyttää siltä, että tämä lakiesitys itse asiassa tasoittaa tietä sekä yleis-
sitovien että normaalisitovien työehtosopimusten alasajolle [Puhemies koputtaa] tässä
maassa. [Ben Zyskowicz: No ehdottakaa hylkäämistä!]

14.15 Olavi Ala-Nissilä kesk (vastauspuheenvuoro): Arvoisa puhemies! Tässä on synty-
nyt hyvä kompromissiesitys, ja tätä on helppo tukea. Kun ajatellaan nuorten kannalta asiaa,
niin kuin edustaja Heinäluoma viittasi, niin totta kai maailma on epävarmempi. Eduskun-
nan tulevaisuusvaliokunnassa sanotaan, että maailma muuttuu seuraavan 20 vuoden aika-
na enemmän kuin se on muuttunut edellisen 200 vuoden aikana. Mutta se, millä tavalla me
luomme varmuutta ja tulevaisuudenuskoa nuorille, on juuri se, että me uudistamme yhteis-
kuntaa siten, että on mahdollisuus päästä töihin myöskin tässä muuttuvassa työmaailmas-
sa, ja siten, että turvataan sitä sosiaaliturvaa eikä velkaannuteta tolkuttomasti valtionta-
loutta eikä tehdä tolkuttomia esityksiä edes vappupäivänäkään.

14.16 Juhana Vartiainen kok (vastauspuheenvuoro):  Arvoisa puhemies! Täällä puhut-
tiin jo syntyvyydestäkin tässä yhteydessä. Syntyvyys on tärkeä asia, mutta ei meidän kyllä
kannata lähteä tällaiseen laulantaan, jota me olemme viime viikkoina nähneet, jossa suuri
osa hallitusta vastustavista amatööridemografeista liittää nyt hallituksen toimet työllisyy-
den nostamiseksi näihin viimeaikaisiin syntyvyyslukuihin. Sellaiselle ei ole mitään perus-
taa. Me tiedämme jotain syntyvyydestä kautta Euroopan ja Suomenkin, ja sillä on kuiten-
kin jonkinlainen yhteys työllisyyteen ja työttömyyteen. Eli tämä, mitä hallitus onnistunees-
ti tekee eli nostaa työllisyyttä ja alentaa työttömyyttä, ehkä voi toimia tässä oikeaan suun-
taan, mutta eihän meillä siitäkään vielä ole näyttöä.

Ja edustaja Tolppaselle pitää sanoa se, että kyllä nollasopimuskin antaa juuri sitä, mitä
sen pitää antaa, sellaiselle ihmiselle, joka haluaa sellaisen sopimuksen. Meillä on suuri
määrä erilaisia tilanteita ja ihmisiä työmarkkinoilla, [Puhemies: Aika!] ja meidän täytyy
kunnioittaa heidän sopimusvapauttaan.

14.17 Touko Aalto vihr (vastauspuheenvuoro): Arvoisa puhemies! Näyttää siltä, että täs-
sä salissa on kaksi erilaista keskustelua. Tämä käsiteltävä lakiesitys on itsessään askel pa-
rempaan suuntaan. Mutta kun edustaja Heinäluoma lavensi keskustelua muun muassa syn-
tyvyyteen, niin täytyy todeta, että kun keskustellaan syntyvyydestä, niin ainoa tapa, miten
voidaan asiasta keskustella, on ensinnäkin kunnioittaa naisten itsemääräämisoikeutta, toi-
nen asia on tasa-arvon lisääminen työmarkkinoilla ja kolmas asia on arjen turvallisuuden
lisääminen nuorten osalta. Kun katsotaan kokonaisuudessaan hallituksen askelia työmark-
kinoilla nuorten kannalta, niin siinä se iso ongelma on, että nuorten tulevaisuudenusko on
heikentynyt, arjen epävakaus on lisääntynyt, ja se edellyttäisi hallitukselta enemmän toi-
mia nimenomaan sen varmuuden ja tulevaisuudenuskon lisäämiseksi eikä askelia väärään
suuntaan.

14.18 Antti Lindtman sd (vastauspuheenvuoro): Arvoisa puhemies! Harmi, että edustaja
Vartiainen lähti salista, kuten kävi myös viime viikolla, kun hän tuntuu kyseenalaistavan
sen, onko työelämän epävarmuudella tai sillä lainsäädännöllä yhteyttä syntyvyyteen, ja on
käyttänyt moneen otteeseen termiä ”amatööri”. 

Arvoisa puhemies! Suomen Kulttuurirahaston rahoittama kaksivuotinen tieteen työpaja
pureutui perheen perustamisen haasteisiin. Tähän työpajaan osallistui johtavia perhetutki-
4



Pöytäkirjan asiakohta PTK 44/2018 vp
joita Suomesta, Australiasta, Japanista, Portugalista ja Britanniasta. Tämä tieteen työpaja,
joka todella pureutui tähän kansallisessa tutkimuksessa, totesi, että lastenhankintapäätök-
siin vaikuttavat keskeisesti myös sukupuolten tasa-arvokysymykset, työ- ja perhepolitiik-
ka ja yhteiskunnallinen ilmapiiri. Toivottavasti edustaja Vartiainen ei pidä näitä tutkijoita
amatööreinä, [Puhemies koputtaa] ja haluaisin kuulla hallituspuolueilta arvioita, miten esi-
merkiksi [Puhemies: Aika!] tämän hallituksen päätökset ovat vaikuttaneet sukupuolten
tasa-arvoon työelämässä.

14.19 Katri Kulmuni kesk (vastauspuheenvuoro): Arvoisa rouva puhemies! Ehkäpä tääl-
lä ovat jo unohtuneet monet niistä hyvistä asioista, jotka hallitus teki ensi töikseen: vaik-
kapa se, että vanhemmuuden kuluja pyrittiin tasaamaan 2 500 euron kertakorvauksella, yli-
päänsä se periaate, että meillä on ensimmäistä kertaa Suomen historiassa perheministeri
hallituksessa, se, että perhepalveluihin tuli 40 miljoonaa euroa uutta lisärahaa erittäin vai-
keassa taloustilanteessa, perhekeskuksista on erinomaisia tuloksia syntynyt näiden vuo-
sien aikana — perheet ovat kaiken politiikanteon ytimessä, aivan varmasti.

Mutta sitten tähän ajankohtaiseen lakiesitykseen, jota käsittelemme: On mukava huoma-
ta, että myös opposition vastalauseissa todetaan se, että tämä uudistus on oikeansuuntai-
nen. Nyt tulee jonkinlaisia pelisääntöjä nollatuntisopimuksiin. Toki voi aina sanoa, että ne
ovat riittämättömiä, mutta ne ovat ehdottomasti oikeansuuntaisia myös opposition mieles-
tä, jos olen oikein ymmärtänyt. [Johanna Ojala-Niemelä: Mutta riittämättömiä!] Ja on erit-
täin tärkeää, että myös meidän sosiaaliturvaamme tullaan jatkossa yhdistämään pätkittäi-
sen työelämän kanssa, koska se on se suunta, mihin työn luonne ja murros tulevat mene-
mään.

14.21 Eero Suutari kok (vastauspuheenvuoro): Arvoisa puhemies! Koska edellisen pu-
heeni jälkeen usea edustaja on vedonnut, että tämä työntekijän tilanne tulee nimenomaan
epävarmemmaksi tässä lakiesityksessä [Antti Lindtman: Hallituksen koko politiikka!] tai
kokonaisuudessa, niin minun mielestäni täällä pitäisi puhua just siitä asiasta, mikä on tämä
otsikko, eli tästä asiasta. Tässä asiassa nimenomaan hallitus parantaa työelämää, ja eikö se
ole hyvä saada sitä parannusta aikaiseksi? Jos työntekijä näkee, että odotettavissa oleva
työaika ei vastaa työnantajan tarvetta siitä työstä, mitä hän tekee, niin hän voi sitten pyytää
siinä neuvottelua siitä asiasta, ja hän voi siihen pyytää myös apua, [Jari Myllykoski: Voi-
siko sitä kutsua luottamusmieheksi?] elikkä voi tulla myös ulkopuolinen neuvonantaja sii-
hen neuvotteluun mukaan.

14.22 Johanna Ojala-Niemelä sd (vastauspuheenvuoro): Arvoisa rouva puhemies! Tut-
tavapiirissäni oli nuori, joka oli viime kesänä onnellinen saadessaan työpaikan, mutta elo-
kuussa olivatkin suupielet kääntyneet alas, koska selvisi, että tämä on tämmöinen nollatun-
tisopimus, eli hänelle ei tarjottu kuin yhden kerran koko kesänä työtunteja: yhdeksältä aa-
mulla soitettiin, ja ennen yhtätoista tämä ainoakin kerta oli peruttu.

Kyllä nuoria roikotetaan aivan aiheettomasti näillä nollatuntisopimuksilla. Meillä on
nollatuntisopimuksella 30 000 nuorta, jotka tekevät kuitenkin täyttä työaikaa. Eikö heille
tulisi tarjota vakituista työtä tässä tilanteessa? Tämä koskee 83 000:ta työntekijää — enem-
mistö on naisia, enemmistö on nuoria, on myyjiä, on terveydenhuoltoalan työntekijöitä —
ja tämä on totta, tämä aiheuttaa pelkoa ja epävarmuutta näissä ihmisissä. Jos sairastuu tai
5



Pöytäkirjan asiakohta PTK 44/2018 vp
tulee raskaaksi, niin työtunteja ei järjestetä. Tässä ahdingossa nämä nuoret meillä ovat,
myös kun puhutaan siitä syntyvyydestä.

Tämä on askel oikeaan suuntaan, mutta tämä on täysin riittämätön. Nollatuntisopimus-
työntekijöiden osalta lainsäädännössä on edelleen puutteita ja aukkoja.

14.23 Hannu Hoskonen kesk (vastauspuheenvuoro): Arvoisa puhemies! Tämä nollatun-
tisopimuksia koskeva hallituksen esitys ja siitä tullut työelämävaliokunnan mietintö ovat
mielestäni erittäin hyvät. Lakiesitys luo niitä sääntöjä siihen kipeään tilanteeseen, johon tä-
hän asti ei ole kunnolla sääntöjä ollut juuri minkäänlaisia. Totta kai työlainsäädännön ylei-
set ehdot ovat koskeneet niitäkin sopimuksia, mutta nyt tässä lakiesityksessä, joka vihdoin
ja viimein on saanut mietinnön muodon, on ihan selkeitä sääntöjä.

Ja kannattaisi meidän edustajien muistaa sekin tosiasia, että ei kukaan työnantaja kiusal-
laan mitään sopimuksia rupea tekemään, en jaksa sitä uskoa, vaan kyllä siinä syntyy sel-
keästi tarve saada työvoimaa. Esimerkiksi kausitöissähän tyypillisesti kesäaikana tarvi-
taan semmoista työvoimaa, joka ei ole ollut esimerkiksi talvikautena ennakoitavissa miten-
kään, ja tällaiseen työvoimaan varmaan on sitten tarve. Kun ihminen pääsee töihin, työn-
antajan palvelukseen, vaikka määräaikaisella sopimuksella, niin sehän johtaa hyvässä ta-
pauksessa siihen, että kaveri kunnostautuu töissä ja työnantaja toteaa, että tämä nuori mies-
hän on kelvollinen töihin ja vaikka pitempääkin sopimukseen, joka avaa sen mahdollisuu-
den pysyviin työpaikkoihin.

14.24 Eero Lehti kok (vastauspuheenvuoro): Arvoisa rouva puhemies! Kyllä näillä nol-
latuntisopimuksilla työnantaja tarkoittaa hyvää, ei niitä todellakaan tehdä turhan takia, ja
nykyaikainen työnantaja lähtee siitä, että työntekijä, joka on tyytyväinen, suoriutuu työstä
motivoidusti ja tulos on yleensä parempi. [Vastauspuheenvuoropyyntöjä vasemmalta] 

Se, että suoraan näitä toistaiseksi voimassa olevia työsopimuksia tuskin syntyy lain-
kaan, johtuu siitä, että sen toisen osapuolen, yrittäjän, riskinkantokyky ei tahdo riittää sii-
hen, että hän ottaisi sellaisen vastuun, esimerkiksi palvelualalla, jossa työvoiman kysyntä
ja palvelun tarve vaihtelee vuoden tai vuorokauden tai viikon aikana voimakkaasti. On kui-
tenkin parempi, että ihminen pääsee työyhteisöön tavalla tai toisella kiinni.

Tekisi mieli sanoa, että varmaan syntyvyyden heikko taso on osittain työmarkkinoista
kiinni, mutta mielestäni se johtuu siitä, että on yleissitova järjestelmä, jonka johdosta työ-
hön pääsemisen kynnys on tehty ehkä 15 prosentille suomalaisia aika hankalaksi, [Puhe-
mies koputtaa] ja siihen joukkoon sisältyy paljon nimenomaan nuoria ihmisiä.

14.25 Antti Rinne sd (vastauspuheenvuoro): Arvoisa puhemies! Edustaja Suutari, esitin
täällä lähetekeskustelussa kysymyksen ministerille — esitän sen nyt teille: Meillä oli sem-
moinen Eetu-niminen nuorimies, 25-vuotias, tämmöisessä pätkätyöpamfletissa. Hän oli
neljällä työnantajalla nollatuntisopimuksilla. Joulukuussa palkka oli yhteensä näiltä neljäl-
tä työnantajalta 1 670 euroa — 1 672 taisi olla loppusumma — ja sitten tammikuussa 167
euroa. Kysymys kuuluu: Miten tämä laki muuttaa tätä tilannetta? Miten tämmöisessä tilan-
teessa perustetaan perhettä ja mietitään lasten synnyttämistä?

Sitten haluaisin myös todeta, kun totesitte, että pitää keskustella vain siitä asiasta, joka
on nyt täällä keskustelussa, että tämän hallituksen koko politiikka on hyvinkin palkansaa-
javastaista ja hyvinkin nuorten ihmisten vastaista, jos miettii näitä esityksiä määräaikaisen
6



Pöytäkirjan asiakohta PTK 44/2018 vp
työsuhteen perusteettomuudesta tai ikuisesta koeajasta työsuhdeturvan heikentämisen
muodossa. [Markku Eestilä: Hyvänen aika!]

14.26 Sari Essayah kd (vastauspuheenvuoro):  Arvoisa rouva puhemies! On kuitenkin
hyvä muistaa tässä keskustelussa, että lähtökohtanahan oli kansalaisaloite nollatuntisopi-
musten täydellisestä kieltämisestä ja se ei saanut eduskunnan tukea, koska haluttiin, että
työ- ja elinkeinoministeriö valmistelee lainsäädännön parantamista. Meillä on nyt käsillä
se esitys, mikä on lainsäädännön parantamista ja minkä myöskin työelämä- ja tasa-arvova-
liokunta on mietinnössään käsitellyt.

On muistettava se, että jos ei olisi nollatuntisopimuksia, niin toinen vaihtoehto olisi, että
olisi sitten vuokratyövoimaa. Elikkä täytyy miettiä, että kun työelämä ylipäätänsä pirsta-
loituu, niin työn kuva muuttuu, ja siinä mielessä tässä talossa täytyy tehdä kaikki sen eteen,
että ne työolosuhteet olisivat yhä parempia. Kyllä jaan sen huolen, mikä täällä salissa on
esitetty syntyvyyden suhteen: on kyllä aivan selvää, että vakityösuhteet ovat niitä työsuh-
teita, joissa ihmiset uskaltavat perustaa perhettä ja hankkia lapsia. Eli siinä mielessä tämä
huoli on varmasti yhteinen, mutta kyllä tämä on kuitenkin askel parempaan suuntaan.

14.27 Eero Reijonen kesk (vastauspuheenvuoro): Arvoisa rouva puhemies! Täällä salis-
sa meitä on muutama hieman varttuneempi edustaja, ja ainakin kun itse perhettä perustin ja
muodostin, työttömyysturva oli huomattavasti heikompi kuin tänä päivänä. [Suna Kymä-
läinen: Oliko vakityö?] Mutta sen ohella kuitenkin uskallettiin perhe perustaa ja lapsia teh-
dä; ehkä nyt tässä on elämä muuttunut ja tilanne on vähän erilainen. [Suna Kymäläinen:
Oliko työmarkkinat erilaiset?]

Minusta on aika kova väite, että palkansaajavastaista on ollut hallituksen politiikka. Jos
100 000 uutta työpaikkaa on luotu tämän vaalikauden aikana, niin ei se voi olla hirvittäväs-
ti palkansaajavastaista, kun uskon, että kaikki työntekijät haluavat kuitenkin sitä työtä.
Lähtökohtaisesti näin varmasti on.

Työpaikat syntyvät yrityksiin, yrittäjä kantaa riskin, ja varmaan tämäkin nyt käsittelys-
sä oleva lakiehdotus on oikean suuntainen. Sopimuksethan tehdään kuitenkin sen työnte-
kijän ja työnantajan välillä, ja minä uskon, että kaikki yrittäjät tänä päivänä haluavat myös-
kin työntekijän parasta.

14.28 Eero Suutari kok (vastauspuheenvuoro): Arvoisa puhemies! Tämän lakiesityksen
tarkoituksena nimenomaan oli parantaa kahta merkittävintä epäkohtaa.

Toinen oli se, että tarve on täydelle työlle mutta ei palkata kuin nollatuntisopimuksella.
Tämän pitäisi poistua, ja toivottavasti niitä oikeudenkäyntejä syntyy, että työnantajat, jot-
ka ovat sellaisia, että tällä tavalla pelaavat, joutuvat sitten edesvastuuseen siitä, koska työ-
markkinat vaativat nimenomaan reilua peliä. Minun mielestäni se on reilu peli, että jos on
täysaikainen tarve, niin palkataan täysaikaiseksi.

Sitten toinen tarve on sellainen, että jostakin muusta syystä kuin työn tarpeen vaatimuk-
sesta vähennetään työntekoa, minkä edustaja Rinne täällä toi esille. Sen pitää myös tästä
poistua. Ja nimenomaan tämän lakiesityksen kautta se poistuu, jos käydään sitten oikeu-
denkäyntejä, joissa työnantaja joutuu vastuuseen niistä, koska on jollakin muulla perus-
teella kuin työn oleellisen vähenemisen perusteella vähennetty työtä.
7



Pöytäkirjan asiakohta PTK 44/2018 vp
14.29 Markus Mustajärvi vas (vastauspuheenvuoro): Arvoisa puhemies! Kyllähän nol-
latuntisopimus nykyisellään on ilmainen reservi työnantajalle ilman työnantajavastuita.

Mutta jos puhutaan tästä Sipilän hallituksen työllisyys- ja työmarkkinapolitiikan linjas-
ta, niin kyllähän sen tavoite on, että se palastelee sekä työttömien että työntekijöitten jou-
kon. Aktiivimallin leikkausten kohteeksi joutuvat tietyn tyyppiset työttömät, nuoret ovat
olleet jo nyt tähän mennessä monien heikennysten kohteena, ja kiky-sopimus kohtelee eri-
toten naisia ja naisvaltaisia aloja aika lailla kurjasti. Ja tällä mietinnöllä ei kyllä tule mitään
oleellista muutosta parempaan.

Aiemmin, silloin kun pidettiin huolta — tai ainakin yritettiin pitää huolta — kunnon pe-
lisäännöistä, työvoimapolitiikan tavoitekin oli se, että ensin työntekijä esimerkiksi harjoit-
telupaikan kautta käy näyttämässä itseään, sitten tuettu määräaikainen työpaikka, sitten
määräaikainen työpaikka ilman tukea ja sen jälkeen toistaiseksi voimassa oleva työsopi-
mus. Eli pyrittiin pysyvään työsuhteeseen, kun nyt näyttää olevan tarkoitus, että pyritään
pysyvään epävarmuuteen.

14.31 Ilmari Nurminen sd (vastauspuheenvuoro): Arvoisa rouva puhemies! Me olemme
tosiaan työelämä- ja tasa-arvovaliokunnassa käsitelleet tätä asiaa pitkään ja monelta kan-
tilta. On totta, että tämä on hiiren askel parempaan suuntaan. On tärkeää luoda hyvät peli-
säännöt, koska me tiedämme, että varsinkin sote-alalla tämä tulee kasvamaan. Nyt kun tä-
tä hallituksen uudistusta viedään, tämäntyyppiset työsuhteet tulevat varmasti sote-alalla
enemmän lisääntymään.

Mutta ehkä tämän koko asian pihvi on se, että tämä vakiinnuttaa nollatuntisopimusten
käytön osaksi meidän työmarkkinoitamme, ja minun mielestäni se on huolestuttavaa.

Sitten tästä ehdosta, että työvoiman tarve on kiinteä. Jos minä työskentelen vaihtelevan
työajan sopimuksella ja minulla on paljon tunteja, mutta sopimuksessa on kuitenkin nolla,
niin minä voin pyytää työnantajalta jotain neuvottelua, mutta ei se välttämättä johda mi-
hinkään tuloksiin. Eli käytännössä meidän olisi pitänyt selkeämmät pelisäännöt luoda täl-
le. Minä en ymmärrä, minkä takia oikeuden kautta aina pitää hakea ratkaisua. Eikö meidän
lainsäätäjien pitäisi tehdä selkeät pelisäännöt, ettei tarvitsisi lähteä oikeuteen riitauttamaan
näitä?

Tämä vakiinnuttaa nollatuntisopimukset osaksi meidän työmarkkinoitamme, ja se on
valitettavaa.

Toinen varapuhemies Tuula Haatainen: Käydään vielä muutama vastauspuheenvuoro
ja sitten mennään puhujalistaan. — Edustaja Heikkinen.

14.32 Hannakaisa Heikkinen kesk (vastauspuheenvuoro):  Arvoisa rouva puhemies!
Suomessa on historiallisen alhainen syntyvyys, ja sen pohjalta olen kyllä sitä mieltä, että
on kyllä ihan aiheellista kaikissa väleissä tähän huomiota kiinnittää.

Edustaja Lindtman nosti kolmantena kohtana yhteiskunnallisen ilmapiirin merkityksen
myös lasten hankkimisen aloittamisessa merkityksellisenä asiana. Hyvä on muistaa, että
myös me luomme sitä ilmapiiriä, mitenkä me asioista täällä puhumme ja mitenkä media
sen välittää.

Lapsi- ja perhestrategian valmistelu päätettiin aloittaa kehysriihessä. Tämä on valtavan
tärkeä asia, että me saisimme vaalikausien yli jatkuvaa politiikkaa, joka tukee, eivätkä
nämä ratkaisut poukkoile. Sillä on varmasti merkitystä, miten nuoret perheet kokevat tur-
8



Pöytäkirjan asiakohta PTK 44/2018 vp
vaa tässä asiassa. On myös hyvä muistaa, että me yhdessä päätimme antaa, kun Suomi täyt-
ti 100 vuotta, Itlalle, Itsenäisyyden juhlavuoden lastensäätiölle, 50 miljoonaa euroa, ja tuo
säätiö tekee työtä lapsien ja lapsiperheiden hyväksi. Se on [Puhemies koputtaa] iso ja mer-
kittävä päätös.

14.33 Kaj Turunen kok (vastauspuheenvuoro): Arvoisa puhemies! Kyllä tietysti uskon,
että oppositio tänä päivänä väittää, että tämä hallitus on tehnyt palkansaajavastaista poli-
tiikkaa, mutta kun itse olin viime vaalikaudella oppositiossa, arvostelin silloista hallitusta
kovasti siitä, että silloinen hallitus teki palkansaajavastaista politiikkaa. Ja itse asiassa se
onnistuikin sitä tekemään sillä tavalla, että menetettiin 100 000 työpaikkaa, jotka tämä hal-
litus on kuitenkin saanut tehtyä takaisin, eli tehnyt palkansaajia lisää liki 100 000 tähän
maahan. Kun sen lisäksi työn verotusta on vähennetty, niin ei tämän hallituksen toimia nyt
voi oikein moittia palkansaajavastaisiksi.

Mutta kun otettiin esille tämä syntyvyys ja sen väheneminen, se on tietysti huolestuttava
asia. Siihen vaikuttaa ylipäänsäkin nuorten usko tulevaisuuteen, ja siihen liittyy monta eri
asiaa. Mutta minä en ymmärrä tätä logiikkaa, kun sanotaan, että jos nollatuntisopimuksen
piirissä olevien asemaa parannetaan, se vaikuttaisi negatiivisesti syntyvyyteen. Tämä lo-
giikka ei mene perille.

14.34 Suna Kymäläinen sd (vastauspuheenvuoro):  Arvoisa rouva puhemies! Täällä
edustaja Vartiainen aiemmin totesi, että nollatuntisopimuksia tekevät vain he, ketkä halua-
vat nollatuntityösopimuksen ottaa vastaan, mutta samaan aikaan hallitus on esittämässä,
että alle 30-vuotiaiden tulisi näitä sopimuksia vastaanottaa.

Tässä laissa, tässä esityksessä, sanotaan, että nollatuntisopimukselle pitää aina olla pe-
rusteet. Mutta mitkä ne perusteet ovat? Otan esimerkin, kuinka on esimerkiksi jäätelökios-
kin myyjän osalta. Oma tyttäreni on aikanaan työskennellyt jäätelökioskilla, ja kun hänelle
oli työpäivä merkitty ja aamulla satoi vettä, työnantaja soitti, että nyt sataa vettä, ei tarvitse
tullakaan. Iltapäivällä paistoi aurinko, jolloin työnantaja soitti neljän aikaan, että viideltä
pistetäänkin kioski taas pystyyn, tervetuloa töihin ja niin pois päin. Eli onko sää se tekijä?
Ja kuinka oletetaan, että nämä nuoret ihmiset elävät tässä jatkuvassa odotuksessa, että onko
menossa töihin aamulla vai iltapäivällä ja niin poispäin?

Me keskustelemme tässä kansalaisaloitteen pohjalta tehdystä hallituksen esityksestä, ja
tuntuu kovin erikoiselta, että täällä jatkuvasti todetaan, että nyt on kysymyksessä kompro-
missi. [Puhemies koputtaa] Ketä vastaan kompromissi?

14.36 Martti Talja kesk (vastauspuheenvuoro): Arvoisa rouva puhemies! Edustaja Oja-
la-Niemelä kertoi tilanteesta, jossa me elämme tällä hetkellä. Meillä on nollatuntisopimus
0—40, ja tällä rajataan se työnantajan mahdollisuus tehdä tämänkaltaisia sopimuksia, mut-
ta sen tulee perustua nimenomaan siihen työvoimatarpeeseen.

Edustaja Kymäläinen otti juuri esille tilanteen, jossa tällä lainsäädännöllä nyt määritel-
lään työvuorolistan tekemisen velvoittavuus kolme viikkoa etukäteen. Tämänkaltaista ti-
lannetta ei voi syntyä enää tässä uudessa tilanteessa, [Suna Kymäläinen: Niinkö?] siis lain-
säädännön pohjalta. Itse asiassa tämähän on harvinaisen hieno tapa päättää kansalaisaloite,
jossa asiantuntijat ovat pohtineet, miten tullaan järjestämään kolmikannassa, sen jälkeen
siitä on tehty lainmuutokset ja ne lähes yksimielisesti nyt hyväksytään täällä. Itse asiassa
edustaja Kontula otti esille sen, että ainoa ero osa-aikatyön ja vaihtelevaan työaikaan pe-
9



Pöytäkirjan asiakohta PTK 44/2018 vp
rustuvan sopimuksen välillä on nimenomaan lisätyön tarjoamisvelvoitteen hyväksymises-
sä.

14.37 Anna Kontula vas (vastauspuheenvuoro): Arvoisa puhemies! Kun hehkutetaan nii-
tä 100 000:ta uutta työpaikkaa, niin pitää muistaa, että ensimmäisellä vuosineljänneksellä
tehtyjen työtuntien määrä ei kuitenkaan lisääntynyt. Jos työpaikat lisääntyvät mutta työtun-
nit eivät lisäänny, niin minun matematiikallani siellä ei voi olla taustalla muu kuin työn
pirstoutuminen, josta me osittain puhumme silloin, kun me puhumme nollatuntisopimuk-
sista.

Täällä on hallituksen puolelta sanottu, että opposition vaatimuksia nollasopparisäänte-
lyn tiukentamiseksi ei voi tehdä, koska työpaikat. Minä haluaisin nyt kuulla, millä lailla
tämä minun vastalauseeni sisältämä esitys lainsäädännön selkiyttämisestä ja ymmärrettä-
vämmäksi tekemisestä heikentää yritysten mahdollisuutta työllistää, tai millä tavalla ne
muut esitykset, joista viime viikolla äänestettiin — oikeus irtisanoutua, jos työantaja ei työ-
tä tarjoa yhtään tuntia — heikentävät työllistämismahdollisuuksia.

14.38 Mikko Savola kesk (vastauspuheenvuoro):  Arvoisa rouva puhemies! Kyllähän
pyrkimyksenä on tietysti se, että nuorilla, niin kuin kaikilla muillakin, on työtä, on sellaista
työtä, että voi saada työkokemuksia ja sen kautta osoittaa ne kykynsä ja saada se vakitui-
nen työpaikka. Kaikki nämä kokonaisuudet, mitä hallitus on tehnyt, tähtäävät siihen, että
ihmisillä olisi enemmän työtä. Kyllä minä kummeksun vähän näitä puheenvuoroja, että täl-
lä 100 000 uudella työpaikalla ei olisi mitään merkitystä, vaan tällä nyt pirstaloitaisiin ja se
olisi jollakin tavalla huono asia. [Välihuutoja vasemmalta] Olisiko se sitten parempi va-
semmiston mielestä, että nämä ihmiset olisivat työttöminä, kortistossa, syrjäytymässä, ei-
vät saisi työkokemusta, eivät pääsisi työelämään kiinni, eivät pystyisi sitä omaa elämäänsä
rakentamaan eteenpäin? 

Kyllä joka tapauksessa tämä lainsäädäntö, mitä nyt nollatuntisopimuksiin liittyviin
asioihin on tehty, parantaa asemaa. Ja kuten tässä keskustelussa on käynyt ilmi, niin sosi-
aaliturva ja nämä määräaikaiset työsopimukset yhdistyvät, ja se on totta kai askel [Puhe-
mies koputtaa] parempaan suuntaan. [Sosiaalidemokraattien ryhmästä: Siitä ollaan samaa
mieltä!]

14.39 Jari Myllykoski vas (vastauspuheenvuoro):  Arvoisa rouva puhemies! Minä iloit-
sen siitä, että lähes 100 000 ihmistä on saanut polun työpaikalle. Ja jos hallitus haluaa siitä
kaiken kunnian ottaa, niin ottakaa pois, mutta muistakaa se, että on väärin vannoa täällä si-
tä, että näille 100 000 uudelle työllistyneelle tulee tuhat euroa enemmän kuukaudessa. Sitä
älkää kertoko. Edustaja Kontula kertoi tässä juuri, että yhtään työtuntia lisää ei ole tullut.
Mistä voidaan silloin sanoa, että markkinoille, työttömille on tullut tuhat euroa kuukaudes-
sa lisää, jos yhteen laskien ei ole tullut yhtään lisätuntia? Joku on silloin menettänyt niitä
työtunteja saman verran, ja se tarkoittaa juuri edustaja Kontulan kuvaamaa tilannetta, että
työelämä on pirstoutunut. Joltain tämä on siis pois. Minun mielestäni on epäjohdonmukai-
suutta väittää, että melkein 100 000 ihmiselle on tullut [Puhemies koputtaa] tuhat euroa
kuukaudessa lisää, kun se on ollut joltain pois.

14.40 Eero Reijonen kesk (vastauspuheenvuoro):  Arvoisa rouva puhemies! Nyt täytyy
kyllä todeta, että eduskuntasalissa lakien kautta me emme lisää niitä tuhansia euroja, ne
10



Pöytäkirjan asiakohta PTK 44/2018 vp
ovat sopimusyhteiskunnan asioita, niin kuin ensimmäisessä puheenvuorossanne viittasit-
te. Nyt vähän puhutte ristiin siitä, että se onkin meidän vikamme täällä eduskunnassa, jos ei
ole tuhatta euroa tullut tilille rahaa, kun on tämä uusi sopimus saatu, [Eduskunnasta: Tehän
väitätte hallituksen ansioksi kaiken!] ja ymmärtääkseni laajasti myöskin vasemmalla tuet-
tiin kiky-sopimusta, joka nyt on teillä vähän hakusessa, onko se hyvä vai ei. Tuntuu siltä,
että jos ei ole tullut tuhatta euroa, niin on väärin sammutettu tämä työttömyystilanne, eli
siitä tässä on minusta kysymys, puhutaan ihan eri asioista.

14.41 Merja Mäkisalo-Ropponen sd (vastauspuheenvuoro):  Arvoisa puhemies! Edel-
leen haluan korostaa, että tämä lakiesitys on parannus nykytilanteeseen, sitä ei oppositio
missään nimessä halua kiistää. On totta myös se, että meillä on ihmisiä, jotka haluavat teh-
dä töitä nollatuntisopimuksilla, ja sekin on silloin ihan ok. Mutta ne, jotka haluaisivat lisä-
tunteja, jäävät edelleenkin yksin vaatimaan näitä oikeuksiaan. Esimerkiksi, jos työntekijä
on sitä mieltä, että työajan vakiinnuttaminen olisi perusteltua siellä hänen työpaikallaan ja
työtä olisi enemmän, ja hän lähtee vaatimaan asiaa, niin kyllä siitä tulee hänelle pitkä ja
vaativa prosessi ja moni työntekijä jättää asian kesken, jos hänen täytyy viedä tämä oikeu-
teen. On aivan liian kohtuutonta vaatia tämmöistä asiaa. Toisaalta on myös suuri riski siitä,
että tunnit vähenevät tai loppuvat ihan kokonaan, jos työntekijä rupeaa kritisoimaan työn-
antajaa.

14.42 Hannu Hoskonen kesk (vastauspuheenvuoro): Arvoisa rouva puhemies! Ihmette-
len sitä asennetta, että muka työnantaja olisi semmoinen ilkeä, joka haluaa ihmisiä kiusata
joillakin kummallisilla sopimuksilla. Todellakin tiedän sen, että esimerkiksi kiinteistö-
huoltoyhtiöillä ja monilla tällaisilla kausityötä teettävillä yhtiöillä on näin kesäaikana pal-
jon sellaista työtä, jota ei todellakaan esimerkiksi talviaikana ole, ja palkataan tämmöistä
työvoimaa, joka on hetken aikaa talossa. Itsekin olen aikanaan opiskelun lomassa tällaisia
töitä tehnyt paljon ja hankkinut opiskelurahat sillä, enkä ole yhtään katkera siitä ajasta —
mielenkiintoista, haastavaa aikaa — [Välihuutoja sosiaalidemokraattien ryhmästä] ja se on
mahdollistanut sitten myös sitä kautta pysyvän työsuhteen. Edustaja Lindtman, sitä kautta
löysin sen oman leipäpuuni, joka sitten on kestänyt 25 vuotta, metsäammattilaisen työtä
ennen tätä työtehtävää. Älkää nyt, hyvät ihmiset — aivan on varmaa, että siitä työstä, jota
ihminen tekee ja luo sen suhteen siihen työnantajaansa ja näyttää ne kyntensä, että minä
pystyn nämä hommat tekemään, se työnantaja sitä työntekijäänsä ei halua karkuuttaa, kun
se näkee, että tämä kaverihan pystyy töihin. Muistakaa myös tämä, [Puhemies koputtaa] ei
tässä ole pelkkää mustaa, tämä on ihan hyvä asia. [Olavi Ala-Nissilä: Yli neljänneksessä
yrityksistä on työvoimapulaa!]

14.43 Antti Lindtman sd (vastauspuheenvuoro): Arvoisa puhemies! Edustaja Hoskosel-
la taitaa nyt mennä kausityö ja nollatuntisopimukset sekaisin, vaihteleva työaika sekaisin,
mutta voimme tähän palata myöhemmin.

Arvoisa puhemies! Tähän syntyvyyteen: En ollut kyllä uskoa korviani, kun edustaja
Reijonen sanoi, että kyllähän sitä ennenkin lapsia tehtiin ja että liittyykö tämä työelämän
epävarmuus nyt siihen. Tiedättekö te, hallituspuolueet, minkälaisessa määräaikaisuuksien,
pätkätöiden todellisuudessa nykypäivän nuoret työmarkkinoilla elävät? 60 prosenttia uu-
sista määräaikaisuuksista kohdistuu nimenomaan naisille [Oikealta: Kyllä kyllä!] ja erityi-
sesti nuorille ja naisille, ja monet näistä pätkätöistä kasaantuvat juuri siihen vaiheeseen elä-
11



Pöytäkirjan asiakohta PTK 44/2018 vp
mää, jolloin pitäisi ottaa niitä rohkeita askelia ja rakentaa elämänpolkua eteenpäin. Kuvaa-
vaa on tämä hallituksen esitys näistä nollatuntisopimuksista. Te ette edes hyväksy sitä, että
henkilöstöryhmät saisivat tiedon, millä perusteella firmassa nollatuntisopimuksia käyte-
tään. Edes tietoa te ette suostu antamaan [Puhemies: Aika!] työntekijöille. Onko tämä oi-
kein? No ei ole.

14.44 Reijo Hongisto sin (vastauspuheenvuoro): Arvoisa rouva puhemies! Edustaja Mä-
kisalo-Ropponen käytti erittäin hyvän ja ansiokkaan, rakentavan puheenvuoron, kiitän
häntä siitä. Edustaja Lindtman käytti puheenvuoron, pohdiskeli sitä, minkä takia lapsia
tehdään. Menemättä nyt sen enempää siihen tekotapaan tai motivaatioon, minkä takia lap-
sia ylipäätänsä tehdään tai minkä takia lapsia siunaantuu, mutta kun edustaja Lindtman ky-
syi, ”tiedättekö te näitten nuorten elämästä”, niin itselläni on kaksi poikaa, vähän yli 20-
vuotiaita molemmat, ja molemmat tekevät pätkätöitä. Vappuna tulivat kotiin, kertoivat
isälle iloisena siitä, että ”isä, jälleen työsopimusta uusittiin, nyt on jalka ovenraossa”, ja
minä sitten pojille sanoin, että ”tämä on vähän niin kuin urheilusuoritus, nyt on näytön
paikka ja katsotaan, valitaanko miehet kisoihin”. Pojat iloitsivat siitä, että saavat opiskella
ja saavat tehdä näitä töitä tässä ohessa. Asia on varmasti hyvinkin monitahoinen, ja tuntuu
siltä, että tässä puhutaan toisemme ohi ja on tapahtunut lievää väärinkäsitystä, mutta ol-
laan hyvä polun suunnassa [Puhemies koputtaa] ja jatketaan edelleen asian eteenpäinvie-
mistä.

14.46 Pia Viitanen sd (vastauspuheenvuoro):  Arvoisa rouva puhemies! Täällä oli hetki
sitten keskustelua siitä, mikä on tämän hallituksen asenne kokonaisuudessaan työelämään
ja sen turvallisuuteen/turvattomuuteen, ja kun täällä kerrottiin hallituspuolueiden toimes-
ta, että emmekö ollenkaan muista, mitä kaikkea tässä tällä hallituskaudella on tehty, niin
minä voin kyllä mennä takuuseen, että kyllä muistetaan. Kyllä varmasti moni muistaa esi-
merkiksi nämä pakkolakiuhkailut, mitä hallitus teki: hyppäsi Elinkeinoelämän keskuslii-
ton pukukoppiin, ja sieltä käsin sitten seurauksena syntyi lopulta tämä kiky, jonka seurauk-
sena kävi niin, että kyllä varmasti aika moni julkisen sektorin pienipalkkainen nainen
muistaa, että lomarahat on tämä hallitus käytännössä leikannut. Moni ihminen muistaa,
että tämä hallitus toi oikeudentajua loukkaavan aktiivimallin, ja varmasti moni ihminen
tänä päivänäkin kysyy, tuolla vapputoreilla todella moni nuori ihminen tuli kysymään,
miksi on niin, että nyt sitten edelleen ollaan heikentämässä työsuhdeturvaa muun muassa
näiden nuorten perusteettomien pätkätöiden osalta. 

Toinen varapuhemies Tuula Haatainen: Edustaja Ala-Nissilä, ja sitten mennään puhu-
jalistaan.

14.47 Olavi Ala-Nissilä kesk (vastauspuheenvuoro): Arvoisa puhemies! Luin juuri Elin-
keinoelämän keskusliiton viimeisen tiedotteen siitä, että 22 prosenttia suomalaisista yri-
tyksistä potee työvoimapulaa ja näkee, että se on heillä kasvun este. Tämä seikka, että töitä
on tarjolla, kyllä parantaa työntekijän asemaa aina. Me tiedämme, että palkat alkavat joil-
lain olla hiukan ylöskinpäin jo, ja se on työntekijän taloudessa tietysti hyvä asia kokonai-
suudessaan, ja kokonaisuuden kannalta sitä pitää miettiä. Mutta kyllähän tämä suuri kuva
kannattaa muistaa, että nyt on toivon näköala nuorilla, kun on töitä ja haetaan suoraan kor-
keakoulusta jo ennen valmistumista töihin monilla aloilla.
12



Pöytäkirjan asiakohta PTK 44/2018 vp
14.47 Eero Heinäluoma sd (vastauspuheenvuoro): Arvoisa puhemies! Edustaja Kontula
sanoi kyllä asian niin kuin se on, että ikävä kyllä tehdyt työtunnit eivät ole lisääntyneet sii-
nä samassa määrässä kuin työpaikkojen määrä on tilastojen mukaan lisääntynyt. Me olem-
me tehdyissä työtunneissa vuoden 2000 tasolla tällä hetkellä, ja tässä on koko meidän kes-
kustelumme ydin, että työsuhteet ovat pirstaloituneet ja tätä nollatunti- ja osa-aikaisuus-
hommaa on yhä suuremmassa määrin. 

Minun huoleni on aito tästä syntyvyydestä, että nuori ikäluokka kohtaa tämän epävar-
muuden koko voimallaan. Niillä, jotka ovat olleet jo työelämässä, on kuitenkin keskimää-
rin ottaen paremmat työehdot suhteessa yöpaikan turvallisuuteen. Jos me emme tätä huolta
voi katsoa koko politiikassa, mitä Suomessa tehdään, mukaan lukien hallituksen politiik-
ka, niin eihän meillä sitten ole mitään ratkaisujakaan. Kyllä täytyy puhua siitä, miksi syn-
tyvyys on romahtanut viime vuonna tasolle, jota ennen [Puhemies koputtaa] ei ole nähty
kuin nälkävuosien aikana.

Toinen varapuhemies Tuula Haatainen: Nyt mennään puhujalistaan.

14.49 Katri Kulmuni kesk: Arvoisa rouva puhemies! Pakko ehkä vielä tähän äskeiseen
debattiin kommentoida sen verran, että kyllä työpaikkoja on syntynyt lisää tällä vaalikau-
della. Lisäys on nimittäin 77 090 työpaikkaa. [Suna Kymäläinen: Entäs työtunnit? Työtun-
nit eivät ole lisääntyneet!] Se on aika merkittävä määrä. Nämä ovat syntyneet pk-yrityk-
siin, ja tämä sali varmasti ymmärtää hyvin, miten talouden lainalaisuudet toimivat, eli on
erittäin tärkeää, että meillä on yrityksiä, jotka pystyvät työllistämään ihmisiä, ja talous on
lähtenyt kasvuun, 90 000 ihmistä on saanut työtä. Siinä näkyy varmasti se ilmiö, että mei-
dän työelämämme on suuressa murroksessa. Työ on pätkittäistä, kausittaista, se on pirsta-
leista, ja siksi on hirvittävän tärkeää, että meidän sosiaaliturvamme pystytään yhteensovit-
tamaan tähän uudenkaltaiseen työhön. Meillä on paljon sesonkiluontoista työtä, sitä ei riitä
koko vuodeksi, mutta on tärkeää, että silloin kun sesonki on kuumimmillaan, sekin työ saa-
daan tehtyä.

Arvoisa puhemies! Minusta on kuitenkin hirvittävän tärkeää, että oppositiokin on tun-
nustanut ja myöntänyt vastalauseissaan, että tämä hallituksen esitys on ehdottomasti oi-
keansuuntainen. [Suna Kymäläinen: Me olemme koko ajan toistaneet sitä!] Voi totta kai
aina kritisoida sitä, että se on riittämätön, varmasti kaikki esitykset ovat opposition mieles-
tä riittämättömiä, mutta tulokset puhuvat kuitenkin sen puolesta, että talous on kääntynyt,
joten jotakin on ehkä onnistuttu tekemään oikein. Voi toki sanoa, jos ei usko, että ne aina-
kaan hallituksen ansiota olisivat, mutta hallitus ei ole ainakaan ollut kasvun esteiden tiellä,
kuten ilmeisesti edellinen hallitus oli. 

Arvoisa puhemies! Tähän hallituksen esitykseen sitten: Minusta on erittäin tärkeää, että
on esimerkiksi sairausloma-ajan palkka, irtisanomisajan palkka, ne asiat, joilla pystytään
ennakoimaan, miten pätkittäiset ja kausittaiset työsuhteet menevät. Jos miettii vaikkapa
sitä vuoden alun keskustelua, kun esiteltiin se kymmenen kohdan lista, niin siellähän oli
monia asioita, jotka liittyivät epäsuorasti myös siihen: se, että pystyy opiskelemaan sosiaa-
liturvalla kuusi kuukautta, se, että pystyy toimimaan yrittäjänä neljä kuukautta ja saa sa-
maan aikaan työttömyysturvaa. Erittäin merkittäviä asioita.

Tässäkin keskustelussa on noussut esille vaikkapa tämän sovitellun päivärahan maksa-
minen ja viivästykset siinä. On aivan selvää, ettei ihminen voi elää ilman rahaa yhtään kuu-
kautta. Meillä on olemassa kaikki tietotekniikka, data siihen, että niiden pitäisi tulla no-
13



Pöytäkirjan asiakohta PTK 44/2018 vp
peasti tilille, ja toivottavasti siihen päästään, ja siihenhän hallitus on kiinnittänyt huomiota
jo aikaisemmin kaudellaan. On hirvittävän tärkeää, että kun ensi vuoden alussa tulee vaik-
kapa kansallinen tulorekisteri voimaan, niin reaaliaikaisesti jokainen pystyy seuraamaan
omia tulojaan, myös työnantajat, työntekijät näkevät ne, Kela näkee, verottaja näkee, mis-
tä kaikesta se työntekijän potti muodostuu, joten uskon kyllä, että silloin tällaiset viiväs-
tykset saadaan pois. 

Toki paljon työtä on vielä tehtävänäkin. Se, että meillä on nuorisotyöttömyys edelleen-
kin noin 20 prosentissa, vaatii kyllä järeitä toimia, totta kai, mutta positiivista on se, että
myös nuorisotyöttömyyden suunta on laskenut, kuten pitkäaikaistyöttömyyden ja kaikki-
nensa työttömyyden.

14.52 Maria Tolppanen sd: Arvoisa puhemies! Minua askarruttaa tässä kyseisessä esi-
tyksessä edelleenkin aktiivimalli. Nimittäin jos henkilö saa tämän nollatyösopimuksen ja
aktiivimalli edellyttää, että töitä tehdään 18 tuntia kolmessa kuukaudessa, niin jos ei niitä
töitä ole vaan on pyöreä nolla se kolme kuukautta, niin joutuuko tämä henkilö aktiivimal-
lin kouriin ja leikataanko hänen työttömyysturvaansa? [Eero Heinäluoma: Kyllä joutuu!]
Tähän minä haluaisin saada vastauksen. Tähän ei saanut viimeksi vastausta. Jos henkilö on
siis ollut aktiivinen, hankkinut työpaikan, hankkinut ehkäpä ihan omaehtoisesti nollatunti-
sopimuksen ja saanut työnantajan siihen matkaan, niin häntä kuitenkin rangaistaan siitä.

Sitten toinen asia. Kyllä tämä nollatuntisopimus nyt antaa työnantajille mahdollisuuden
pitää henkilöä nollatunneilla ihan pärstäkertoimen mukaankin. Jos ei näitä tunteja anneta
henkilölle, niin hän ei saa sairausajan palkkaa, hän ei saa äitiysrahaa, ei saa äitiysajan palk-
kaa, ei saa irtisanomisajan palkkaa, ei saa mitään palkkaa.

Täällä sanottiin toiselta puolelta, että ei tarvita enää tämmöisiä vuokratyösopimuksia.
Tiedättekö te, mitä vuokratyösopimukset ovat? Silloin, kun ne toimivat oikein, ne takaavat
sille työntekijälle saman palkan kuin mitä siitä työstä tehdään muutoinkin siinä työpaikas-
sa. Niin tehdään firmojen välillä myös, niissäkin on olemassa sopimuksia. Toivoisin toki,
että kokoomuskin tulisi mukaan siihen, että myös vuokratyösopimusten ehdot saataisiin
sellaisiksi, että työntekijät eivät ole eriarvoisessa asemassa työpaikalla riippuen siitä, ovat-
ko suoraan työnantajaan kiinnittyneitä vai vuokrafirman kautta sinne tulleita työntekijöitä.

Sen lisäksi täällä on hehkutettu sitä, että nyt kun tehdään sopimuksia, siellä voi olla
työntekijällä avustaja mukana. Oletteko koskaan kuulleet, että se on jopa suositeltavaa, että
avustaja on mukana? Sitä avustajaa on aikaisemmin kutsuttu luottamusmieheksi tai luotta-
musnaiseksi, nykyisin luottamushenkilöksi ja jopa varaluottamushenkilöksi, ja se pitäisi
esimerkiksi meidän työministerimme tietää, koska hän on Voikkaan tehtaan osaston vara-
luottamusmies ollut. Hän on varmasti ollut mukana sopimassa erilaisista asioista aikaisem-
min työntekijöiden puolelta, ja hänen pitäisi tietää, että se on mahdollista nytkin.

Se, mikä vielä tuli tässä äskeisessä debatissa esille, mikä on pakko vain todeta surulli-
sesti, on, että edustaja Lehti, ennen kuin käveli salista ulos, sanoi viimeisinä sanoinaan, että
kyllä nämä tällaiset yleissitovuudet voidaan sitten unohtaa, kun on tämmöinen nollasopi-
mus. Eli tämän tarkoitus on romuttaa yleissitovat ja normaalisitovat [Puhemies koputtaa]
työehtosopimukset viime kädessä.

14.55 Eero Suutari kok: Arvoisa puhemies! Tämä salikeskustelu on vellonut vaikka mis-
sä — viime kauden päätöksiä ja niin edelleen — ja minulla on kyllä sellainen kuva, että
edellinen hallitus teki ihan vakavasti työtä siinä missä tämä nykyinenkin hallitus, ja siinä
14



Pöytäkirjan asiakohta PTK 44/2018 vp
oli tehtävänä ensiksi tietysti pysäyttää se jyrkkä alamäki, mikä silloin oli tapahtunut. Jälki-
käteen voi tietysti numeroista päätellä, että olisi huonoja päätöksiä tehty, mutta minä itse
muistan sen, että kun 2000-luvulla meidän yritys oli Saksan Hannoverissa joka vuosi sem-
moisilla messuilla kuin Cebit ja näki sen kehityksen, mitä suomalaiselle insinööriosaami-
selle tapahtui siinä välissä, niin ensin oli alkuun ehkä muutama kymmenen pientä kiina-
laista yritystä tarjoamassa esimerkiksi tietoliikennepuolen palveluja, ja sitten kun siellä kä-
vin vuosina 2007—2008, niin puolet yrityksistä oli kiinalaisia, ja ne olivat todella isoja yri-
tyksiä, elikkä niitten voima oli isompi kuin kaikilla muilla yhteensä. Kyllä siinä vaiheessa
tuli mieleen, että eiköhän tässä pitäisi jotakin tehdä suomalaisen osaamisen ja myös työn
hyväksi.

Elikkä juuri nimenomaan sen romahduksen jälkeen, mihin oli tultu, esimerkiksi tietolii-
kennepuolella ja metsäteollisuudessa, ei ollut tietenkään helppo nousta uudelleen, ja edel-
lisen hallituksen piti tehdä sopeuttamispäätöksiä ja veronlisäyspäätöksiä, jotka kaikki vai-
kuttavat tietysti huonontavasti työllisyyteen. No, nyt sitten kun ne päätökset olivat loppu-
neet ja saatiin uusi hallitus, niin kyllä minun mielestäni tämä hallitus on nimenomaan teh-
nyt sellaisia päätöksiä, joissa edelleen pidetään huoli siitä, että Suomi pysyy kilpailukykyi-
senä tai ainakin pyrkii siihen kilpailukykyyn ja sitten pyrkii lisäämään suomalaista työlli-
syyttä, koska se on ainut keino, millä me selviämme, elikkä täystyöllisyys. [Eero Heinäluo-
ma: Mitäs ne päätökset on?]

Elikkä tämänkin hallituksen esityksen tarkoituksena on nimenomaan parantaa suomalai-
sen työelämän laatua ja kitkeä työelämän epäkohtia, jotka olivat hyvin tulleet esille kansa-
laisaloitteessa, joka koski tätä nollatuntisopimusta. Tämä vahvistaa kyllä työntekijän oi-
keuksia ja nimenomaan sitä turvallisuudentunnetta, mikä on tällaisessa työssä, mikä on
vaihteleva. Ja kun tämä on vaihtelevan työajan sopimus, niin sopii odottaa, että siellä vaih-
televat ne työajat, mutta työntekijällä on etukäteen tiedossa ne asiat.

Tällä parannettiin myös esimerkiksi irtisanomisajan korvauksia ja sairausajan palkkaa,
ja sitten tällä oleellisesti helpotetaan työntekijän vapaa-ajan tai muiden töiden yhteensovit-
tamista. Muodostetaan tilanne, jossa työntekijällä on paremmat mahdollisuudet selvitä
ajankäytöstä pelkäämättä, että menettää jonkun vaihtelevan työajan työpaikan, jos ei pysty
kahdessa työpaikassa esimerkiksi yhtä aikaa olemaan töissä. Sen takia minä tietysti kanna-
tan tätä esitystä. — Kiitos.

14.59 Jari Myllykoski vas: Arvoisa rouva puhemies! Täytyy kyllä arvostaa edustaja Suu-
tarin puheen sisältöä, sitä, kuinka hyvin hän on asiaan perehtynyt, ja hän osaa kertoa kyllä
erinomaisesti sen, mistä tässä on kysymys. 

Täytyy sanoa, että tämä on ehkä pieni askel työntekijän työsuhdeturvalle mutta suuri as-
kel sille, että nollasopimus tulee nyt lakiin säädettynä mahdollisuutena. Tähän asti se on
valitettavasti ollut lainsäädännön ulkopuolella ja työmarkkinajärjestöt eivät ole keskuudes-
saan pystyneet tätä asiaa ottamaan haltuun, ja se on hyvää tässä, että tämä on todellakin pie-
ni askel.

Kun täällä puhutaan nollatuntisopimuksista ja vuokratyön tekemisestä, niin sen verran
asiantuntemusta pitäisi olla puheenvuorojen käyttäjillä, että tällä hetkellä vuokratyösopi-
mukset suurelta osin ovat nollatyösopimuksia ja niitten valitettavasti härski käyttö perus-
tuu juuri siihen, että kun ihminen sairastuu, niin ilmoitetaan seuraavana päivänä, että nyt ei
olekaan tarvetta, jolloin vältytään sitten sairausajan palkanmaksulta. Nyt edustaja Suutari
15



Pöytäkirjan asiakohta PTK 44/2018 vp
tuossa kuvasi, että tämä tuo tähän jotakin uutta ja parannusta, ja se on myös hyvä askel täs-
sä. Sitä on turha kiistää.

Syntyvyyteen minäkin nyt haluan puuttua sen verran, että kun edustaja Lehti tuossa sa-
noi, että yleissitovuus se sitten onkin sellainen asia, joka on kaikkein suurin jarru synty-
vyydelle, niin olisin toivonut kyllä, että edustaja Lehti olisi jäänyt kuuntelemaan ne kom-
mentit, [Sirpa Paatero: Uskomaton!] että mitenkäs se nyt sitten näin onkaan, että yleissito-
vuuden aikana tähän maahan on syntynyt lapsia varmasti enemmän kuin nyt tässä epävar-
muuden ajassa. Täytyy osata nähdä, missä on provokaatio ja missä on sitten yliprovokaa-
tio. Eli on värikästä keskustella, mutta on tahditonta heittää aivan sellaisia syytöksiä, että
yleissitova työehtosopimus olisi tässä maassa syntyvyyden jarru.

Toivoisin, että hallituspuolueet voisivat olla yhtä mieltä siitä, että edustaja Kontulan te-
kemä lausuma tulisi kirjatuksi, koska se ei ole keneltäkään pois. Kukaan ei menetä kasvo-
jaan. Kun pyritään yhdistämään ja tekemään lainsäädännöstä selkeämpää, niin se ei ole ke-
neltäkään pois. Toivon todellakin, että siihen hallituspuolueet voivat lähteä mukaan.

15.02 Kaj Turunen kok: Arvoisa puhemies! Nyt ei ole enää Tolppanen paikalla, mutta
olisin tarkentanut sitä, kun hän puhui ministeri Lindströmistä, että Lindström on ollut luot-
tamusmiehenä. Minun tietojeni mukaan Lindström oli kyllä omalla tehtaallaan aikoinaan
työsuojeluvaltuutettu eikä luottamusmies. 

Edustaja Kymäläiselle sanoisin sen verran, että kun puhuit tyttärestäsi, joka on jäätelö-
kioskilla ollut töissä, niin minä itse olen ollut toistakymmentä vuotta jäätelökioskiyrittäjä-
nä ja tehnyt nollatuntisopimuksia pitkän aikaa, mutta niissäkin jo nykyisinkin on ollut pe-
lisääntönsä, sellaiset, että työvuorolistat, jotka tehdään kolmeksi viikoksi, on julkaistava
viikkoa ennen kuin työvuorolista astuu voimaan. Siis työvuorolista täytyy julkaista viikko
ennen ensimmäistä päivää. Ne työvuorot, jotka ovat siinä työvuorolistassa, täytyy työnte-
kijälle sitten maksaa. Eli satoi tai paistoi, ne täytyy kuitenkin joka tapauksessa maksaa.
Tämmöinen tilanne, jota kuvasit, että soitetaan aamulla, että nyt ei tarvitse tulla tänään töi-
hin, ei vapauta kuitenkaan työnantajaa maksamasta sen päivän työvuorolistaan merkittyä
palkkaa.

Kaiken kaikkiaan, kun nyt vielä sitten nollatuntisopimusten piirissä olevien asemaa pa-
rannetaan, niin kuin oppositiokin on tässä nyt myöntänyt sen, että tällä lakiesityksellä pa-
rannetaan työntekijän asemaa nollatuntisopimuksissa, minä en näe edelleenkään sitä lo-
giikkaa, miten se vaikuttaisi heikentävästi syntyvyyteen. Kyllä nuorilla, jotka harkitsevat
lasta — minulla on omakohtaisia kokemuksia siitä, [Jari Myllykoski: On aika pitkä aika!]
mutta ihan viime vuosilta on myöskin omien lapsieni kautta kokemuksia siitä, mitä nuoret
miettivät silloin, kun perheenlisäystä harkitaan — se on aika kokonaisvaltainen ratkaisu,
ylipäänsäkin usko tulevaisuuteen ja jopa ihan tämmöisiä globaaleja asioita, että mihin tämä
maailma on menossa, uskaltaako tähän maailmaan tehdä lapsia. Se lähtee aika laaja-alai-
sesti liikenteeseen. Totta kai siihen vaikuttaa positiivisesti se, jos on vakituinen työpaikka,
mutta positiivisesti siihen vaikuttaa myös se, että on työpaikka yleensäkin, määräaikainen
tai sitten sellainen työpaikka, joka luo kuitenkin uskoa siihen tulevaisuuteen, että kaikista
niistä velvoitteista, joita perheen hankkiminen tarkoittaa, selviytyy. [Puhemies koputtaa]
Nyt kun tehdään parannus, niin ei se ainakaan heikennä sitä pohdiskelua [Puhemies: Ai-
ka!] nuorten keskuudessa, että miten se vaikuttaisi syntyvyyteen.
16



Pöytäkirjan asiakohta PTK 44/2018 vp
15.05 Anna Kontula vas: Arvoisa puhemies! Taas tässäkin keskustelussa on tullut esille
se, että tämä käsittelyssä oleva lakiesitys lisää työntekijän turvallisuutta ja ennakoitavuutta
työmarkkinoilla. Ja näin todella tapahtuu, mutta minkä takia tässä ei nyt sitten olla täysin
tyytyväisiä? Ehkä isoin ongelma tämän suhteen liittyy siihen, että tämä lakiesitys ei riittä-
västi huomioi koko meidän työoikeutemme perusolettamaa sopijapuolten epätasa-arvoi-
sesta neuvotteluasemasta, siis sitä perusolettamaa, jonka varaan koko meidän työoikeudel-
linen sääntelymme on aikanaan rakennettu. Siinä oletetaan, että työntekijä on riittävän vah-
vassa asemassa, eli jos työnantaja ei asiallisesti sovi hänen kanssaan niistä työtunneista to-
teutuneiden työtuntien mukaan, niin viime kädessä hän haastaa työnantajansa oikeuteen
näitä asioita puimaan. Tosielämän valossa tällainen on todella epärealistista. Täytyy todel-
la isosta hyväksikäytöstä olla kysymys tai sitten poikkeuksellisen hyvistä resursseista tällä
työntekijällä, jotta hän voisi näin toimia. Kun vielä muistetaan, että nollatuntisopimuksia
tekevät usein sellaiset työntekijät, jotka ovat hyvin nuoria eivät ehkä ole vielä järjestäyty-
neet mihinkään liittoon eli heillä ei myöskään ole sitä liiton tukea takanaan, niin epärealis-
tisuus kasvaa ennestään. Kun muistetaan, että nollasopimuksia tehdään usein matalapalk-
ka-aloille, joilla työntekijöiden korvattavuus on helppoa, edelleen laskee todennäköisyys
tällaiselle oikeuskäsittelylle.

Minä kerron kaksi esimerkkiä. Ennen tähän taloon tuloani tutkin työkseni epävirallisen
ja virallisen työn välimaastossa olevia työntekijöitä. 

Tämä minun ensimmäinen esimerkkini on Pirkanmaalta. Afrikkalaistaustainen maahan-
muuttaja, jolla on oleskeluluvat ja elämä täällä ihan kunnossa, teki siivoojan töitä marke-
tissa. Työnantaja ilmoitusluontoisesti laski hänen palkkaansa, joka muutenkin oli surkean
pieni, lähes 2 eurolla. Minä menin tämän henkilön kanssa käymään ammattiliiton toimis-
tolla, että tähän asiaan pitäisi nyt puuttua, että näin ei sovi toimia, ja sieltä apua tarjottiin,
että tämä on ihan selvä kysymys. Työntekijä ei uskaltanut tähän tarttua, koska hän arveli,
että hän ei ikinä enää saisi siltä alueelta sen jälkeen töitä, ja edelleen hän siivoaa siellä mar-
kettia nyt sillä pienemmällä palkalla. 

Toinen esimerkki, eräs kantasuomalainen ystäväni, logistiikka-alan matalapalkkatyötä
tekevä henkilö. Hänen yrityksessään oli tapana laittaa koko henkilöstö tai kaikki lattiata-
son työntekijät palkattomalle lomalle muutamaksi viikoksi joulun aikaan. No, tämä henki-
lö tiesi, että näin ei saisi TESien ja lakien mukaan toimia, ja niin hän riitautti tämän käy-
tännön ja saikin taisteltua itselleen oikeuden käydä töissä ihan lakien mukaan. Mutta kii-
tokseksi tästä työnantaja muutti hänen työnkuvaansa niin, että hänet eristettiin eri huonee-
seen kuin kaikki muut työntekijät ja hänen taukonsa määriteltiin eri aikaan kuin kaikkien
muiden työntekijöiden, jotta tämä asia ei pääsisi leviämään ja jotteivät ne muutkin työnte-
kijät vaatisi, että lakeja pitää tässäkin yrityksessä noudattaa. 

Kyllä oppivat siinä niin, että ei kannata näihin asioihin puuttua. Nämä vain esimerkkinä
tilanteista, joissa oikeasti matalapalkka-aloilla töitä tehdään, ja jos nyt kuvitellaan, että
tämä yksittäinen työntekijä, mahdollisesti järjestäytymätön, käy raskaaseen oikeusproses-
siin työnantajaansa vastaan, joka saattaa olla hyvinkin iso, jopa kansainvälinen yritys, niin
eihän sillä ole mitään tekemistä tämän maailman ja tosiasioiden kanssa. Tämä on se syy,
minkä takia tämä sääntely ei riitä luomaan sellaista turvallisuutta, että tämän esityksen
hyvä tarkoitus ja ihan kohtuulliset vaatimukset tosielämässä toteutuisivat. En usko, että to-
teutuvat.

Toinen asia, mikä on noussut tässä keskustelussa esille useampaan kertaan, on louk-
kaantuminen siitä, että täällä työnantajien jotenkin epäillään pahuuttaan tai ilkeyttään työn-
17



Pöytäkirjan asiakohta PTK 44/2018 vp
tekijöitä kiusaavan. Minä itse pidän hyvin epämiellyttävänä sellaista poliittista keskuste-
lua, jossa lähdetään personoimaan yhteiskunnallisia ongelmia yksittäisten ihmisten luon-
teenpiirteiksi tai moralisoimaan yksittäisiä ihmisiä ja toimijoita tällaisessa yhteydessä. Mi-
nun mielestäni tämä on samaa puhetta kuin se, kun puhutaan työttömien laiskuudesta, ja
minä en toivoisi kuulevani sitä yhteiskunnallisessa keskustelussa. Mutta fakta on, että yri-
tyksen tehtävänä ihan riippumatta siitä, onko työnantaja hyvä vai huono ihminen, on tehdä
voittoa, ja mitä pienemmät työvoimakustannukset, sitä suurempi pääoman tuotto, ja tär-
kein työvoiman hintaan vaikuttava yksittäinen tekijä on kysynnän ja tarjonnan suhde. Täl-
tä pohjalta alityöllistettyjen joukon pitäminen reservissä voi olla yrityksen kannalta sen tar-
koituksista käsin täysin johdonmukainen ja looginen toimintatapa täysin riippumatta siitä,
onko siellä hyviä vai huonoja ihmisiä töissä tai päättämässä. Kysymys ei ole ihmisten il-
keydestä, ei ihmisten luonteesta, kysymys on kapitalismin luonteesta. Tämä ilmiö koros-
tuu erityisesti palvelualoilla, joilla työn tuottavuutta on vaikeata kasvattaa, ja sitä kautta
halu tuoda pääoman kasvua työvoimakustannuksia alentamalla kohdistuu helposti työeh-
toihin.

15.12 Markus Mustajärvi vas: Arvoisa puhemies! Edustaja Kontula puhui justiin siitä,
mistä pitääkin puhua silloin, kun puhutaan nollatuntisopimuksista ja vaihtelevan työajan
sopimuksista. On nimenomaan syytä muistaa se, kuinka moni semmoinen nuori työnteki-
jä, joka pyrkii työmarkkinoille kaikin keinoin, joka saattaa olla ensimmäisessä työpaikas-
saan ja on muutenkin kokematon, epävarma, pystyy kyseenalaistamaan juridiset tulkinnat
työsuhteen ehdoista ja varsinkin, kun siitä voi olla heti seurauksena se, että mitään töitä ei
löydy, ei edes sitä vähäistä määrää. Ja ei näitä asioita voi jättää — täällä sanottiin, että toi-
vottavasti tulee näitä oikeustapauksia — oikeusistuinten hoidettavaksi. Kyllä eduskunnas-
sa pitää olla niin paljon kunnianhimoa, että asiat valmistellaan kunnolla, laaditaan selkeää
ja hyvin valmisteltua lainsäädäntöä, kun työmarkkinat kuitenkin toimivat niin monella ta-
paa, että teoria, käytäntö ja lainsäädäntö kulkevat hyvinkin usein aivan eri tahtia.

Kun sanottiin vuokratyöstä, niin kannattaa muistaa, että vuokratyö esimerkiksi on Suo-
messa aivan erilaista kuin se on Ruotsissa. Ruotsi on vuokratyövoiman käytössä hyvin
tiukka: on koulutusvelvollisuus silloin, kun vuokratyövoimalle ei ole tarjota työtä, ja sitten
on nämä toistuvat työjaksot. Siellä on myöskin kova velvoite muuttaa sitten ne määräaikai-
set työsopimukset toistaiseksi voimassa oleviksi, ja tämä koskee nimenomaan vuokratyö-
yhtiöitä. Suomessakin on olemassa hyviä ja huonoja vuokratyöfirmoja, mutta aika mones-
sa firmassa ei makseta työntekijälle sitä, mitä pitäisi maksaa, ja valitettavasti niissä fir-
moissa se kilpailukyky syntyy juuri näistä laiminlyönneistä.

Vielä kun puhutaan yleisestä talouskehityksestä ja siitä, että lainsäädännöllä yritetään
vastata talous- ja työllisyyskehitykseen, niin vastahan talousneuvoston puheenjohtaja
Roope Uusitalo sanoi, että tässä talouskehityksessä ja hallituksen roolissa siinä on kyse
enemmänkin tuurilla seilaamisesta kuin hallituksen ansioista, siitä, että olisi todella tehty
semmoisia päätöksiä, jotka voidaan yhdistää tähän talouskehitykseen.

Ja vielä siitä, mikä on kaikista paras tapa mitata sitä, mitä tapahtuu työmarkkinoilla: se
on nimenomaan kansantalouteen tehdyt työtunnit, kokonaistyötunnit, ja niiden vertailu
vastaavaan ajankohtaan edellisinä vuosina.

15.15 Hannu Hoskonen kesk: Arvoisa rouva puhemies! Tämä keskustelu nollatuntisopi-
muksista, tai vaihtelevasta työajasta, ja nyt tästä valiokunnan tekemästä erinomaisen hy-
18



Pöytäkirjan asiakohta PTK 44/2018 vp
västä mietinnöstä on mielestäni ollut aika hämmentävää. On selvä asia, että kun työtä
markkinoille syntyy, niin työvoimasta tulee kysyntää, se on selkeä asia, ja tämän päivän
uudet työpaikat varmasti syntyvät niihin pieniin yrityksiin, joita on onneksi tässä maassa
vielä valtavan paljon.

Se suunta, mihin muun muassa Suomen Yrittäjät on omassa toiminnassaan pyrkinyt ak-
tiivisesti, on se, että pystyttäisiin paikallista sopimista enemmän tekemään. Totta kai sil-
loinkin ovat kaikki työlainsäädännön velvoitteet ja lakien ja asetusten antamat säännöt voi-
massa. Ei ole olemassa mitään villiä viidakkoa vaan ihan voimassa oleva lainsäädäntö, jota
tulee kaikissa yrityksissä noudattaa.

Mutta on hyvä muistaa sekin, että kun näillä pienillä yrityksillä, joilla ei todellakaan ole
sitä lakiasiantoimistoa takana taikka muutenkaan valtavaa pääomaa takana, jolla voitaisiin
esimerkiksi niitä edustaja Mustajärven mainitsemia oikeudenkäyntejä käydä työnantaja—
työntekijä-sopimusriidoissa, niin on selvä asia, että tällaiset pienet työnantajat aivan var-
masti haluavat, että se työntekijä, joka palkataan, tekee arvokasta työtä heidän yrityksel-
leen ja sitä kautta hankkii sitä lisäarvoa, joka mahdollistaa sitten jopa pysyvän työpaikan
saamisen. Tämähän on se kaiken suuren viisauden alku mielestäni, että ymmärrettäisiin
tässä yhteiskunnassa se, että ne pienet yritykset nimenomaan ovat se potentiaali, joka pys-
tyy tämän suomalaisen työttömyysongelman ratkaisemaan. Ajatelkaa, jos niistä 170 000
pienestä yrityksestä, joissa on alle viisi henkilöä töissä, puoletkin palkkaisivat yhden työn-
tekijän lisää vaikka seuraavan vuoden aikana, niin käytännössä suurin osa meidän työttö-
myysongelmasta olisi silloin jo mennyt, koska se poistaisi valtion menoja valtavasti ja sit-
ten toisi sen uuden mahdollisuuden, että näillä ihmisillä aidosti olisi töitä.

Tiedän sen ihan varmasti, että moni yrittäjä salaa toivoo tänäkin päivänä, että pystyttäi-
siin tätä paikallista sopimista olemassa olevien lakien puitteissa tekemään yhä enemmän ja
luomaan sitä kautta potentiaalisia uusia työpaikkoja. Monet yksinyrittäjät tai pienten yri-
tysten omistajat tänä päivänä todella uupuvat sen työtaakkansa alle. He mielellään näkisi-
vät sen tilanteen, että heilläkin olisi muutama työntekijä ja osaisivat itsekin joskus vapaa-
aikaa. Olen monen pienen yrityksen johtajan kuullut sanovan itse ihan henkilökohtaisesti
minulle, että he toivovat, että tässä päästäisiin eteenpäin, että hekin haluaisivat joskus pitää
sen kesäloman, kun on mennyt jo seitsemän vuotta niin, että yhtään lomaa ei ole pystynyt
pitämään.

Tämän kun me ymmärtäisimme tässä talossa, että annettaisiin pikkuisen sopimusva-
pautta sinne kentälle, niin että yhä enemmän saataisiin yrityksessä työnantajan ja työnteki-
jöiden kesken sopia paikallisesti asioita. Totta kai ne isot työehtosopimukset ovat siellä ta-
kana, ja työlainsäädännön ehdot totta kai. Mutta meidän pitäisi myös luottaa niihin yrittä-
jiin, jotka tekevät tätä työtä todella ansiokkaasti ja työllistävät ihmisiä. [Eero Heinäluoma:
Saisivat pitää edes sunnuntaivapaat!]

15.18 Merja Mäkisalo-Ropponen sd: Arvoisa puhemies! Huomaan, että tässä keskuste-
lussa ovat osittain kyllä käsitteet olleet sekaisin. Esimerkiksi täällä on osa puhunut kausi-
työstä, joka on kyllä ihan eri asia kuin nollatuntisopimuksella työskentely, ja se on hiukan
hämmentävää, koska silloin ne tilanteet ovat eri asioita.

Monet ovat todenneet myös, että kukaan työnantaja ei tahallaan teetä nollatuntisopi-
muksilla töitä. Arvostan edustaja Suutaria kovasti siitä, että hän on myöntänyt kyllä, että
tällaisiakin työnantajia löytyy. Yksi työntekijöiden oikeusturvaa parantava asiahan olisi ol-
lut se, että työntekijöiden edustajalle olisi tullut mahdollisuus saada tietoa nollasopimus-
19



Pöytäkirjan asiakohta PTK 44/2018 vp
laisten määrästä ja siitä, minkä verran työpaikalla niitä nollasopimuksia käytetään. Tätä-
hän me esitimme, mutta tällainen muutos ei sitten hallitukselle sopinut tähän lakiesityk-
seen.

Arvoisa puhemies! Suurin huoli kuitenkin tässä asiassa on, kuten edustaja Kontulakin
erittäin hyvin toi esille, se, että on kyllä hyvin epärealistista ajatella, että nollatuntisopi-
muksella työskentelevät lähtisivät oikeusteitse vaatimaan oikeuksiaan. Kun tietää, mikä se
tilanne siellä työpaikalla on, ja kun voi olla, että rettelöasioiden jälkeen tunnit loppuvat ko-
konaan, niin kyllä on todella epätodennäköistä, että nollatuntisopimuksella tekevä työnte-
kijä lähtisi oikeuteen vaatimaan näitä itselleen kuuluvia oikeuksia.

15.20 Eero Heinäluoma sd:  Arvoisa puhemies! On syytä esittää tässä yhteydessä kyllä
iso kiitos niille nuorille, jotka laittoivat tämän kansalaisaloitteen liikkeelle. Hehän ovat
luoneet sen paineen, että me täällä puhumme asiasta, ja he ovat luoneet sen paineen, että
hallitus on joutunut tekemään tämän lakiehdotuksen, joka nyt sitten on valiokunnasta tul-
lut tänne. Näiden nuorten vaatimusta on sanottu radikaaliksi, mutta niin on tämä itse on-
gelmakin. Sekin on radikaali. Tämä epävarmuuden aika ja kaikkien joustojen laittaminen
työntekijöiden ja näiden nuorten päälle, se on radikaali ongelma. 

Täällä salikeskustelussa on selvästi ollut kaksi eri maailmaa. On toinen maailma, joka
katsoo sitä yrittäjän kannalta, tai näistähän nyt vain pieni osa on yrittäjiä, iso osa on osa-
keyhtiömuotoista toimintaa, jossa on normaali työnantaja — kasvoton työnantaja, ei nor-
maali vaan kasvoton työantaja — ja nämä kaksi maailmaa eivät ole tässä keskustelussa
kunnolla kohdanneet. Nuoren työntekijän kannalta ongelma on se, että kaikki joustot tule-
vat hänelle, hänellä on se nollatuntisopimus siellä. Asia on niin kuin täällä edustaja Mäki-
salo-Ropponen sanoi, että eihän tällainen henkilö, joka on nollatuntisopimuksella, ole kyl-
lä ensimmäinen siellä työpaikalla, joka ottaa ja huutaa, että minua on kohdeltu väärin, tai
lähtee menemään oikeuteen. Jokainen, joka on tavannut näitä nuoria ja kuunnellut heitä,
tietää, mitä sen jälkeen tapahtuu. Sinun sopimuksessasi on jäljellä tasan se nolla, mutta
siellä ei ole sitä 40:tä tai 35:tä tai 30:tä, mitään muutakaan tuntia, vaan siellä on se nolla. 

Eli nämä henkilöt eivät pysty vaatimaan itselleen kohtuullista kohtelua eivätkä pysty
myöskään puolustamaan oikeuksiaan, sen paremmin edellyttämään työehtosopimuksen
mukaisia korvauksia, puhumattakaan siitä, että vaatisivat lisätyöaikoja, joten ikävä kyllä
osa näistä parannuksista on kosmetiikkaa. Tämä ei siis ole savolainen projekti — toimii
käytännössä, mutta mahtaako toimia paperilla. Tämä toimii paperilla, mutta epäilen, että ei
toimi käytännössä, ja tähän johtopäätökseen olen tullut, kun olen kuunnellut näitä nuoria,
jotka ovat myös täällä käyneet kertomassa mielipidettään.

Sitten huomaan, että sanottavaa on vielä niin, että siirryn puhujapöntön puolelle. Joudun
ensimmäistä kertaa toteamaan, että olen aliarvioinut ajankäytön. [Puhuja siirtyy puhujako-
rokkeelle]

Arvoisa puhemies! Kun täällä on sitten käyty isompaa työelämäkeskustelua — edustaja
Lehti viittasi siihen, mikä yhteys tällä nuorten ja nollatuntisopimuksen asialla on työehto-
sopimusten yleissitovuuteen — niin täytyy sanoa, että kun tätä puheenvuoroa kuuntelin,
tuli mieleen väistämättä eräs Neuvostoliiton aikainen valtiollinen päättäjä, joka aikanaan
loihe lausumaan, että kun syyllinen tiedetään, niin todisteet löytyvät. Eli että yleissitovuus
siis olisi jokin syy sille, että meillä on nollatuntisopimuksia, on kyllä mahdoton nähdä, kos-
ka meillä on tämä yleissitovuusjärjestelmä ollut voimassa kohta viisi vuosikymmentä ja
20



Pöytäkirjan asiakohta PTK 44/2018 vp
sen aikana on ollut enimmät vuosikymmenet työelämä ilman nollatuntisopimuksia ja sen
aikana on ollut paljon vuosia, jolloin meillä on ollut käytännössä täystyöllisyys. 

Ei työehtosopimusten vähimmäissuoja tarkoita sitä, etteikö työllisyys voi kehittyä
myönteisesti, niin kuin olemme useiden vuosikymmenten aikana nähneet. Vähimmäissuo-
ja sen sijaan antaa suojaa työntekijöille, koska neuvottelutilanne siellä työpaikalla ei ole ta-
saveroinen, ja tämähän on sata vuotta vanha tai kauemminkin, pidemmältäkin ajalta voi-
massa oleva totuus, että on mahdoton tilanne, että yksittäinen työntekijä — puhumatta-
kaan, jos hän on nuori ja juuri työpaikalle tullut — voisi vapaasti neuvotella työehdoistaan,
palkkauksestaan tai työtuntimäärästään ison työnantajan kanssa. Eikä se taida onnistua
edes pankkitoimihenkilöltä, jos hän istuu Björn Wahlroosin kanssa nokakkain ja laittaa eh-
dot ja ilmoittaa, että näin pitää olla. Sen takiahan meillä on vähimmäissuojajärjestelmä, ja
liittojen sopimana, että kokoontumalla yhteen työntekijät pystyvät paremmin huolehti-
maan asioistaan kuin toimimalla yksin. Tämän johdosta sanoisinkin, että tätä työtä pitää
ehdottomasti jatkaa, eli tämä ei ole lopputulos, minkä nyt näemme, vaan tämä on pieni as-
kel ongelman tunnustamisessa mutta tulee vaatimaan koko tämän työelämäketjun katso-
mista. Siihen liittyy sitten määräaikaisten työsopimusten tekeminen, siihen liittyy henki-
löstön tiedonsaantioikeudet, joihin täällä on viitattu, ja monta muuta asiaa. 

Kun on sanottu, että ratkaisu olisi tämmöinen vapaa sopiminen ja paikallinen sopimi-
nen, niin haluan vain sanoa lopuksi, että nollatuntisopimuksissahan on täydellisen vapaa
sopiminen eli voi sopia nollan ja voi sopia jonkin muun tuntimäärän, jos se sopimisesta on
kiinni, mutta ei se ole ratkaisu sen paremmin meidän työllisyysongelmaan kuin tuonut näil-
le nuorille riittävää turvaa, jotta he voisivat suhtautua tulevaisuuteensa luottavaisin mielin.

Lopuksi palaan tämän jälkeen vielä tähän perheasiaan, joka on todella olennainen. Kyl-
lä olen aidosti mykistynyt näiden viime vuoden lapsilukujen jälkeen, että 50 000 lasta on se
usko tulevaisuuteen, joka Suomessa on. Kun täällä viitattiin siihen, että hallituksen teko-
listalla on perheministeri, niin on tämä jotenkin kummallinen yhteys, että meillä on perhe-
ministeri, mutta perheiden usko tulevaisuuteen puuttuu, ja on kaikkien aikojen alhaisim-
mat syntyvyysluvut. Kyllä sen pitäisi laittaa miettimään meidät kaikki, ja miettimään tätä
asiaa kaikilta nurkiltaan, mitä voidaan tehdä sen eteen, että tulevat polvet kokisivat Suo-
men turvalliseksi, haluaisivat elää täällä ja olisivat valmiita jatkamaan elämää myös sitä
kautta, että lapsia syntyy, ja me voisimme suhtautua tähän maahan tasa-arvoisena, kaikki
ikäluokat tasaveroisella tavalla huomioon ottavana, turvallisena yhteiskuntana.

15.27 Pia Viitanen sd: Arvoisa rouva puhemies! Minustakin tämä kansalaisaloite on ar-
vokas ja tullut ehdottomasti tarpeeseen. Tietenkin varmasti on juuri niin, että sen kautta
olemme saaneet aikaan tärkeän keskustelun, päässeet kenties pienen askeleen eteenpäin,
mutta olen täsmälleen samaa mieltä, että tähän se ei kyllä saa jäädä. Siksi on ollut harmi —
en ole itse työasiainvaliokunnassa mutta olen kuunnellut näitä asiantuntevia puheenvuoro-
ja, mitä siellä meidän läsnä olevat edustajamme ovat puhuneet — miksi nyt tästä jää kiin-
ni, etteivät hallituspuolueet voisi ottaa koppia ja saattaa tätä kunniakkaaseen loppuun myös
tässä salissa. Olen käsittänyt, että se ei ole kovin iso asia vaan se on asia, joka olisi syytä to-
teuttaa, tehdä loppuun asti niin, että nämä aloitteentekijät voisivat myös olla tyytyväisiä
lopputulokseen. 

Mutta, puhemies, yhdyn myös niihin näkemyksiin, mitä täällä on useassa puheenvuo-
rossa esitetty tästä työelämästä, sen epävarmuudesta ja erityisesti nuorten asemasta siinä.
Kun me tiedämme, että jo tänä päivänä esimerkiksi epävarmat pätkätyöt, nollatuntisopi-
21



Pöytäkirjan asiakohta PTK 44/2018 vp
mukset ovat nimenomaan nuorten ja naistenkin arkipäivää liiaksi ja muuta, sen takia ha-
luan tässäkin yhteydessä peilata tätä tilannetta tähän kokonaiskuvaan, mikä meillä on tällä
hetkellä hallituksen politiikasta suhteessa työelämään. 

On minusta huomionarvoista se, että se ei hallitukselle riittänyt, että tehtiin pakkolait,
tehtiin lomarahaleikkaukset, tehtiin työttömyysturvan leikkaukset, tehtiin aktiivimallit,
vaan oli suuri pettymys, kun sitten vielä pöytään lyötiin nyt nämä välikysymyksenkin koh-
teena olevat nuorten perusteettomat pätkätyöt. Itse kyllä sanoisin, että tämä irtisanomis-
suojan heikentäminenhän alle 20 hengen yrityksissä on potkulaki käytännössä. Tämä ku-
vaa kyllä liiaksikin nyt hallituksen asennetta tässä työelämässä kaikkinensa.

Mitä tulee tähän nuorten aseman heikentämiseen työmarkkinoilla, se on vakava asia.
Minusta on hirveän vaikea nähdä, miksi hallituksesta ja hallituspuolueista on oikein, että
nuorella ihmisellä olisi heikompi työsuhdeturva. Eikö todellakaan nähdä tätä vakavaa yh-
teyttä siihen, mikä on sen turvallisuudentunteen ja elämän suunnittelun eteenpäin, itsenäis-
tymisen, perheen perustamisen merkitys tässä, kun jatkuvasti vain ikään kuin epävarmuut-
ta ja turvattomuutta työmarkkinoilla lisätään? Olen erittäin huolissani myös minä tästä ke-
hityssuunasta. 

Haluaisin kyllä sen verran sanoa esimerkiksi keskustan edustajille, että jos te ette halua
uskoa meitä oppositiota näissä asioissa, niin toivoisin, että kuulisitte esimerkiksi Keskus-
tanuorten puheenjohtajan näkemyksiä, joka tyrmistyi näistä hallituksen esityksistä. Siellä
tuli nuorelta ihmiseltä näkemys hallituksen esityksiin [Puhemies koputtaa] tässä suhtees-
sa. Toivoisin, että ainakin näitä kuunneltaisiin. 

15.30 Jari Myllykoski vas: Arvoisa rouva puhemies! Keskustelu on ollut värikästä ja pol-
veilevaa, mutta haluan pureutua yhteen asiaan, ja se on työntekijän oikeusturva ja se mah-
dollisuus, mitä edustaja Kontulakin tässä toi esille.

Tässä mietinnössä ja hallituksen esityksessä ollaan tuotu avustajamahdollisuus työnte-
kijälle. Kun riitatilanne tulee ja ollaan eri mieltä, niin kumman pörssi kestää sitten enem-
män lähteä riitelemään asiasta oikeuteen? Onko se avustajan rahapussi vai sen työntekijän
rahapussi, jolla lähdetään työantajaa vastaan riitelemään käräjäoikeuteen — koska mitä
suurimmalla todennäköisyydellä kyseessä on järjestäytymätön työnantaja, jolloin riita-
asiat menevät aina käräjäoikeuteen, eivät siis työtuomioistuimeen, koska kyseessä ei ole
järjestäytynyt työnantaja. [Eero Suutari: Siellä on just paras työilmapiiri!] — Käräjäoikeu-
dessa, varmasti niin, että ehkä saattaa olla tuomareiden kanssa hyvä yhteishenki. — Mutta
kysymys on siitä, minkälaiset resurssit on lähteä riitauttamaan asiaa. 

Tämä ”avustaja”-nimike kertoo juuri siitä hallituksen tahtotilasta, mikä kuvastaa hyvin
ymmärrystä siitä, mitä on paikallisen sopimisen edistäminen. Ei haluta käyttää sanaa ”luot-
tamushenkilö”, joka tarkoittaisi sitä, että ammattiliitto olisi taustalla niin, että työntekijällä
ja luottamushenkilöllä olisi mahdollisuus lähteä riitauttamaan asiaa. Taloudellinen takatas-
ku ei todellakaan riitä yksittäiselle työntekijälle eikä hänen tässä kohtaa olevalle avustajal-
leen. Hallitus selkeästi pyrkii koko ajan irti siitä, että meillä on järjestäytynyt työntekijä-
kenttä. Tämä on selkeä viesti ja jatkumo sille, että hallitukselle ei kelvannut se ajatus, kun
paikallista sopimista haluttiin edistää, että täällä ainakin vasemmistoliiton puolella meillä
olisi ollut mahdollisuutta ja halukkuutta siihen, että edistämme paikallista sopimista, jos
sopijaosapuoli on luottamushenkilö. Meillä lainsäädännössä tällä hetkelläkin on jo mah-
dollisuus luottamusvaltuutetun käyttöön, joka ei tarkoita, että on järjestäytyneen ammatti-
yhdistysliikkeen henkilö. Mutta pitäisi osata nähdä se, että sen yksittäisen työntekijän koh-
22



Pöytäkirjan asiakohta PTK 44/2018 vp
dalla se oikeusturva ei ole tasavertainen. Meillä kuitenkin lainsäädäntö täällä työelämän
puolella lähtee siitä, että laki säädetään kaiken kaikkiaan kaikissa tapauksissa heikomman
osapuolen turvaksi. Ja nyt, jos me olemme sopimassa, ja kun nyt näin on tapahtumassa, että
me asetamme sellaiseen vastakkainasetteluun, jos tulee riitatilanne, jos ruvetaan käymään
oikeutta, niin se kynnys lähteä hakemaan omaa oikeuttaan tulee mahdottoman korkeaksi.
Siinä mielessä toivon kovasti, että tämä hallitus jatkotoimissaan voisi vielä vaikkapa edus-
taja Satosen toimesta tuoda esille sen, että työmarkkinoilla tarvitaan yhdenvertaista sopi-
mismahdollisuutta eikä vain sitä, että toinen määrittelee ja toisella ei ole mahdollisuutta rii-
tauttaa taloudellisista syistä, vaan oikeuden pitää tapahtua arvokkaasti ja yhdenvertaisesti.
Näin edistämme työmarkkinoiden kehittyvyyttä ja luomme uusia työpaikkoja.

Arvoisa rouva puhemies! En halua nyt käyttää kovasti pitkään enää sitä puheenvuoroa,
että mitenkä tämän hallituksen työelämäkokonaisuudet ovat edenneet, mutta olemme pa-
lautumassa näin vuoden 2018 aikana sinne sadan vuoden taakse, jolloin oli taksvärkkipäi-
viä. Kiky-sopimuksella tähän maahan luotiin 24 tunnin taksvärkkipäivät, joten tästä asias-
ta voidaan sitten keskustella, että onko suunta hyvä vai ei, mutta tällä hetkellä julkisella
puolella myös lomarahoja on leikattu, joten sille, kun hallituspuolueet sanovat, että ”olem-
me olleet vain palkansaajan asialla”, ei löydy katetta.

15.36 Anna Kontula vas: Arvoisa puhemies! Kyllä minä vähän ihmettelen tätä kritiikkiä,
mitä oppositiosta on esitetty hallitukselle näissä syntyvyysasioissa. Jos me katsomme, mis-
sä maissa oikeasti on korkea syntyvyys, niin ne ovat sellaisia maita, joissa on alhaiset pal-
kat, alhainen koulutustaso, olematon sosiaaliturva, sukupuolten epätasa-arvo ja terveyspal-
velujen heikko saatavuus, ja minun nähdäkseni hallitus on kyllä tehnyt ponnekkaasti töitä,
että me pääsisimme tällaiseen tilanteeseen.

Eri asia sitten on, onko syntyvyys ylipäätään asia, mistä meidän pitäisi olla huolissaan.
Jos me jatkamme ilmastotoimia tähän tahtiin, niin meille on tulossa semmoinen määrä il-
mastopakolaisia, että meidän huoltosuhde ratkeaa kyllä ihan muulla lailla kuin omatekoi-
sesti. Mutta tätä tilannetta varten olisi erittäin tärkeätä, että meillä olisi vahvat työmarkki-
noiden pelisäännöt tässä maassa ennen kuin merkittävä osa meidän työikäisestä väestöstä
tulee muusta kulttuurista tottumattomana meikäläisiin työmarkkinoihin, ja tämä nollasop-
parikeskustelu on osa sitä.

15.37 Eero Suutari kok: Arvoisa rouva puhemies! Edustaja Myllykoski toi täällä usko-
mattoman väitteen esille, että nimenomaan järjestäytymättömät työnantajat olisivat tyypil-
lisiä työntekijän kurmuuttajia ja sen takia ne joutuisivat oikeuteen. Minä kiistän tämän jyr-
kästi. Jokaisessa tutkimuksessa, mitä on tehty työmarkkinailmapiireistä, on todistettu, että
kaikista paras ilmapiiri on nimenomaan pienissä yrityksissä, ja kaikista eniten näistä pie-
nistä yrityksistä on nimenomaan järjestäytymättömiä. Elikkä kyllä tämä on puppua, että ni-
menomaan pienien yrityksien edustajia sinne tulisi, mutta käytäntö sen näyttää. Toivotta-
vasti joitakin kuitenkin tulee. Tämän esityksen mukaan, jos tehdään työsopimus, niin se ei
ole laillinen, jos esimerkiksi työnantajalla on tarve kokoaikaiseen työntekijään, ja sen takia
minä uskon — vaikka tässä salissa vasemmalla laidalla ei luoteta suomalaiseen oikeuteen
ja sen työelämää parantavaan vaikutukseen — että kuitenkin näitä oikeudenkäyntejä tulee.
Sen isompaa keskustelua ainakaan yrittäjien piirissä ei ole olemassakaan kuin se, että mitä
on tapahtunut oikeudenkäynneissä liittyen työelämään, ja se jos mikä aina muuttaa ja edis-
tää sitä työelämää. 
23



Pöytäkirjan asiakohta PTK 44/2018 vp
Minä kyllä ainakin luotan siihen, että nimenomaan suomalainen oikeudenkäynti on yksi
osapuoli parantamaan lakien mukaista työelämää. Ja jos lakia ei noudateta, niin en minä
usko, että täällä Suomessa kovin pitkään sitä kukaan katsoo. Kaikki ovat minun mielestäni
oikeutettuja käymään oikeutta, ja jos on sillä tavalla, että joku ei uskalla lähteä oikeuden-
käyntiin, niin varmasti joku toinen uskaltaa — ainakin kokemuksesta näyttää siltä. Elikkä
on varmasti niitä, jotka eivät perää oikeuksiaan, mutta on onneksi niitäkin, jotka peräävät.

Kansalaisaloite oli todellakin tarpeellinen. Näin jälkikäteen ajateltuna se nimenomaan
kumuloi tämän hallituksen lakiesityksen. Eikä tämä suomalaisen työelämän sääteleminen
nyt tähän jää, vaan me seuraamme myös tätä ja varmaan tulemme sitten korjaamaan sitä, ja
siinä tullaan ottamaan huomioon sekä työmarkkinajärjestöt että myös sitten se suomalai-
nen yhteiskunta, miten se tulevaisuudessa tulee selviämään.

Elikkä tämä lakiesitys ei ole mikään täydellinen, mutta ei sitä nyt voi verrata esimerkik-
si riivaamattomaan rieskaan, näin kainuulaisittain sanottuna. Kyllä sitä on käsitelty. Elik-
kä parannusta on tässä tulossa, ja minä uskon suomalaiseen oikeudenkäyntiin. — Kiitos.

15.40 Olli Immonen ps: Arvoisa puhemies! En ole itse ollut työelämä- ja tasa-arvovalio-
kunnassa ottamassa kantaa tähän käsittelyssä olevaan hallituksen esitykseen, mutta tuon
kuitenkin tässä yhteydessä esiin perussuomalaisten linjauksia, joita tähän hallituksen esi-
tykseen liittyy. 

Perussuomalaiset pitävät sinänsä hyvänä asiana sitä, että osa-aikaistyötä voidaan tarjota
joustavasti sellaisille työntekijäryhmille, kuten opiskelijoille, jotka osa-aikaistyötä itse ha-
luavat. Tällöin pystytään paremmin vastaamaan eteen tuleviin haasteisiin sekä yhteiskun-
nan että työelämän osalta. Toisaalta ehdotetut säännökset ovat kuitenkin riittämättömiä
korjaamaan vaihtelevan työajan sopimusten käyttöön liittyviä epäkohtia.

Perussuomalaiset pitävät hyvänä myös sitä, että nyt tehdyllä esityksellä voidaan vastata
ainakin osittain aikaisemmin työmarkkinoita vahvasti haittaavaan eri yritysten työvoima-
tarpeiden sekä erilaisten osaavien työnhakijoiden niin sanottuun kohtaanto-ongelmaan. Pe-
russuomalaiset ovat myös tyytyväisiä siitä kehityksestä, että mahdollisuus joustavaan osa-
työajan tarjoamiseen säilytetään yhä työelämän paletissa mukana samanaikaisesti, kun
käytännössä havaittuihin epäkohtiin puututaan.

Näemme kuitenkin, että tähän hallituksen esitykseen sisältyy myös ongelmia, jotka voi-
vat johtaa työvoiman väärinkäyttöön. Sääntelyn kohderyhmä on nimittäin rajattu vain
osaan osa-aikaisista, mikä asettaa eri osa-aikatyöntekijäryhmät keskenään eriarvoiseen
asemaan. Tämä on sellaista kehitystä, mitä pidämme suomalaisessa yhteiskunnassa haital-
lisena. Nyt tehdyssä hallituksen esityksessä aikaisemmin hyväksi todetut niin sanotut jous-
toelementit menettävät tarkoitustansa uuden sopimismahdollisuuden vuoksi. Tällainen
kertakaikkinen lisätyösuostumus pitäisi olla poistettu kaikilta osa-aikaisilta työntekijöiltä
yhdenvertaisuuden vuoksi.

Arvoisa puhemies! Perussuomalaiset ovatkin näihin edellä mainittuihin ongelmiin ja
epäkohtiin viitaten jättäneet valiokunnassa mietinnön yhteydessä vastalauseen. Perussuo-
malaiset haluavat kannustaa hallitusta uudistuksiin, jotka palvelevat sekä työntekijöiden
että työnantajien etuja. Kun nämä edut saadaan kohtaamaan, palvelevat uudistukset koko
isänmaan etua. 

Arvoisa puhemies! Päätän tähän. — Kiitoksia.
24



Pöytäkirjan asiakohta PTK 44/2018 vp
15.43 Arto Satonen kok: Arvoisa puhemies! Ensinnäkin pidän hyvänä, että tähän asiaan
on löydetty tasapainoinen ratkaisu, jonka hallitus on tänne eduskuntaan tuonut, ja asia on
mielestäni siltä osin kunnossa.

Mitä näihin vastalauseisiin tulee, niin ehdottaisin sellaista kehittämisehdotusta, että kun
täällä oppositio johdonmukaisesti on vastustanut kaikkia työelämän uudistuksia, mitä tällä
vaalikaudella on tehty... [Välihuuto vasemmalta] — No, mainitkaa joku, jota ette ole vas-
tustaneet, jos... [Välihuutoja vasemmalta] — No niin, ehkä sieltä kuullaan, mitä ei ole vas-
tustettu, se onkin uusi asia, kun minä olen ymmärtänyt, että olette vastustaneet koeajan pi-
dentämistä, takaisinottovelvoitteen joustavoittamista, henkilökohtaista irtisanomista, mää-
räaikaisten työsuhteiden helpottamista, yrittäjävähennystä, se menee vähän asiasta ulos,
mutta ainakin nämä nyt muistan heti. Aktiivimalli taisi olla myöskin, vai oliko se kanna-
tettujen ehdotusten joukossa? — Mutta kuitenkin näitä on varsin mittavasti, ja kun tästä on
oma keskustelunsa tulossa, niin olisi sellainen kehittämisehdotus, kun oppositio tekee näi-
tä vastalauseitaan. Jos olen oikein ymmärtänyt, niin esimerkiksi tässä vasemmistoliiton
vastalauseessa on käytännössä ehdotettu sitä, että tämä osa-aikatyön joustava sopiminen,
jota myöskin edellinen puhuja tässä kehui, poistuisi kokonaan eli tässä ei olisi enää ollen-
kaan, eli esitätte sitä, että se on normaalin osa-aikatyön puitteissa mutta järjestelmä, joka
nyt on käytössä, poistuisi kokonaan — näin olen ymmärtänyt, korjatkaa, jos olen väärässä.

Esitykseni on siis se, voisiko eduskunnan tietopalvelu, kun meillä on palkattuja ekono-
misteja täällä, laskea työllisyysvaikutukset näille kaikille opposition ehdotuksille, monta-
ko tuhatta työpaikkaa jälleen on menetetty, kun nämä opposition ehdotukset pistettäisiin
käyntiin, koska nimittäin ymmärtääkseni kaikki nämä esitykset, jotka hallitus on tehnyt,
ovat tähdänneet nimenomaan siihen, että työllisten määrä nousee, ja se on nyt noussut il-
meisesti 90 000:n ja 100 000:n välillä jo tällä vaalikaudella, ja siellä on aikamoinen määrä
laskettavissa, paljonko näillä yksittäisillä lakiesityksillä on ollut vaikutusta. Mielelläni nä-
kisin sen, että siellä olisi myös tämä toinen puoli nähtävissä, niin ihmiset pääsisivät sitten
käsitykseen, ovatko nämä esitykset järkeviä vai eivätkö ne ole. [Suna Kymäläinen: Edus-
taja on hyvä ja laittaa tietotoimiston töihin!] — Te voitte itse pistää sen!

15.46 Tarja Filatov sd: Arvoisa puhemies! Minä luulen, että vaikka eduskunnan tietopal-
velu onkin osaava ja loistava, niin se ei kyllä tähän työhön pysty, mitä edustaja Satonen täs-
sä esitti, koska edes ministeriössä ei ole tehty minkäänlaisia selvityksiä siitä, minkälaisia
työllisyysvaikutuksia näillä uudistuksilla on ollut, ja siinä vaiheessa, kun niitä lakeja on
tuotu tänne, niiden työllisyysvaikutusten arviointi on todettu hyvin vaikeaksi. Asioihin vai-
kuttavat hyvin monenlaiset asiat samaan aikaan.

Mitä tulee työllisyyden paranemiseen, niin toivoisin, että hallituksen puolella oltaisiin
valmiita selvittämään sitä, miksi meidän tehtyjen työtuntien määrämme ovat vähentyneet
vuoden takaiseen verrattuna. Jos me katsomme tätä alkuvuotta, niin yleensähän työllisyys
paranee silloin, kun meillä syntyy lisää työtunteja tähän yhteiskuntaan. Mutta vuoden ta-
kaiseen verrattuna tilastot osoittavat sen, että tehtyjen työtuntien määrä on vähentynyt.
Tämä saattaa kertoa siitä, että työpaikkoja kyllä on määrällisesti syntynyt mutta osa niistä
on pirstaloitunut entisestänsä. Tätä me emme tiedä ennen kuin tuota asiaa on paremmin sel-
vitetty. Mutta sen me tiedämme, että määräaikaisten työsuhteiden määrä on kasvanut, osa-
aikaisten työsuhteiden määrä on kasvanut, määräaikaisten osa-aikaisten työsuhteiden mää-
rä on kasvanut. Tämän kertovat ne tilastot, joita meillä tällä hetkellä on käytössä.
25



Pöytäkirjan asiakohta PTK 44/2018 vp
Mutta niin kuin tässäkin keskustelussa kävi ilmi, niin me puhumme sekaisin kausityös-
tä, osa-aikatyöstä, keikkatyöstä. Osa-aikaistyö-termiä en ole vielä aikaisemmin kuullut.
Toivon, että joku kertoo minulle, mitä se tarkoittaa. Mutta se, mikä tämän lainsäädännön
taustalla olevassa kansalaisaloitteessa on ollut hyvää, on se, että se teki näkyväksi ja nosti
laajempaan tietoisuuteen nollasopimusten ongelmat. Itse asiassa nollatuntisopimukset ovat
olleet se arkinen ratkaisu, jolla on ikään kuin yhdistetty niin keikkatyö kuin osa-aikatyö
kuin myös vaihteleva-aikainen työ ja siitä on tehty nollasopimus. Paikallisesti olisi voitu
fiksusti sopia, miten tätä työaikaa käytetään. Mutta todellisuus osoittaa meille, että ei ole
käytetty sitä muuta lainsäädännön pohjaa vaan on ruvettukin kiertämään niitä lakeja, joita
meillä työelämässä on, esimerkiksi sairausajan palkkaa, irtisanomisajan menettelyitä tai
vaikkapa oikeutta perhevapaisiin. Niitä ei ole toteutettu näiden nollatuntisopimusten sisäl-
lä niin kuin olisi kuulunut jo nykylainsäädännön puitteissa. Sen takia me olemme tarvin-
neet täsmällisempää lainsäädäntöä.

Tässä laissa on kiistatta hyvä tarkoitus, ja kukaan ei tätä halua kaataa. Minä olen ainakin
ymmärtänyt, että tässä salissa ei ole tehty hylkäysesitystä tähän lakiin mutta sen sijaan pa-
rannusesityksiä on pyritty tekemään, ja ne näkyvät vastalauseista, joissa olisi täsmennetty
ja joissakin kohdin jopa parannettu työntekijän asemaa.

Silloin kun me valiokunnassa kuulimme asiantuntijoita, en ole ennen vielä sellaisessa
asiantuntijakuulemisessa ollut, jossa kaksi työoikeuden professoria peräkkäin sanoo, että
tämä laki pitäisi palauttaa valmisteluun ja tämä työllistää vain juristeja. Heidän arvionsa
lähti siitä, että tässä on suuret lupaukset tekstitasolla, mutta sitten kun katsotaan pykäliä,
niin niissä ikään kuin tuo lupausten täyttyminen jää vähäisemmäksi. On surullista, jos tä-
män toimeenpano, koska tässä on hyvä tarkoitus, ontuu sen takia, että nämä pykälät ovat
kyllä aika hataria ja vaikeasti tulkittavia. Mutta sen vuoksi toivon, että me voimme saada
sen seuraavan kierroksen, jossa niitä täsmennetään, kun näemme, minkälaista ristiriitaa on
sitten näistä tulkinnoista elävässä elämässä syntynyt.

Jos ajatellaan, että lain tavoitteena on se, joka on aivan oikein, että vaihtelevan työajan
pitää olla perusteltu, työaika saa vaihdella, jos siihen tulee työstä lähtevät perusteet, niin
tässä olemme oikealla tiellä. Mutta työntekijän suojan näkökulmasta ollaan aika ohuella ti-
lanteella, koska työntekijä voi toivoa työsopimustaan tarkistettavaksi todellisen työajan
mukaiseksi, siis sen työajan mukaiseksi, mikä elävässä elämässä on toteutunut, mutta kättä
pidempää tähän ei juurikaan ole. Työntekijä voi toivoa, ja työnantaja voi sanoa, että ei tar-
kisteta, ja se on sitten siinä, ellei lähdetä käymään oikeutta tämän jälkeen. Tähän me oli-
simme toivoneet tarkempia pelisääntöjä, miten ikään kuin tuota työaikaa näissä tilanteissa
tulkitaan, mikä on se vakiintunut työaika, jonka mukaan pitäisi mennä, jos sopimuksessa
on hyvin laaja haarukka työtunneille mutta tosiasiallisesti ollaan hyvin pitkään tehty aika
kiinteää työaikaa. Tämä jää tässä aika ohueksi. Mutta uskon, että jossakin vaiheessa pää-
semme näissä vielä eteenpäin ja täsmennetyksi.

Toinen asia, joka laissa paranee, on se, että jos työvuorolistassa on tunnit määritelty, niin
niiltä maksetaan sairausajan palkka. Sen tämä laki turvaa. Niin olisi mielestäni turvannut
kyllä jo tähänastinenkin lainsäädäntömme, mutta nyt se on erikseen tässä säädetty nolla-
tuntisopimuslaisten kohdalla.

Mutta ongelmat muodostuvat tämän jälkeen, jos työntekijän sairaus on pitkä, koska jos
esimerkiksi työaika on määritelty 10—40 tunniksi ja työntekijä on tehnyt puoli vuotta
säännöllisesti ilman yhtäkään poikkeusta 38-tuntista viikkoa, niin tästä huolimatta hänelle
maksetaan yhä korvaus 10 tunnin perusteella sen takia, että lainsäädäntö vaatii, että tuosta
26



Pöytäkirjan asiakohta PTK 44/2018 vp
minimityöajasta mennään yli nelinkertaiseen työaikaan puolen vuoden ajan, jotta voidaan
maksaa suurempi summa tai jotta on velvollisuus maksaa suurempi sairausajan palkka
kuin tuo nolla tai se minimituntimäärä. Tässä ollaan kyllä aika kohtuuttomalla tiellä. Sen
ymmärrän, että jonkin verran vakiintumista ylöspäin pitää olla, mutta nelinkertainen puo-
livuotinen määrä on liian suuri. Se johtaa siihen, että osassa haarukkaa se ei koskaan täyty,
koska koskaan ei päästä siihen nelinkertaiseen summaan, vaikka koko ajan tehtäisiinkin
täyttä työpäivää.

Jos ajatellaan sitten työttömyysturvaa, niin tässäkin päästään kohti parempaa mutta ei
ehkä vielä riittävästi, koska tämä uusi laki määrittää nyt sen, että jos on ollut kolme kuu-
kautta nollatuntisopimuksella tai — niin kuin tämä on nyt uudelleen hienosti nimitetty —
vaihtelevan työajan sopimuksella töissä mutta tunteja on ollut nolla tai alle sen, mikä oi-
keuttaa soviteltuun päivärahaan, niin pitää kolme kuukautta odottaa ennen kuin tällaisesta
työsuhteesta saa irtaantua. Jos tunteja on nolla ja pitää kolme kuukautta olla nollalla tun-
nilla töissä ennen kuin voi sanoa itsensä irti ilman, että pääsee kivuttomammin työttömyys-
turvan piiriin, niin se on kyllä aika kohtuuton odotusaika. Tässäkin olisi voitu mennä hie-
man lyhyemmällä odotusajalla ja vastapainoksi sitten ehkä tuoda työnantajalle turvaa siinä
tilanteessa, kun työntekijä irtisanoutuu tehtävästänsä ilman, että työnantaja on muuttanut
tuntien määrää tai vähentänyt niitä merkittävästi. [Puhemies koputtaa] 

Tässä on puhuttu paljon paikallisesta sopimisesta. [Puhemies: Aika!] — Okei, ihan yh-
den asian sanon vielä. — Täällä on esitetty myös sitä, että oikeusteitse perättäisiin näitä oi-
keuksia. Jos lakia säädetään ja siinä vaiheessa jo odotetaan, että oikeus ratkaisee, niin sil-
loin laki on huonosti tehty. Toivon, että tällaisia lakeja emme kovin montaa säädä.

15.53 Kaj Turunen kok: Arvoisa puhemies! Innostuin tästä edustaja Myllykosken käyt-
tämästä puheenvuorosta, jossa hän keskittyi pariin stilistiseen yksityiskohtaan, lähinnä sii-
hen, voiko tässä nollatuntisopimusten riitatilanteessa käyttää avustajaa vai pitäisikö sen
olla luottamusmies. Samassa puheenvuorossaan Myllykoski puhui myöskin paikallisesta
sopimisesta. Nyt kun — tänään itse asiassa — minut on valittu työ- ja tasa-arvovaliokun-
nan varajäseneksi [Olavi Ala-Nissilä: Onneksi olkoon!] — kiitoksia — niin otan sitten hiu-
kan tähänkin asiaan kantaa. 

Nyt jos lainsäädännössä määritellään, että nollatuntisopimusten riitatilanteessa voi käyt-
tää ainoastaan luottamusmiestä, niin se käytännössä tulee tarkoittamaan sitä, että työnteki-
jän täytyy olla ammattiyhdistysliikkeen jäsen. Mitä tulee paikalliseen sopimiseen, mistä
sitten määritellään työaikalaissa, voiko tässä yhteydessä työntekijöiden edustajana toimia
neuvotteluissa luottamusvaltuutettu vai pitääkö sen olla luottamusmies, niin tässäkin tul-
laan siihen kysymykseen, että jos se on luottamusmies, niin se edellyttää ammattiyhdistys-
liikkeen jäsenyyttä, jos haluaa mielipiteensä työpaikalla kertoa. 

Oletetaan tilanne, että meillä on tämmöinen yritys, jossa on 15 työntekijää. Tämä on jär-
jestäytymätön yritys, ja 3 näistä 15 työntekijästä on ammattiyhdistysliikkeen jäseniä. 12
työntekijää on silloin näistä neuvotteluista täysin ulkopuolella. Nämä 3 henkilöä valitsevat
keskuudestaan luottamusmiehen, joka sitten neuvottelee kaikkien 15 työntekijän puolesta.
[Suna Kymäläinen: Eihän se noin mene!] Tämäntyyppisillä vaatimuksilla, jos laissa edel-
lytetään, [Suna Kymäläinen: Meni mutkat suoraksi!] että joko avustaja tai sitten työnteki-
jöitten edustaja on aina luottamusmies, edellytetään sitä, että työntekijät käytännössä pa-
kotetaan ammattiyhdistysliikkeen jäseniksi, vaikka Suomessa pitäisi olla kuitenkin yhdis-
tysvapaus. 
27



Pöytäkirjan asiakohta PTK 44/2018 vp
No, miksi sitten näin tehdään, miksi vasemmiston suunnasta vaaditaan sitä, että pitää
olla luottamusmies? Kyllähän tässä on taustalla pelko siitä, että ammattiyhdistysliikkeen
jäsenet ovat vähentyneet. Ihmiset alkavat tiedostaa sen, että työttömyysturvan voi vakuut-
taa myöskin yksityisessä työttömyyskassassa. Moni kansalainen ja moni työntekijä ei ole
edes tietoinen siitä, että myöskin ammattiyhdistysliikkeen kassassa voi työttömyysvakuu-
tuksensa tehdä liittymättä itse ammattiyhdistysliikkeeseen. 

Tällä hetkellä YTK:ssa taitaa olla, olikohan niin, että 400 000:n raja on jo mennyt rikki.
Tämä on ymmärrettävää, että ammattiyhdistysliikkeissä on kova huoli siitä, että nämä ih-
miset eivät ole ammattiyhdistysliikkeen jäseniä. Tämä jäsenkato on varmastikin sellainen
asia, joka huolestuttaa. Ymmärrän sen, että ammattiyhdistysliike tekee jäsenkampanjoita
ja kertoo, kuinka tärkeää työntekijän on olla ammattiyhdistysliikkeen jäsen, eli se on ihan
fine, mutta lainsäädännöllä sitä ei pidä tehdä, koska tämä ei ole oikeudenmukainen esimer-
kiksi paikallisessa sopimisessa niille työntekijöille, jotka eivät ole ammattiyhdistysliik-
keen jäseniä. Siksi tätä ei pidä lainsäädännöllä tehdä vaan käyttää niin sanottuja vapaaeh-
toisia keinoja, ei pakottaa ammattiyhdistysliikkeen jäseneksi. 

Tämä oli oikeastaan se asia, jonka halusin kertoa innoittuneena tästä Myllykosken pu-
heenvuorosta. 

15.58 Jari Myllykoski vas:  Arvoisa rouva puhemies! [Puhemies Paula Risikko ryhtyy
johtamaan puhetta] — Olipa hyvä, että tuli katsottua, ettei sinne tullutkin mies, niin ei tul-
lut hirveätä nolausta tehtyä.

Edustaja Turunen puhuu asioista niin kuin asioista pitää puhua. Omassa puheenvuoros-
sani lähdin oikeusturvaperusteesta, en niinkään luottamusmiehen aseman tai ammattiliiton
aseman puolesta, vaan sen yksittäisen työntekijän asemasta, joka joutuu tilanteeseen, mis-
sä hän joutuu pohtimaan, riitauttaako hän tämän asian vai ei. [Eero Suutarin välihuuto] Ja
samalla kertaa... — Edustaja Suutari, minä en väittänyt pk-yritysten työnantajia millään ta-
voin. Voin sen ihan varmasti sanoa, tältä paikalta voin sanoa, että siellä tehdään hyvää yh-
teistyötä, mutta edelleenkin haluan korostaa sitä, että siinä riitatilanteessa sen yksittäisen
työntekijän osalta, kun normaalisti ja suurimmalta osaltaan pk-sektorin yrittäjät eivät ole
järjestäytyneitä, riitaprosessi menee käräjäoikeuteen. [Eero Suutari: En minä sitä kiistänyt-
kään!] — Mutta syytitte edustaja Myllykoskea siitä, että minä olisin väittänyt, että pk-sek-
torin yrittäjät ovat jotenkin tahdittomia ja niin edelleen.

Siitä ei ole kysymys, vaan kysymys oli nimenomaan sen yhden yksittäisen työntekijän
mahdollisuudesta riitauttaa, koska meillä on erisuuruisia maksuja jo sen suhteen, että
saamme asiamme käräjäoikeuteen punnittavaksi. Sen jälkeen tämä henkilö joutuu siihen ti-
lanteeseen, että hän joutuu puntaroimaan, että onko hänellä mahdollisuutta jatkaa tätä pro-
sessia yleensäkään, kun ensinnäkin on se maksu ja sen jälkeiset tuomiot, eli jos häviää tä-
män, joutuu maksamaan vielä vastaosapuolenkin oikeudenkäyntikulut. Riitauttamisen
kynnys nousee ilman sitä, että siellä on tässä kohtaa sitä ammattiyhdistysliikkeen taustaa.
Tai sitten voitaisiin työmarkkinoille luoda joku yhteinen vakuutusjärjestelmä, jossa riitoja
voidaan ratkaista ilman sitä kohtuuttomuutta, että se yksittäinen työntekijä joutuu vastaa-
maan siitä riitatilanteesta. Näistä mahdollisuuksista pitää pystyä keskustelemaan jatkossa,
mitä se tarkoittaa, että me voimme joustavoittaa näitä järjestelmiä.

Ja mitä paikalliseen sopimiseen tulee, niin edelleen olen sitä mieltä, että olisi ollut hyvä
luoda mahdollisuus lainsäädännön kautta niille työnantajille, jotka haluavat oikeuden pai-
kalliseen sopimukseen, vaikka eivät olekaan järjestäytyneitä työnantajia, mahdollisuus so-
28



Pöytäkirjan asiakohta PTK 44/2018 vp
pia työpaikoilla paikallisesti, jos sopijaosapuolena on valittu luottamusmies. [Arto Sato-
nen: Miksei se voi olla luottamusvaltuutettu?] — Kyllä, edellisessä puheenvuorossani juu-
ri sanoin, että myös luottamusvaltuutettu, mutta se, että on joku... [Sirpa Paatero: Tai apu-
lainen!] — No joo, edustaja Paatero. — Kysymys on siitä, että meillä on jo laissa mahdol-
lisuus käyttää luottamusvaltuutettua, mutta edelleenkin haluan korostaa sitä, mikä on sen
oikeusprosessin kantavuus siinä vaiheessa, kun työntekijä ja työnantaja ovat eri mieltä. To-
teutuuko se suomalaisen lainsäädännön perusperiaate, että laki on tehty heikomman osa-
puolen turvaksi? Nimenomaan työelämälainsäädännössä pitää ymmärtää se. Siitä periaat-
teesta en ole valmis luopumaan, että mitä lainsäädäntöä tehdäänkin, niin korostetaan sitä
[Eero Suutari: Tämä on juuri nimenomaan tehty!] heikommassa asemassa olevan henkilön
turvaa. — Vielä kerran, edustaja Suutari: minä en ole moittinut tätä, etteikö tämä olisi ollut
edistysaskel.

16.03 Anna Kontula vas:  Arvoisa puhemies! Muutama kommentti edustaja Satoselle,
kun vähän myöhään saliin tulleena ei ehkä kuunnellut alkukeskustelua eikä tarkkaan tiedä,
mistä vastalauseessani puhuin.

Tilannehan on nyt se, että kun me tämän lain täällä hyväksymme, niin meillä on kaksi
osa-aikaista työtä säätelevää sopimusmallia, joista edes ministeriön virkamies ei pystynyt
löytämään muuta eroa kuin että toisessa voidaan mennä nollatason sopimuksiin asti, siis
nollatuntimäärään, ja että toisessa on mahdollista antaa ikuinen, siis eläkeikään saakka
ulottuva, suostumus lisätyöhön, kun taas toisessa edellytetään, että se suostumus annetaan
lyhyeksi ajaksi kerrallaan. Nämä ovat ne erot, jotka näillä kahdella sopimuksella on. Vaih-
teluvälin ja joustavuuden suhteen näillä sopimuksilla ei ole sinänsä mitään eroa, koska
kummassakin tapauksessa oikeudellisesti tärkeä ja velvoittava on se alatuntimääräraja, se
pienin tuntimäärä, mihinkä sekä työntekijä että työnantaja sitoutuvat. Siitä ylöspäin kaikki
työtunnit kummassakin sopimusmallissa katsotaan lisätyöksi, erityistä suostumusta vaati-
vaksi työksi, ja niitä kohdellaan tosiasiallisesti samalla lailla.

Minun tulkintani on, että meille on päässyt syntymään kaksi sopimusmallia, jotka ovat
näin lähellä toisiaan sen takia, että nollasopimusongelmaan lähdettiin etsimään ratkaisua
hyvin monimutkaisen ja monen eri instanssin läpi käyvän prosessin kautta, eli kysymys on
ikään kuin hamasta, joka syntyi vahingossa ja joka ei käytännöllisesti katsoen hyödytä ke-
tään. Minun on vaikea nähdä, mitenkä yrittäjä hyötyy siitä, että meillä on hiukan monimut-
kaisempi työlainsäädäntö. Minä olen varma siitä, että työntekijä siitä ei ainakaan hyödy.
En minä tiedä, hyötyykö siitä sitten joku viranomainen, joka saa enemmän näitä solmuja
ratkottavakseen, mutta yleisenä tavoitteena pitäisi kai olla, että lainsäädännössä pyritään
yksinkertaisuuteen ja ymmärrettävyyteen, jotta mahdollisimman monella kansalaisella oli-
si mahdollisuus sopeuttaa toimiaan ja ymmärtää, mitä siellä laissa sanotaan. Tästä syystä
en näe, miksi tämä herättää niin kovaa tuohtumusta, että tällaista esitetään. En myöskään
näe, niin kuin edustaja Satonen epäili, että tästä uudistuksesta muita kustannuksia syntyisi
kuin tietenkin se kustannus, mikä syntyy aina silloin, kun lakeja tarkistetaan, korjataan ja
säädetään täällä lainsäädäntöelimissä. [Jari Myllykoski: Edustaja Kontula purkaa normeja
tehokkaammin kuin hallitus!]

16.06 Satu Hassi vihr:  Arvoisa puhemies! Pyysin puheenvuoroa edustaja Satosen pu-
heenvuoron johdosta, kun edustaja Satonen arvosteli sitä, että opposition puolelta vastus-
tetaan kaikkia esityksiä. Edustaja Satonen tuntui tulkitsevan, että oppositiossa vastuste-
29



Pöytäkirjan asiakohta PTK 44/2018 vp
taan tätäkin hallituksen esitystä. Kuitenkin olen tässä kuullut monta puheenvuoroa opposi-
tion puolelta, joissa todetaan, että tämä hallituksen esitys on sinänsä parannus, eikä vasta-
lauseessa ehdoteta sen hylkäämistä. Eli vähän pyytäisin tarkkuutta myöskin siellä hallitus-
puolueiden puolella.

Siihen, mitä tässä keskustelussa ovat kollegat tuoneet esille työelämän epävarmuuden
vaikutuksesta nuorten ihmisten elämään ja sen vaikutuksesta, että yhä useammat, erityises-
ti nuoret ihmiset, ovat sellaisissa työsuhteissa, joissa tulevaisuus vaikuttaa kovin epävar-
malta, haluaisin lisätä sen, että Suomestahan on erityisesti korkeasti koulutettujen ihmis-
ten maastamuutto kasvanut. Aivan hetki sitten huomasin sellaisen uutisen, jonka mukaan
ulkomailla opiskelevista suomalaisista nuorista vain neljäsosa pitää mahdollisena sitä, että
palaa Suomeen töihin. Eli siis tämä työsuhteiden epävarmuus ei ole pelkästään koulutta-
mattomien tai matalasti koulutettujen nuorten ihmisten elämää ankeuttava ja kaikenlaista
epävarmuutta lisäävä asia, vaan se kohdistuu ihan kaikkien koulutustasojen ihmisiin.

16.08 Eero Suutari kok: Arvoisa puhemies! Kun täällä tilastoja oli käyty läpi ja huomat-
tu yllättävä tieto, että työtunnit ovat vähentyneet sen 0,4 prosenttia, niin siinä samassa ti-
lastossa näkyi olevan tuommoinen tieto, että yli vuoden työttömänä olleitten määrä on pie-
nentynyt 26,2 prosenttia. Minun mielestäni se on positiivinen seikka. [Arto Satonen: Aika
iso määrä!]

Sitten kun Myllykoski ei kerennyt vielä lähteä vaan voi kuunnella, [Jari Myllykoski:
Jäin tähän tarkoituksella!] — oli juuri lähdössä ulos — hän totesi, että yksittäisen työnte-
kijän ja järjestäytymättömän työnantajan oikeudenkäynnin todennäköisyys olisi suurim-
millaan, niin minä kyllä olen sitä mieltä, että se ei nimenomaan tule olemaan tyypillinen
siellä. Tyypillisesti näitä kurmuuttajia ovat nimenomaan tällaiset vähän suuremmat yrityk-
set. Suurimmat, voi sanoa, nollatuntisopimusten tekijät ovat kaupassa ja sitten esimerkiksi
sote-alan suuremmissa yrityksissä, joissa on työvoiman vaihtuvuutta ja niin poispäin, jois-
sa käytetään hyväksi tätä asiaa, ja sitä meillä oli tarkoitus torjua. Kaikki tämä kritiikki,
mikä nollatuntisopimuksia läpikäytäessä tuli, tuli nimenomaan suurempia yrityksiä koh-
taan. Siellä ei tullut yhtään kritiikkiä pienempien yritysten osalle sillä tavalla, niin kuin
siellä oli.

Elikkä kun olen tätä asiaa seurannut, niin en oikein usko enkä hyväksy sitä väittämää,
että tyypillinen oikeudenkäynti tulisi olemaan nimenomaan järjestäytymätön työnantaja
vastaan työntekijä. Se huonomman aseman lähtökohtahan tietysti tässäkin lainsäädännös-
sä on ollut, ja kaikki lähtee siitä, että heikomman turvaksi näitä pitää tehdä.

16.10 Ville Tavio ps: Arvoisa rouva puhemies! Myös perussuomalaiset, kuten tuossa ai-
emmassa edustaja Immosen puheenvuorossa tuli ilmi, pitävät tätä ihan oikeana askeleena.
Sehän on tässä nollatuntisopimuskeskustelussa ollut jo lähtökohtana, että tuntuu ihmeelli-
seltä, että työsopimus ei ikään kuin vastaisi todellisuutta ja todellista työvoiman tarvetta.
Niinhän ei voi olla, ja sen takia myös tämä kansalaisaloite sai suuren suosion. Se ei jollain
tapaa... Itse jopa ajattelen juristina niin päin, että se olisi jo alun alkaen varmaan oikeus-
käytännöllä ollut syytä viedä siihen suuntaan, että näitä nollatuntisopimuksia ei olisi läh-
detty niin paljon tekemään, siinä laajuudessa kuin niitä nykyään tehdään.

Kun tässä puhutaan nyt kuitenkin työntekijän aseman suojelemisesta, niin siinä ollaan
ihan oikein siis työoikeuden lähtökohdassa, että tässä puolustetaan sitä heikompaa osa-
puolta, ja se on usein se työntekijä, varsinkin kun puhutaan isommista firmoista, jotka näi-
30



Pöytäkirjan asiakohta PTK 44/2018 vp
tä nollatuntisopimuksia tekevät. Niitä  tekevät  aika  paljon esimerkiksi meidän kaupat,
K-ryhmä ja S-ryhmä, ja niissä tilanteet ovat sellaisia, että itse ainakin olen usein ihmetel-
lyt, miksi näitä tehdään. Kun täällä on puhuttu siitä, että nyt viime kädessä se menee sitten
tuomioistuimen ratkaistavaksi, niin täytyy muistaa, että ainahan kaikki lainsäädännölliset
ja työoikeuden riidat menevät viime kädessä työoikeuden ratkaistavaksi tai käräjäoikeu-
den ratkaistavaksi. Mutta se on ihan totta, että ei siihen silti pitäisi mitenkään antaa houku-
tinta, ja tässä se jää vähän sen varaan roikkumaan nyt. Kun pitäisi neuvotella, niin — niin
kuin tiedetään — jo siinä neuvottelutilanteessakin työntekijä on lähtökohtaisesti heikom-
massa asemassa kuin sitten taas suurempi työnantajaosapuoli. Sen takia onkin hyvä, että
tänne lakiin lisättiin se painotus, että siinä on oikeus käyttää avustajaa.

Edustaja Satosen puheenvuoroa täytyy vielä kommentoida, koska minäkin pidin sitä
aika innoittavana. Koen aina hieman jakomielitautisena sinänsä sen, kun puhutaan näistä
hallituksen hyvistä saavutuksista, koska nehän ovat siis sen hallituksen hyviä saavutuksia,
joissa perussuomalaiset olivat mukana. Kukaanhan ei ilmeisesti ole esittänyt, että työlli-
syys ja talous kasvavat tässä niin kuin yhdessä yössä siihen parempaan suuntaan. Mutta sii-
tä huolimatta se, minkä takia me perussuomalaiset emme sitten taas hehkuta tätä hallituk-
sen uskomatonta taloustulosta, kuten edustaja Satonen tuossa hyvin kategorisesti teki, joh-
tuu siitä, että se ei oikein pidä paikkaansa, me olemme realisteja tämän asian suhteen. Eli
tässä on talouden suhdanteet ja Suomi vientivetoisena maana, talous on tässä euron ja dol-
larin kurssista ja muista johtuen lähtenyt parempaan suuntaan, niin että se ei taida valitet-
tavasti olla ihan meidän perussuomalaisten hallitustaipaleen ansiota, tämä talouskasvu,
vaikkakin siellä hyviä tuloksia on kieltämättä tullut.

16.13 Arto Satonen kok: Arvoisa puhemies! Mitä tähän nollasopimusasiaan tulee, niin
toki sen myönnän, että tätä oppositio ei ole kategorisesti vastustanut, ja se on hyvä, että täs-
sä on oltu varsin lähellä toisiamme. Ja kuten edustaja Suutari tässä hyvin kuvasi, ja myös-
kin edellinen puhuja, nämä koskevat lähinnä näitä tilanteita, että on iso työnantaja, ja niitä
käytäntöjä, joita esimerkiksi kaupan alalla on. Sen sijaan siihen, mitä edustaja Tavio sanoi
viimeksi, henkilökohtaisesti en kyllä usko. Se on totta, että maailmantalous vetää hyvin ja
vienti vetää hyvin, mutta jos ei omaa kilpailukykyä olisi parannettu, niin ei tässä tilantees-
sa oltaisi. Suuri osa niistä työpaikoista, jotka ovat syntyneet yksityissektorilla, on syntynyt
pieniin yrityksiin, ja sillä on kiistaton vaikutus sille, mikä on työnantajan riski. [Jari Myl-
lykoski: Viimeiset 20 vuotta!] Sillä on aikamoinen vaikutus — olen itsekin ollut sellaisen
yrityksen työnantajana, jossa oli kaksi vierasta henkilöä, ja jos siellä tekee virherekrytoin-
nin, niin sillä varmasti kyllä on vaikutusta, ja riski on aivan toinen sille yrittäjälle kuin sil-
le, jolla on 200 tai 2 000 yksittäistä rekrytointia. 

Minä en kyllä suostu sitä ostamaan, että niillä muutoksilla, joita hallitus on tehnyt yli-
päätään työllisyyspolitiikkaan, joita siis oppositio on vastustanut, sitä osaa — nimittäin ai-
nakin ne edustaja Viitanen täällä kaikki luetteli ennen kun sain puheenvuoron, ja siitä
asiaan innostuin — ei olisi ollut merkitystä tähän työllisyystilanteeseen, sitä argumenttia
en kyllä osta. Mutta se keskustelu varmaan täällä tullaan käymään ensi viikon tiistaina uu-
destaan.

Ehkä sitten vielä siihen, kun edustaja Turunen ansiokkaasti puhui tästä paikallisesta so-
pimisesta ja myöskin edustaja Myllykoski siihen viittasi: asia, jota itselläni on vaikea ym-
märtää, on se, että kun asioista sovitaan, niin silloin molempien osapuolien myös pitää oi-
keasti edustaa jotakin, kun se sopimus tehdään. Ja silloin, jos tilanne on se, että yrityksessä
31



Pöytäkirjan asiakohta PTK 44/2018 vp
on 15 työntekijää, joista vaikka kolme kuuluu ammattiliittoon, ja nämä kolme valitsevat
keskenään sitten luottamusmiehen, niin ei hän välttämättä edusta niitä 12:ta, jotka eivät
kuulu ammattiliittoon. Eli kyllä jonkinnäköinen mandaatti pitää olla sillä, joka sovitaan tä-
hän ja joka pystyy muitten puolesta neuvottelemaan. Ja se on minusta se avainkysymys,
jota on vaikea ymmärtää, että miten muuten tämä paikallinen sopiminen voidaan järjestää
kuin sillä tavalla, että sillä, joka siitä neuvottelee, on aito mandaatti neuvotella. Sen ym-
märrän, että täytyy olla tietyt minimiehdot, jotka sitten lainsäädännön kautta tulevat — se
on asia erikseen — mutta siihen, mikä on neuvotteluvara, pitää aidosti olla myös mandaat-
ti.

16.16 Anna Kontula vas: Arvoisa puhemies! Edustaja Satoselle minä tiivistäisin: Va-
semmistoliitossa me olemme sopineet niin suhteessa hallituksen esityksiin, meillä on ihan
selkeä linja, että me kannatamme hyviä esityksiä ja me vastustamme huonoja esityksiä, ja
tämä pätee myös työvoimapolitiikkaan. Henkilökohtaisesti olen ollut edistämässä ja kiittä-
mässä tässä salissa muun muassa silloin, kun hallitus päätti helpottaa opiskelua työttö-
myysturvalla, kun hallitus päätti parantaa yrittäjän sosiaaliturvaa, ja olen kehunut myös
tätä nollasoppariesitystä täällä — nyt jo taitaa olla tänään kolmas kerta, kun on kehut me-
nossa. Tämä politiikka on hyvin yksinkertaista. Jos hallitus päättäisi tehdä enemmän niitä
hyviä esityksiä, meillä olisi sitten enemmän kehuttavaa, mutta toistaiseksi sillä on jouduttu
pärjäämään, mitä ollaan saatu.

Edustaja Suutarille muistuttaisin, että pitkäaikaistyöttömien tilastot tällä nimenomaisel-
la hetkellä ovat hirvittävän epäluotettavia sen takia, että näiden määräaikaishaastattelujen
voimaanpanon ensimmäiset haastattelut ovat edelleen kesken. Niissä pitkäaikaistyöttömis-
sä, jotka ovat poistuneet sieltä tilastoista, on muun muassa minun lankoni, joka on ollut
kyllä työelämässä jo vuosikaudet mutta on unohtanut ilmoittaa siitä TE-toimistoon ja on tä-
hän asti näkynyt siellä pitkäaikaistyöttömänä. Kukaan ei ole vain muistanut häneltä asiaa
kysyä tai tiedustella, koska hän ei ole työttömyysturvaa saanut, ja näitä tapauksia on paljon
muitakin. Sen takia niiden tilastojen käyttäminen on hankalaa. Henkilökohtaisesti olen toki
tyytyväinen, mikäli pitkäaikaistyöttömien määrä on vähentynyt, ja voi hyvin olla, että se
onkin vähentynyt. 

Yleisesti tästä paikallisesta sopimisesta: pitää muistaa, että jo nyt meillä on hirvittävästi
paljon enemmän tilaa paikalliselle sopimiselle kuin meidän yrityksemme tosiasiallisesti
omassa työpaikkakulttuurissaan hyödyntävät. Jos ajatellaan jotain rakennusalaa, jonka
minä tunnen vähän paremmin, niin jos katsoo TESiä, siellä on todella paljon erilaisia työ-
aikajoustomahdollisuuksia, siellä on kaikkia perheen huomioimismahdollisuuksia, mutta
ne eivät tunnu menevän sinne yrityksiin, koska sieltä yrityskulttuurista ei löydy sellaista
luottamuksen ilmapiiriä, joka ilmeisesti esimerkiksi Ruotsissa mahdollistaa paikallisen so-
pimuksen huomattavasti laajemmin kuin täällä. Tätä ei minun mielestäni ymmärretä. Jos ei
nyt pystytä käyttämään niitä paikallisen sopimisen välineitä, jotka siellä ovat jo käytössä,
[Kaj Turunen: Ruotsissa ei ole yleissitovuutta!] niin se tarkoittaa, että meillä ei työmarkki-
nakulttuuri ole valmis siihen, ja siihen pitää löytää se, mikä on se este, miksi niitä ei käy-
tetä, ja sitten vasta lähteä laajentamaan ja miettimään, mitä sieltä puuttuu. 

Henkilökohtaisesti minä olen vuosikausia kysellyt semmoisen yrityksen perään, jota oi-
keasti yleissitovuus haittaa tekemästä jotain, mikä olisi sekä työnantajan että työntekijän
etu, tässäkin salissa kysynyt moneen kertaan. Minä olen yhden ainoan esimerkin saanut, ja
se oli hyvin poikkeuksellinen tilanne, joka liittyi rospuuttoaikaan jossain metsätaloudessa.
32



Pöytäkirjan asiakohta PTK 44/2018 vp
16.20 Jari Myllykoski vas: Arvoisa rouva puhemies! Kun seuraavan kerran kassini otan
ja menen tuohon ovenkahvaan, niin poistun tästä salista, kun ei näytä olevan seuraavana
puheenvuoropyyntöä edustaja Suutarilla.

Mutta vielä kerran tähän riitatilanteeseen: 
Toivoisin, että ymmärtäisitte sen, että kun kysymys on siitä, missä riidellään, niin on us-

kallusta riitauttaa asia, kun se taloudellinen asema on tasavertaisempi kuin siellä pienissä
yrityksissä. En ollenkaan väitä, että pk-sektorin yrityksissä yritykset toimisivat epämoraa-
lisesti ja sen takia niitä tulisi enemmän. Nollatyösopimuksia tehdään nimenomaan isom-
missa yrityksissä — eihän meillä nyt enää ole kovinkaan paljoa todella isoja yrityksiä, mis-
sä henkilöstömäärä on yli tuhannen tai kaksituhatta — niin ettei lähtökohtaisesti pidä lait-
taa vastakkain isoja yrityksiä ja pk-sektoriyrityksiä, koska kysymyshän on siitä, että juuri
pk-sektoriyritykset työllistävät. Me vasemmistoliitossa haluamme edistää nimenomaan
pk-sektoriyritysten, yksinyrittäjien ensimmäisen työntekijän palkkaamista tai luoda malle-
ja, joilla voitaisiin jopa helpotuksia antaa ensimmäisenä vuonna 100 prosenttia, seuraava-
na vuonna alennusta 70 prosenttia, kolmantena vuonna vielä 30 prosenttia alennusta sosi-
aaliturvamaksuihin, jotta yritykset voivat ja uskaltavat paremmin palkata ihmisiä. Tämä on
meidän omassa talousarvioesityksessämme ollut mukana. 

Me haluamme, että työnantajilla on mahdollisuuksia palkata työntekijöitä, mutta kysy-
mys ei olekaan siitä tässä asiassa, vaan ei meidän kannata miekkailla siitä, kuka tekee ja
kuinka harkiten. Minä puhun vain siitä omasta kokemuksesta, kymmenen vuoden pääluot-
tamusmieskokemuksella ja kuuden vuoden Metallityöväen Liiton työehtosihteerin koke-
muksella, minkälaisia nämä riitatilanteet ovat. Minä voin sanoa ihan oikeasti, että kun ne
lähtevät käräjäoikeuden polulle, niin siellä on tehty äkkiä harkitsematta irtisanomisia, kun
sitten taas järjestäytyneissä työnantajapiireissä ja siellä, missä on luottamusmiehet, tullaan
sovittelemaan työpaikoille niitä asioita, etteivät ne menekään välttämättä sinne työtuo-
mioistuimeen. Se, että ihminen uskaltaa riitauttaa, tarkoittaa sitä, että hänellä pitää olla
tasa-arvoiset taloudelliset mahdollisuudet riidellä työnantajansa kanssa.

16.23 Sami Savio ps: Arvoisa puhemies! Kuten täällä tänään sekä hallituksen että opposi-
tion taholta on moneen otteeseen todettu, niin tämä lakiesitys todellakin selkeyttää ja pa-
rantaa ainakin hieman niin sanottuja nollatuntisopimuksia koskevaa lainsäädäntöä.

Täällä on myös todettu, että työllisyys on jossain määräin kohentunut tällä vaalikaudel-
la. On toki vaikea sanoa, kuinka suuri osa siitä johtuu eduskunnan erityisesti vaalikauden
ensimmäisen puoliskon aikana tekemistä hyvistä päätöksistä ja miltä osin sitten työllisyy-
den kohenemiseen vaikuttaa ensisijaisesti maailmantalouden yleinen positiivinen vire.
Henkilökohtaisesti arvelen, että tällä maailmantalouden hyvällä vireellä on ollut vähintään
yhtä suuri vaikutus kuin eduskunnan päätöksillä.

Arvoisa puhemies! Toisaalta myös työelämän ja työsuhteiden yleinen pirstaleisuus on
osa kehitystä, joka valitettavasti vaikeuttaa monien työssä käyvien ihmisten arkea ja elä-
män pitkäjänteistä suunnittelua. Tämä ei koske pelkästään nuoria ihmisiä vaan myös hie-
man ikääntyneempiä henkilöitä. Asia johtuu osin myös siitä, että työelämän pelisäännöt
ovat olleet varsinkin näiden nollatuntisopimusten osalta tähän mennessä hyvinkin epäsel-
viä, ja tämä lakiesitys valitettavasti jättää joiltakin osin ongelmat edelleen ratkaisematta.
Se ei siten myöskään vastaa täysin kansalaisaloitteessa aiemmin esitettyä tahtotilaa, jolla
haluttiin parantaa työsuhteen heikomman osapuolen asemaa erityisesti niissä tapauksissa,
kun työnantajana on suuri yritys, joka joskus jopa kohtelee työntekijöitään kasvottomana
33



Pöytäkirjan asiakohta PTK 44/2018 vp
massana. Sitä vastoin pienemmät yritykset yleensä kohtelevat henkilökuntaansa varsin hy-
vin.

Arvoisa puhemies! Yleisellä tasolla perussuomalaisten linja on se, että jatkossa tarvi-
taan uudistuksia, jotka helpottavat yritysten perustamista ja uusien työntekijöiden palkkaa-
mista. Esimerkkinä jo aiemmin tekemistämme esityksistä on muun muassa työtilimallin
käyttöönotto. Se vähentäisi merkittävästi uusien yritysten perustamiseen liittyvää byrokra-
tiaa. Ja toisena nostaisin vielä esille Viron investointeihin kannustavan yritysveromallin
käyttöönoton uutta henkilökuntaa palkkaavissa pk-yrityksissä.

Arvoisa puhemies! Aivan lopuksi yhdyn niihin näkemyksiin, joiden mukaan vuoden-
vaihteessa voimaan tullut aktiivimalli kohtelee kaltoin henkilöä, joka on solminut nollatun-
tisopimuksen mutta ei saa kolmen kuukauden tarkastelujakson aikana riittävästi työtunteja
välttääkseen aktiivimallin leikkuria. On täysin kestämätöntä, että henkilö, joka on jatku-
vasti työmarkkinoiden käytettävissä ja jopa solminut työsopimuksen, voi joutua ilman
omaa syytään aktiivimallin leikkauksen kohteeksi. Tähän tulee saada pikainen muutos.

16.26 Kaj Turunen kok: Arvoisa rouva puhemies! Edustaja Kontulalle haluaisin sanoa,
kun mainitsitte, että vasemmistoliitossa kannatetaan hyviä hallituksen esityksiä ja vastus-
tetaan huonoja hallituksen esityksiä: minulla on semmoinen näkemys, että vasemmistoliit-
to ei ole varmaan ihan paras tuomari arvioimaan sitä, mitkä ovat hyviä hallituksen esityk-
siä ja mitkä huonoja hallituksen esityksiä, kun lähtökohtaisesti ajattelen niin, että hallitus ei
ylipäänsä tee huonoja esityksiä vaan hallituksen esitykset ovat kaikki hyviä esityksiä. Ehkä
niissä, mitä vasemmistoliitto pitää huonoina hallituksen esityksinä, se ei halua nähdä niitä
hallituksen esityksen positiivisia vaikutuksia, mihin niillä pyritään, esimerkiksi työhönot-
tokynnyksen madaltamisessa, irtisanomisen helpottamisessa henkilökohtaisista syistä,
mikä käytännössä toimii niin, että rekrytointiin tulee matalampi kynnys ja sitä kautta vä-
hennetään yrittäjän riskiä palkata uutta työvoimaa. Tämä on tämän esityksen tarkoitus, ja
ymmärtääkseni vasemmistoliitto vastustaa myös tätä esitystä — muitten hyvien esityksien
mukana — jonka vaikutukset kuitenkin ovat yhteiskunnan kannalta katsoen merkittävästi
positiiviset.

16.28 Eero Suutari kok: Arvoisa puhemies! Vastauksena edustaja Kontulalle, kun mai-
nitsitte, että meillä on mahdollisuuksia tehdä paikallisia sopimuksia, mutta suomalainen
työilmapiiri elikkä tämä luottamuksen puute estäisi niitten tekemisen: väittäisin kuitenkin
vastaan siinä mielessä, että luottamuksen ilmapiiri Suomessa ei estä juuri niitä, joilla on
kielletty tämä paikallisen sopimisen tekeminen. Elikkä pienimmillä yrityksillä, jotka eivät
kuulu työmarkkinajärjestöihin, ei ole mahdollisuutta sopia esimerkiksi työajasta.

Kun täällä on käytetty monenlaisia esimerkkejä, niin ajattelin itsekin tuoda esimerkin,
jonka työ- ja tasa-arvovaliokunta hyvin tuntee, elikkä ravintolapalveluja tarjoavat sisäve-
silaivat. Merimies-Unioni estää niitten toimimisen sillä tavalla, että ne voisivat niitä ravin-
tolapalveluja tarjota normaalilla palkkauksella, vaan ne pitää tarjota nimenomaan ylityö-
korvauksilla, koska Merimies-Unioni on määritellyt sen normaalityöajan olevan ennen
kello 17:ää, ja sen ylimenevä osa on sitten ylityötä. Sen takia ravintolapalveluja tarjoavien
sisävesilaivojen työntekijät tekevät silloin ravintolapalvelujen aikana ylitöitä, ja sen kautta
tehdään ne sopimukset, kun ei voida sopia siellä.
34



Pöytäkirjan asiakohta PTK 44/2018 vp
16.29 Anna Kontula vas: Arvoisa puhemies! Edustaja Turuselle: me emme ole vasem-
mistoliitossa vielä linjanneet sellaisesta hallituksen esityksestä, jota ei ole tänne tuotu, mut-
ta varmaankin tulemme linjaamaan kriittisesti tästä irtisanomissuojan heikentämisestä,
koska ajatus, että kaikki työ kaikissa olosuhteissa olisi hyvä juttu millä hinnalla tahansa, ei
yksinkertaisesti ole kestävä. Se ei ole kestävä taloudellisesta näkökulmasta, eikä se ole kes-
tävä inhimillisestä näkökulmasta, eikä se ole myöskään niiden yritysten etu, jotka haluai-
sivat tehdä yritystoimintaa taloudellisesti ja inhimillisesti kestävästä näkökulmasta. Sa-
maan aikaan työllisyyden lisäämisen kanssa tässäkin järjestelmässä, jossa se sinällään on
tietysti toivottavaa ja tavoite, pitää kiinnittää huomiota myös työsuhteiden laatuun, millai-
sia työsuhteita niillä tuotetaan, pitää kiinnittää huomiota kansantalouden kokonaiskustan-
nuksiin, maksaako se syntyvä työpaikka lisää vai onko se säästöä jostakin, ja sitten niihin
välillisiin vaikutuksiin, joita ovat muun muassa tuloerot ja mahdolliset muut vastaavat sei-
kat.

Edustaja Suutarille toteaisin vain, että minä olen nyt lähes kymmenen vuotta etsinyt yri-
tystä, joka kutsuisi minut paikan päälle katsomaan heidän tilannettaan ja näyttäisi tilan-
teen, jossa työntekijä ja työnantaja eivät haluamallaan tavalla voi sopia keskenään asioista,
koska meidän säädösapparaattimme sen jollakin lailla estää. Minä olen löytänyt näinä vuo-
sina — radiossakin olen pyytänyt esimerkkejä, tässä salissa moneen kertaan — yhden ai-
noan esimerkin, ja silloin se keskeinen vaikuttava tekijä siinäkin keississä oli rospuutto, ei
suinkaan meidän työehtolainsäädäntömme. Jos pystytte tällaisen esimerkin minulle tarjoa-
maan, niin koska tahansa lähden mukaan siihen yritykseen tutustumaan ja lupaan harkita
näkemyksiäni näissä asioissa uudestaan sen jälkeen.

Keskustelu päättyi ja asian käsittely keskeytettiin.
35


	6
	14.04
	14.06
	14.07
	14.09
	14.10
	14.11
	14.12
	14.13
	14.14
	14.15
	14.16
	14.17
	14.18
	14.19
	14.21
	14.22
	14.23
	14.24
	14.25
	14.26
	14.27
	14.28
	14.29
	14.31
	14.32
	14.33
	14.34
	14.36
	14.37
	14.38
	14.39
	14.40
	14.41
	14.42
	14.43
	14.44
	14.46
	14.47
	14.47
	14.49
	14.52
	14.55
	14.59
	15.02
	15.05
	15.12
	15.15
	15.18
	15.20
	15.27
	15.30
	15.36
	15.37
	15.40
	15.43
	15.46
	15.53
	15.58
	16.03
	16.06
	16.08
	16.10
	16.13
	16.16
	16.20
	16.23
	16.26
	16.28
	16.29


