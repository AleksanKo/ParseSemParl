















































DEM5B44.tmp.xml


Pöytäkirjan asiakohta PTK 89/2017 vp
Pöytäkirjan asiakohta 

PTK 89/2017 vp

Täysistunto

Tiistai 19.9.2017 klo 14.01—20.49

4. Hallituksen esitys eduskunnalle laeiksi opetus- ja kulttuuritoimen rahoituksesta annetun 
lain ja vapaasta sivistystyöstä annetun lain 11 b §:n muuttamisesta

Hallituksen esitys HE 99/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

17.01 Päivi Räsänen kd: Arvoisa rouva puhemies! Suomen menestys on perustunut ja pe-
rustuu edelleen väestön hyvään koulutustasoon ja sen pohja luodaan laadukkaassa varhais-
kasvatuksessa ja perusopetuksessa. Koulutus on luonut meille hyvinvointia ja se on mah-
dollistanut Suomen kehittymisen toisen maailmansodan jälkeen yhdeksi maailman parhai-
ten voivista ja vauraimmista kansakunnista. Suomalainen koulutus herättää myös kansain-
välisesti paljon kiinnostusta ja arvostusta, ja kyllä meidän tehtävämme on huolehtia, että
jatkossakin näin olisi.

Hallituksen esittämä indeksikorotusten jäädyttäminen opetus- ja kulttuuritoimen hallin-
nonalalla vuosina 2016—2019 osana valtiontalouden sopeuttamistoimia on valitettavasti
ollut ja on edelleen omiaan heikentämään koulutuksen ja osaamisen tasoa. Koulutukseen
kohdistetut säästötoimet iskevät suoraan lasten ja lastenlastemme tulevaisuuteen.

Sipilän hallitusohjelman tavoite on, että "Suomi on maa, jossa tekee mieli oppia koko
ajan uutta" ja "suomalaisten osaamis- ja koulutustaso on vuonna 2025 noussut, mikä tukee
suomalaisen yhteiskunnan uudistumista ja mahdollisuuksien tasa-arvoa" ja että "Suomi on
koulutuksen, osaamisen ja modernin oppimisen kärkimaa". Erinomaisia tavoitteita, mutta
valitettavasti tämä esitys, voi sanoa, pieneltä osaltaan, mutta kuitenkin osaltaan, leikkauk-
sena koulutukseen ei tue tätä tavoitetta.

Hyvin toimiva ja laadukas koulutus mahdollistaa monelle nuorelle tulevaisuuden toivon
ja polun työelämään. On ilmeistä, että koulutuksen indeksijäädytys tulee aiheuttamaan pai-
neita opetuksen laadun alentamiseen ja opettaja—opiskelija-suhteen heikkenemiseen, ja
nämä toimet myös lisäävät nuorten syrjäytymisriskiä. Koulutuksen laadun heikkeneminen
voi pahimmillaan opiskelumotivaation heikkenemisen ja opettajan ajanpuutteesta johtu-
van riittämättömän tuen myötä lisätä myös koulupudokkaiden määrää.

Kannan huolta hallituksen koulutuspäätösten vaikutuksista juuri nuorten syrjäytymiske-
hitykseen. Omalta osaltaan tämä lakiesitys on huolestuttava, kun ottaa huomioon, millai-
sia leikkauksia jo aiemmin tällä hallituskaudella koulutukseen on kohdistettu. On leikattu
nuorisotakuusta, etsivästä nuorisotyöstä ja nuorten työpajatoiminnasta.
 Tarkistettu
4.1



Pöytäkirjan asiakohta PTK 89/2017 vp
Haluan nostaa esiin myös varhaiskasvatuksen ja päiväkotien ylisuuret lapsiryhmät, jot-
ka heikentävät osaavan ja ammattitaitoisen henkilökunnan mahdollisuuksia lapsen huomi-
oimiseen ja kehityksen tukemiseen. Tämän vaikutukset ulottuvat pitkälle lapsen myöhem-
pään elämään ja herkästi heikentävät koulumenestystä. Säästöistä syntyy lopulta lisää kus-
tannuksia, kun ennalta ehkäisevän varhaisen tuen vähentyessä joudutaan turvautumaan
raskaampiin, korjaaviin toimenpiteisiin.

Perusopetuksessa ryhmäkokojen kasvattaminen on lyhytnäköistä. Lapsi tarvitsee aikui-
sen aikaa ja huomiota. Esimerkiksi koulukiusaamisen ehkäisy onnistuu parhaiten, jos ryh-
mäkoot ovat kohtuullisia.

Hallitus ja opetus- ja kulttuuriministeriö haluavat enemmän korkeakoulututkintoja sa-
maan aikaan, kun opetushenkilöstömäärät ovat vähentyneet lähes kaikissa yliopistoissa.
Tieteentekijöiden liitto ja Professoriliitto ovat viestittäneet, että opetuksen ja tutkimuksen
tukihenkilöstö on vähentynyt peräti neljänneksellä vuodesta 2012, ja jo nyt on nähtävissä,
että korkeakoulujen perustoiminnot ovat heikentyneet.

Hallitus esittää, että vapaasta sivistystyöstä annettua lakia muutetaan niin, että vapaan
sivistystyön oppilaitosten keskimääräisiin yksikköhintoihin tehtäisiin vuoden 2018 indek-
sikorotusta vastaavat vähennykset ja nämä säästöt ehdotetaan tehtäviksi pysyviksi.

Vapaa sivistystyö ja sen alaiset oppilaitokset kuuluvat hyvin kiinteästi suomalaiseen
koulutusperintöön. Se täydentää ja laajentaa muuta koulutusjärjestelmää, tukee elinikäistä
oppimista, ja usein juuri vapaan sivistystyön kautta pystytään auttamaan ja tukemaan syr-
jäytymisvaarassa olevia nuoria ja aikuisia. Aatteellisten opistojen toimintaedellytykset tu-
lee turvata myös tuleville sukupolville, ja valitettavasti tämä esitys omalta osaltaan heiken-
tää kansalaisopistojen, kansanopistojen, kesäyliopistojen ja niin edelleen toimintaedelly-
tyksiä.

Sitten haluan, arvoisa puhemies, nostaa esiin myös sen, että tässä esityksessä todetaan,
että kiireinen aikataulu on ollut yksi syy siihen, että lausuntoja lakiluonnokseen pyydettiin
vain muutamalta taholta. Todellakin tuo lausuntoluettelo on erittäin suppea, ja olen vakuut-
tunut siitä, että moni taho olisi halunnut tähän lausua. Toivonkin, että sivistysvaliokunnas-
sa nyt kuullaan näitä tahoja, jotka ovat jääneet kuulematta tämän lausuntokierroksen aika-
na.

Arvoisa puhemies! Suomen talous on palaamassa kasvu-uralle, mikä on erittäin suuri
ilon ja kiitoksen aihe, mutta meidän tulisi ponnistella, että tämä kasvu saataisiin vakaalle,
pysyvälle uralle. Tänä aikana Suomen perinteisen vahvuuden, osaamispohjan, turvaami-
nen on ensiarvoisen tärkeää. Tutkimukseen ja koulutukseen tulisi investoida rohkeasti ja
riittävästi. Osa koulutukseen kohdistettujen leikkausten vaikutuksista tulee ilmeiseksi vas-
ta pitkän ajan kuluttua, ja siksi koulutuksen kehittäminen ja sen rahoitus vaativat johdon-
mukaisuutta ja pitkäjänteisyyttä.

17.09 Antero Laukkanen kd: Arvoisa rouva puhemies! — Tuntuu edelleen hyvältä sa-
noa näin.

Sipilän hallitus on saanut paljon hyvää aikaan. Erityisesti olen iloinnut monesta nor-
mienpurkulaista, joka on käytännön tasolla tuonut joustavuutta moneen asiaan. Kuitenkin
joutuu murheella toteamaan, että yksi suurista virheistä, joita hallitus on tehnyt, on koulu-
tuksesta ja tutkimuksesta leikkaaminen. Tämä esitys on jatkumoa tälle linjalle, joka siis
näyttää jatkuvan koko tämän nelivuotiskauden. Ja tämä leikkaus on luonteeltaan sellainen,
että sen tarkoitus on olla pysyvä. Se tekee tästä vielä erityisen huolestuttavan.
2



Pöytäkirjan asiakohta PTK 89/2017 vp
Ottaen huomioon nämä talouden kasvuluvut tällä hetkellä, jotka tuovat lisäpelivaraa ja
mahdollisuuden arvioida, miten näitä lisäeuroja, jotka esimerkiksi verotuksen kautta nyt
tulevat, käytetään, tuntuu jotenkin vaikealta hyväksyä, että nimenomaan nyt tässä on pak-
ko toteuttaa tämmöinen muutaman miljoonan säästö. Se tekee tästä erityisen vaikeasti ym-
märrettävän.

Tämä osio, jossa kuvataan museoiden, teattereiden ja orkestereiden sekä taiteen perus-
opetuksen ja lukiokoulutuksen leikkauksia, on varmasti paljon suurempi viesti näille kult-
tuuritoimijoille kuin tämä itse leikkaus. Tämä viesti on hyvin selkeä: hallitus ei arvosta mu-
seoita, teattereita ja orkestereita. Tämä on vakava viesti suomalaiselle kansalaisyhteiskun-
nalle. Kun tietää, kuinka paljon nimenomaan tässä kulttuurin viitekehyksessä on kansalais-
toimintaa, jopa ilmaistyötä mukana, niin nyt se viesti, joka tästä lähtee, on se, että niistä vä-
henevistä resursseista vähennämme vielä enemmän.

Suomen Kuntaliitto pitää kuntatalouden vahvistamiseen tähtääviä toimenpiteitä tärkei-
nä, mutta pitää huolestuttavana varhaiskasvatukseen, koulutukseen ja kulttuuritoimeen
kohdistuneita valtion rahoituksen pitkäaikaisia vähentämistoimenpiteitä. Suomen museo-
liitto ry:n näkemyksen mukaan rahoitusleikkaukset heikentävät museoiden toimintaedelly-
tyksiä ilman, että niillä saavutetaan mitään niistä tavoitteista, joilla leikkauksia perustel-
laan. Suomen museoliitto esittää, että lausunnolla oleva muutosesitys hylätään. Suomen
Sinfoniaorkesterit ry:n lausunnon mukaan jatkuva rahoituksen leikkaaminen lisää negatii-
visia vaikutuksia taidelaitosten toimintaan ja estää hallitusohjelman kärkihankkeen, kult-
tuurin saavutettavuuden, toteutumista. Suomen Sinfoniaorkesterit ry katsoo lausunnos-
saan, että tulevat suunnitellut leikkaukset rampauttavat koko orkesterilaitoksen, kun noin
80 prosenttia kaikista orkestereiden kuluista on palkka- ja sosiaalikuluja.

Arvoisa puhemies! Vaikka tässä esityksessä todetaan, että näiden leikkausten seurauk-
sia arvioidaan, niin se ei ole kyllä hyvä tapa eikä hyvää lainsäädäntöä, että toteutetaan leik-
kauksia ja juuri tällaisella kiireellä — niin kuin edustaja Räsänen totesi täällä, että ei ole
edes asiantuntijoita haluttu kuunnella, vaan on ikään kuin tehty tämmöinen kansliapäätös,
että tuosta vain nyt leikataan kulttuurilta, että sieltähän voi ottaa. Tämä ei ole hyvää lain-
säädäntöä, valitettavasti joutuu toteamaan. Vaikka haluaisi puhua hyvää, niin tässä kohtaa
se on mahdotonta.

17.13 Mika Niikko ps: Arvoisa puhemies! Vaikka kysymys ei ole suuresta leikkauksesta
nyt, niin kuitenkin tämä koulutuksen indeksikorotuksen jäädyttäminen eriarvoistaa koulu-
tusta eri kuntien ja koulujen välillä. Tuoreiden Pisa-tutkimusten mukaan muistaakseni oli
niin, että jo nytten nämä koulutuksen, oppimisen erot ovat aika suuria eri alueista riippuen.
Sehän kertoo siitä, että joillakin kunnilla on varaa laittaa enemmän rahaa siihen oppimi-
seen, koulutukseen ja tutkimukseen kuin toisilla. Niille kunnille, joissa on muuttotappiota
ja muutenkin vaikea työllistyä, tulee vielä tämmöinen signaali siitä, että lukiokoulutukses-
ta, kansalaisopistoista ja taiteen perusopetuksesta esimerkiksi voidaan leikata ja pitääkin
leikata, koska valtionosuus hivenen menee pienemmäksi.

Meidän tulisi tässä hallituksen esityksessä tarkastella nimenomaan niitä kuntia, joilla ei
ole sitä kantokykyä enää itse paikata niitä leikkauksia. Suuret kunnathan tämmöiset pienet
indeksikorotuksen leikkaukset varmaan tasoittavat omassa budjetissaan, jos ne niin halua-
vat, mutta pienissä kunnissa ne tarkoittavat sitä, että esimerkiksi oppilasluku kasvaa luo-
kissa tai sitten jonkintasoinen erityislisäkoulutus jää uupumaan kokonaan.
3



Pöytäkirjan asiakohta PTK 89/2017 vp
Meidän täytyy ymmärtää se, että nyt, kun kansantalous on nousussa, meidän täytyisi pa-
nostaa edelleen koulutukseen, tutkimukseen ja kehittämiseen ja antaa hallitukselta sellai-
nen signaali, että Suomi panostaa tulevaisuuteen eikä halua koulutuksesta enää leikata pii-
ruakaan, koska tämän lupauksen me annoimme jo aikaisemmin, viime keväänä viimeksi.

17.15 Jani Mäkelä ps: Arvoisa puhemies! Hallitus on esityksessään jäädyttämässä ope-
tus- ja kulttuuritoimen indeksiä, mikä tosiasiassa tarkoittaa rahoituksen leikkaamista yh-
dessä kasvavien kustannusten kera. Erityisesti haluan nostaa esille nämä hallituksen esi-
tyksen vapaan sivistystyön leikkaukset. Kansanopistot ovat taloudellisesti erittäin ahtaalla
jo nyt, ja hallituksen suunnittelemat leikkaukset osoittavat, kuinka vähän niissä tehtyä työ-
tä arvostetaan hallituksen piirissä. Koulutuksen osalta kaksilla rattailla kulkevan kokoo-
muksen into leikata koulutuksesta ei suuresti yllätä, mutta pääministeripuolue keskustan
hyväksyntä vapaan sivistystyön rokottamiselle on kaikkea muuta kuin keskustalaista toi-
mintaa maakuntien hyväksi.

Niin ikään kansalaisopistoissa tehdään arvokasta omaehtoista lisäopiskelua tukevaa työ-
tä erityisesti ikäihmisten piirissä. Onkin käsittämätöntä, että hallitus haluaa jatkuvasti ran-
gaista juuri vapaan sivistystyön kenttää. Siellä tuotetaan tulosta valtion tuen päälle ja lisäk-
si. Eikö sellaista toimintaa tiukassa taloustilanteessa päinvastoin olisikin tarpeen tukea?

Arvoisa puhemies! Sen lisäksi haluan tuoda esille, että on mielipidekysymys, tarvitaan-
ko tällaista taidelaitosten verkkoa kautta maan, mutta tosiasia on se, että niin kauan kuin
sellainen verkko on olemassa, niin nämä leikkaukset kulttuurilaitosten rahoituksesta ovat
tosiasiassa leikkauksia suoraan kuntatalouteen, koska ne laitokset eivät koskaan pysty tuot-
tamaan omaa toimintakatettaan pääsylipputuloilla ja käyntimaksuilla. Seurauksena näille
leikkauksille on se, että kuntahan ne joutuu viime kädessä maksamaan. Ymmärsin kuiten-
kin, että hallituksen ei ole tarkoitus heikentää kuntataloutta — näin olen kuullut monta ker-
taa sanottavan — mutta nyt sitä kuntataloutta kuitenkin heikennetään takakautta.

17.17 Krista Mikkonen vihr: Arvoisa puhemies! Kun opetusministeri julkisti budjetti-
esittelynsä, hän korosti, että säästöt koulutuksesta ovat ohi. Mutta kuten näemme, eiväthän
ne ole ohi. Koulutuksesta on leikattu karulla kädellä tämän hallituskauden aikana, ja nyt
meillä on taas käsissämme yksi lakiesitys, jossa leikataan koulutuksesta. Tämä koskee nyt
näitä indeksejä, ja tässä esityksessä siis edelleen leikataan niin perusopetuksesta kuin luki-
osta ja myös vapaasta sivistystyöstä ja taiteen perusopetuksesta. Käytännössä siis nämä
kaikki tahot joutuvat etsimään lisäsäästöjä entisten säästöjen päälle.

Me kaikki tiedämme, miten suuri merkitys koulutuksella on nuorten koko elämänpolun
ajalle, ja siksi nämä leikkaukset perusopetuksesta ja lukiosta kaikkien entisten leikkausten
päälle vain heikentävät koulujen mahdollisuutta tarjota tukea kaikille oppilaille ja pitää
ryhmäkoot riittävän pieninä.

Vapaalla sivistystyöllä taas on valtava merkitys ja tehtävä elinikäisen oppimisen ylläpi-
dossa. Me tiedämme, miten se lisää hyvinvointia, se tukee kansalaisten aktiivisuutta. Esi-
merkiksi kieltenopiskelussa vanhemmalle väelle kansalaisopistojen merkitys on aivan en-
sisijainen. Samoin liikunnan koulutuskeskukset, joita tämä indeksijäädytys myös koskee,
tekevät tärkeää työtä terveiden elämäntapojen koulutuksen saralla.

Kun muissa Pohjoismaissa on panostettu nimenomaan tähän vapaaseen sivistystyöhön,
niin on todella harmillista, että hallitus on siitä leikkaamassa, etenkin kun tiedämme, että se
on erityisen kustannustehokasta, sillä kuntien maksuosuudet ovat tästä puolet. Vapaan si-
4



Pöytäkirjan asiakohta PTK 89/2017 vp
vistystyön järjestäjien kohdalla tämä päätös tarkoittaisi nyt noin 0,6 miljoonan euron sääs-
töjä, ja heidän täytyy käytännössä etsiä se olemassa olevasta toiminnastaan ja supistaa sitä.
Vapaan sivistystyön puolelta kyllä tiedän, että sinne on tulossa siinä mielessä hyviäkin uu-
tisia, että sinne ollaan suuntaamassa lisärahoitusta maahanmuuttajien tarpeisiin vastaavan
koulutusmallin luomiselle. Tämä on erittäin hyvä asia, ja se ehkä hieman helpottaa näiden
säästöjen etsimistä. Mutta se työ, mitä vapaalla sivistystyöllä tehdään nimenomaan ympäri
maata kansalaisten aktivoimiseksi ja hyvinvoinnin lisäämiseksi, on äärimmäisen tärkeää,
ja on valitettavaa, että siitäkin halutaan leikata, kun samanaikaisesti puhutaan elinikäisestä
oppimisesta ja kansalaisten aktiivisuudesta.

Sitten tässä on mukana myös tämä esitys, mikä kohdistuu museoihin ja orkestereihin ja
teattereihin. Sieltä ollaan nyt leikkaamassa 0,76 miljoonaa euroa, ja kyllä tällä suhteessa
hyvin pienellä leikkauksella, jos mietitään koko valtiontaloutta, aiheutetaan todella suurta
vahinkoa näille kulttuurilaitoksille ja kulttuurikentällemme. Me tiedämme kaikki, miten
kulttuurilaitoksilla on merkittävä vaikutus hyvinvoinnin edistämiseen — tästä on tehty
myös erilaisia tutkimuksia — mutta niillä on myös hyvin tärkeä rooli meidän oman kult-
tuurimme ylläpidossa ja kehityksessä, ja esimerkiksi museot ovat se taho, joka ylläpitää
meidän yhteistä kulttuuriamme, taustaamme, säilöö myös tuleville polville, ja sen takia
nämä leikkaukset museoista, teattereista ja orkestereista ovat kyllä sellaisia, mitä on hyvin
vaikea hyväksyä.

17.21 Kimmo Kivelä si: Arvoisa puhemies! Luonnollisestikaan ei ole mieluisa tehtävä
olla ainoa hallituspuolueen edustaja puhujalistassa, onneksi sentään salissa on jokunen hal-
lituspuolueen edustaja tämän asian äärellä. Toki itselläni on kokemusta viime vaalikaudel-
ta opposition kansanedustajana olosta, ja pidin jokseenkin samanlaisia puheita näiden
asioitten äärellä, kun viime vaalikaudellakin näitä koulutukseen liittyviä säästöasioita, in-
deksien jäädytyksiä ja muita oli. Mutta kuitenkin kaiken tämän keskellä on muistettava,
että hyviä uutisia koulutukseen liittyen olemme kuulleet, viimeksi tänään, kun kerrottiin,
että perustetaan taloustieteen huippuyksikkö. Voitte sanoa, että tämä on kaukana koulutuk-
sen arkitodellisuudesta. Kyllä, mutta sopii uskoa, että pitkän päälle sillä on hyvä merkitys
kansalliselle toiminnallemme ja elämän eteenpäinmenolle.

Mutta kuten niin monesti on tullut todettua, niin ei hallitus näitä asioita ilkeyttään tee
vaan talouden reunaehtojen takia. Toki näistä leikkauksista on negatiivisia seurauksia. Jos
emme aivan taannu, niin joka tapauksessa enemmän tai vähemmän merkitsee, että monet
maat menevät meidän edellemme. Mutta nyt, kun talous on kohentumassa ja ilmeisesti tu-
levaisuudessa jakovaraakin on jonkin verran enemmän, niin niiden, jotka tulevaisuudessa
hallituksia rakentavat, on sitten aika panostaa koulutukseen.

17.24 Ritva Elomaa ps: Arvoisa puhemies! Tämän päivän hyvä uutinen on tosiaan tämä
taloustieteen huippuyksikön perustaminen — pientä valoa. Tämä hallituksen esitys, mikä
nyt on käsittelyssä, on haitallinen suomalaiselle sivistykselle ja koulutukselle. Indeksiko-
rotusten jäädyttäminen opetus- ja kulttuuritoimen hallinnonalalla tarkoittaa käytännön vai-
keuksia myös muun muassa vapaan sivistystyön oppilaitoksille.

Kansalaisopistot ja muut vapaan sivistyksen oppilaitokset ovat tärkeä pala yhteiskun-
taamme. Niiden tarjoaman koulutuksen ja muun toiminnan arvoa yhteiskunnalle on mah-
doton mitata euroissa. Kansanopistot, työväenopistot, liikunnan koulutuskeskukset, kesä-
yliopistot ja muut vastaavat vapaan sivistystyön piiriin lukeutuvat koulutuksen tarjoajat
5



Pöytäkirjan asiakohta PTK 89/2017 vp
kohtaavat vuosittain yli miljoona suomalaista. Toiminta saavuttaa tällä hetkellä valtavan
joukon suomalaisia, ja näin sen pitää olla tulevaisuudessakin. Kun puhutaan syrjäytymi-
sestä, yksinäisyydestä, yhteisöllisyyden lisäämisestä, vapaa sivistystyö on yksi kustannus-
tehokkaimmista lääkkeistä edellä mainittuihin asioihin.

Vapaalla sivistystyöllä on maassamme pitkät perinteet. Sen voidaan katsoa heijastavan
suomalaisen yhteiskunnan tasa-arvoa, oppimisen kautta tapahtuvaa kehitystä sekä avoi-
muutta. Vapaalla sivistystyöllä on merkittävä asema myös kansalaistoiminnan kannalta.
Minusta kansalaisopistojen, työväenopistojen ja muiden toimijoiden tarjoamien laadukkai-
den koulutuspalveluiden yksi hienous on niiden avoimuus aivan kaikille. Tämä on jotain,
mistä me suomalaisina voimme olla ylpeitä. Vastaavia avoimia ja kaikkien saavutettavissa
olevia koulutuspalveluja ei turhan monessa maassa ole tarjolla. Vapaan sivistystyön laitos-
ten toiminta maanlaajuisesti on turvattava nyt ja tulevaisuudessa. Vapaan sivistystyön op-
pilaitosten asemaa pitäisi vahvistaa ja niiden tarjoaman opetuksen arvo yhteiskunnalle tu-
lee nähdä.

Toimintojen säästöhakuisen leikkaamisen sijaan näkisin mieluummin vapaan sivistys-
työn oppilaitosten toimintaa kehitettävän aktiivisesti osana suomalaista koulutuspalvelu-
tarjontaa. Esimerkiksi kurssimuotoisen yhteistyön kehittämiseen eri aloilla vapaan sivis-
tystyön oppilaitosten ja muiden opinahjojen välillä voisi panostaa. Useilla aloilla on hyvin
paljon osaamista erikois- ja täydennyskoulutuksen järjestämisessä. Resurssit ja koordinaa-
tio ovat tämän osalta pullonkauloja.

Arvoisa puhemies! Hallitus on nyt leikkaamassa tästä arvokkaasta toiminnasta. Vapaan
sivistystyön toimintaresurssien karsimisesta näyttää tulleen lähes jokasyksyinen trendi.
Kun ajattelee, paljonko vapaan sivistystyön oppilaitoksilta on leikattu viimeisten vuosien
aikana, täytyy vain ihmetellä sitä, kuinka käytännön tasolla palvelut vielä ovat nykyisellä
tasolla. Säästöt heijastuvat käytännön toimintaan hintojen nousuna ja koulutustarjonnan
supistumisena. Tämä leikkausralli saisi nyt vapaan sivistystyön osalta olla tässä. Saavutet-
tavat säästöt eivät vastaa leikkauksista koituvia menetyksiä, joten vastustan hallituksen
leikkauksia tästä yhteiskunnalle hyvin arvokkaasta toiminnasta. — Kiitos.

17.28 Päivi Räsänen kd:  Arvoisa rouva puhemies! Tässä edellinen puhuja mielestäni
tarttui ehkä kipeimpään kohtaan tässä esityksessä eli juuri tähän vapaan sivistystyön osuu-
teen. Kansanopistojen, valtakunnallisten liikunnan koulutuskeskusten, kansalaisopistojen,
kesäyliopistojen ja opintokeskusten opiskelijaviikoista ja opetustunneista tehdään tässä
ihan merkittävät leikkaukset, ja erityisesti ihmettelen sitä, että näiltä tahoilta ei ole pyydet-
ty lausuntoa, heitä ei ole edes kuultu tätä esitystä valmisteltaessa. Täällä vedotaan kiirei-
seen aikatauluun, mutta silti on siinä kiireisessä aikataulussa pystytty lausunnot pyytä-
mään Kuntaliitolta, Museoliitolta, sinfoniaorkestereilta ja Teatterijärjestöjen keskusliitol-
ta. On tietysti erittäin hyvä asia, että juuri näitä tahoja on kuultu, mutta miksi ihmeessä tuo-
ta lausuntopyyntöä ei ole samalla postitettu sitten myös näille vapaan sivistystyön tahoille,
jotka eivät tule millään tavalla katetuiksi näiden lausunnonantajatahojen, kuten esimerkik-
si Kuntaliiton, kautta. Sen takia pidän kyllä suorastaan velvollisuutena, että eduskunnan si-
vistysvaliokunta kuulee näitä vapaan sivistystyön tahoja tätä asiaa käsitellessään.

17.29 Sami Savio ps:  Arvoisa puhemies! Edustaja Räsänen otti jo avauspuheenvuoros-
saan esille sen, että hallituksen esitystä varten on tosiaan pyydetty kiireisen aikataulun
vuoksi — niin siinä sanotaan — lausuntoja vain muutamalta taholta. Se on tosiaan erittäin
6



Pöytäkirjan asiakohta PTK 89/2017 vp
valitettavaa, varsinkin kun tässä on kyseessä nyt sellainen säästölaki, joka toteutuessaan
kohdistuisi monen nuoren tulevaisuuden kannalta erittäin tärkeään opetus- ja koulutustoi-
mintaan.

Säästölait, kuten tämäkin laki tässä, joka meillä on käsittelyssä, ovat aina hankalia sen
tahon kannalta, johon laki kohdistuu. Sipilän hallitus on aiemmin saanut runsaasti kritiik-
kiä lainvalmistelun puutteista ja vaikutusarvioiden tekemättä jättämisestä. Nyt ainakin mi-
nun silmissäni vaikuttaa valitettavasti siltä, ettei hallitus ole ottanut opikseen tekemistään
virheistä ja saamastaan kritiikistä.

Kuten edustaja Niikko edellä totesi, leikkaukset opetuksesta ja koulutuksesta käyvät
koko ajan vaikeammiksi. Me olemme joutuneet niitä tällä vaalikaudella jo runsaasti teke-
mään, ja näin ollen niiden vaikutukset käyvät jatkossa entistä suuremmiksi. Näin on erityi-
sesti kaikkein pienimmillä paikkakunnilla, kuten edustaja Niikko hyvin toi jo esille.

Arvoisa puhemies! Katson, että lain valiokuntakäsittelyn aikana sivistysvaliokunnan tu-
lee saada laajat vaikutusarviot lain vaikutuksesta oppilaitosten toimintaan ja samoin riittä-
västi aikaa harkita sitä, ovatko nämä erittäin ikävät leikkaustoimet aivan välttämättömiä
kaikkine seurauksineen. Vetoan tässä samassa yhteydessä tietenkin myös hallituspuoluei-
den edustajiin ja heidän omaan harkintaansa.

17.31 Hannu Hoskonen kesk:  Arvoisa rouva puhemies! On totta, että leikkausten teke-
minen ei ole koskaan hauskaa eikä kannustavaa, mutta on syytä muistaa, mistä tilanteesta
lähdettiin. Viime vaalikaudella hallitus leikkasi todella rankasti kuntien taloutta — en
muista miljardimäärää, mutta se oli suuri määrä kuitenkin. Toinen asia on sitten se, että täl-
lä vaalikaudella kuntatalous on tervehtynyt ja viime vuonna kunnat jo tuottivat ylijäämää.
Elikkä kuntien toimintamahdollisuudet ovat parantuneet tämän hallituksen aikana erittäin
paljon.

Ja nyt jos lähdetään siitä, että me emme laita talouttamme kuntoon, niin ajatelkaa, hyvät
kollegat, se tilanne, että Suomen kansantalous joutuisi sellaisiin vaikeuksiin, millä tiellä
viime vaalikaudella oltiin. Me olisimme todennäköisesti Kansainvälisen valuuttarahaston
ja Euroopan keskuspankin huomassa koko maa, ja se olisi niin karu tie, että silloin ei meil-
tä kysyttäisi, mistä leikataan. On aina parempi, että itse pystymme taloutemme mitoitta-
maan oikeaan mittasuhteeseen kansantalouden tuottavuuteen nähden. On tehty vaikeita
leikkauksia noin 4 miljardilla eurolla, sen me tiedämme, mutta jos me lähdemme nyt sille
tielle, että ruikutamme joka asiassa emmekä anna talouden tervehtyä... — jota se muuten
koko ajan tällä hetkellä tekee, tämän vuoden kasvuprosentti kansantaloudessa on 3 pro-
senttia, ensi vuonna yli 2 kuitenkin. Eli suunta on oikea, ja tällä tiellä meidän pitää jatkaa.
— Jos me lähdemme siitä, että jatkuvasti syydämme rahaa sinne sun tänne... Ymmärrän,
että sivistystyö, kulttuurityö ja tällainen vapaaehtoinen kulttuurityö ovat äärimmäisen tär-
keitä, sitä en väheksy yhtään, mutta kunnilla on kuitenkin tänä päivänä talous tervehtymäs-
sä hurjaa vauhtia ja se luo uusia mahdollisuuksia. Myös hallitus on tehnyt monia uudistuk-
sia, jotka luovat tulevaisuudessa lisää säästöä ja valtiontalouden liikkumavaraa. Tämäkin
kannattaa teidän muistaa ennen kuin seuraavan kerran heitätte kovia sanoja sitä kohtaan,
mitä hallitus on tehnyt.

Keskustelu päättyi.

Asia lähetettiin sivistysvaliokuntaan.
7


