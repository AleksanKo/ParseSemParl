















































DEM4E4B.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

3. Keskustelualoite eduskunnan roolista kestävän kehityksen edistäjänä
Keskustelualoite KA 10/2016 vp

Keskustelu

Puhemies Maria Lohela: Päiväjärjestyksen 3. asiana on ajankohtaiskeskustelu eduskun-
nan roolista kestävän kehityksen edistäjänä. Ajankohtaiskeskustelun avaa keskustelualoit-
teen ensimmäinen allekirjoittaja, edustaja Aila Paloniemi. Seuraavat puheenvuorot käyttä-
vät ulkomaankauppa- ja kehitysministeri Kai Mykkänen ja maatalous- ja ympäristöminis-
teri Kimmo Tiilikainen, kummallekin 5 minuuttia. Muut puheenvuorot varataan P-painik-
keella, ja ne saavat kestää enintään 2 minuuttia. Myönnän puheenvuorot sitten harkitse-
massani järjestyksessä. Tämän lisäksi myönnän harkintani mukaan 1 minuutin mittaisia
vastauspuheenvuoroja, mikäli tarvetta debatille ilmenee. Ajankohtaiskeskusteluun vara-
taan aikaa 2 tuntia.

Keskustelu

17.02 Aila Paloniemi kesk (esittelypuheenvuoro): Arvoisa rouva puhemies! YK:n jäsen-
maat sopivat uusista kestävän kehityksen tavoitteista, jotka tulisi toteuttaa vuoteen 2030
mennessä. Kyse on yhdestä ihmiskunnan ja planeettamme kannalta merkittävimmästä ava-
uksesta, jossa Suomikin on mukana. Olen itse kotoisin noin 50 asukkaan  pienestä Nopo-
senahon kylästä Kyyjärveltä. Siksikin on aivan upeaa tässä ympäristössä, eduskunnassa,
päästä puhumaan kerrankin näin suuresta asiasta.

Uutta kestävän kehityksen 17 tavoitteessa on, että ne koskevat kaikkia maailman maita,
ei vain kehittyviä maita, ja niiden toteutumista ollaan seuraamassa tarkasti. Hienoa, että
Suomi oli ensimmäisten YK-jäsenmaiden joukossa kertomassa viime kesänä alustavista
suunnitelmistaan kestävän kehityksen toteuttamiseksi. Suomalainen toimintatapa on otet-
tu kiitoksin vastaan maailmalla. Suomen suunnitelmassa yhdistyvät kansalliset ja kansain-
väliset kestävän kehityksen toimet, ja suunnitelmaa toteutetaan yhdessä, koko yhteiskun-
nan laajuudelta. Kansallinen toimeenpanosuunnitelmamme valmistuu kuluvan vuoden
loppuun mennessä, ja odotukset ovat siis korkealla.

Kestävän kehityksen arvomaailma ja tavoitteet istuvat hyvin suomalaiseen ja pohjois-
maiseen ajatteluun. Ne tukevat sellaista kehitystä ja talouskasvua, jossa nykyhetken tar-
peet tyydytetään ilman, että viedään tulevilta sukupolvilta mahdollisuus samaan. Sen lisäk-
si meidän tulee kaventaa eriarvoisuutta myös oman sukupolvemme sisällä sekä sukupuol-
ten välillä Suomessa ja maailmalla.

Koskaan aikaisemmin ei ihmiskunta ole ollut näin riippuvainen toinen toisistaan ja vä-
henevistä luonnonvaroista. Myös oman toimintamme vaikutukset ulottuvat pitkälle maam-
me rajojen ulkopuolelle, ja kaukaisetkin tapahtumat vaikuttavat meihin. Siksi kansalliseen
 Tarkistettu
4.0



Pöytäkirjan asiakohta PTK 120/2016 vp
toimintasuunnitelmaamme kuuluu myös globaali ulottuvuus. Suomi on sitoutunut autta-
maan kestävän kehityksen tavoitteiden saavuttamista myös muualla maailmassa. Tätä Suo-
mi tekee kehityspolitiikan ja kehitysyhteistyön keinoin.

Meillä on monta syytä sitoutua kestävän kehityksen edistämiseen myös maamme rajo-
jen ulkopuolella. Erityisesti voimakkaana jatkuva väestönkasvu Saharan eteläpuolisessa
Afrikassa ja eräissä Aasian maissa ja jo nyt ennätyssuuret nuoret ikäluokat vaativat kestä-
viä ratkaisuja. Elinkeinojen harjoittamisen turvaaminen, ihmisarvoinen, säällinen työ, su-
kupuolten välinen tasa-arvo sekä yhteiskuntien toimintakyvyn turvaaminen ovat kehitys-
politiikan avainkysymyksiä. Ilmastonmuutos ja planeetan resurssien rajallisuus pakottavat
meitä toimimaan nopeasti.

Toteutuessaan kestävän kehityksen tavoitteet vievät meitä kohti vakaampaa, vauraam-
paa ja tasa-arvoisempaa Suomea ja maailmaa. Tavoitteet eivät kuitenkaan toteudu itses-
tään. Siksi olemme tänään keskustelemassa siitä, miten Suomen eduskunta, kansanedusta-
jat ja puolueet vastaavat kestävän kehityksen haasteeseen. Ihmiskunnan ja luonnon kestä-
vä tulevaisuus on turvattava nyt. Meidän on saatava kestävän kehityksen tavoitteet osaksi
suomalaista politiikkaa, päätöksentekoa ja lainsäädäntöä.

Arvoisa puhemies! Kestävän kehityksen 17 tavoitetta heijastelevat pohjoismaista arvo-
pohjaa. Pohjoismailla on ollut keskeinen rooli niiden aikaansaamisessa, ja siitä sopii olla
ylpeä. Meillä on siis aivan erityinen vastuu siitä, että tavoitteet saavutetaan niin täällä meil-
lä kuin maailmallakin.

Koska kansanedustuslaitoksilla on tärkeä rooli tavoitteiden toteuttamisessa, ne ovat ol-
leet aktiivisesti mukana tässä luomisprosessissa. Esimerkiksi vuonna 2013 Quitossa, Ecua-
dorissa, parlamentaarikot ympäri maailman toivat ajatuksiaan esiin Post 2015 -kehitysta-
voitteista ja tuloksena syntyi Quiton tiedonanto, jossa kannustetaan kaikkia maailman kan-
sanedustuslaitoksia säätämään kestävän kehityksen mukaisia lakeja. Vuonna 2015 maail-
man parlamenttien puhemiehet antoivat tukensa kestävän kehityksen tavoitteille ja ilmai-
sivat tahtonsa toteuttaa niitä aktiivisesti kansallisissa parlamenteissaan. Olemme siis sitou-
tuneet kestävän kehityksen tavoitteiden edistämiseen.

YK:n kestävän kehityksen prosessi on alusta alkaen nojannut siihen, että mukana olisi-
vat kaikki maat, kaikki toimijat talouden ja politiikan päättäjistä yrityksiin ja yksilöihin,
kaupunkeihin, kuntiin ja paikallisyhteisöihin. Sitoumus 2050 -verkkosivusto on yksi erin-
omainen tämän asian omistajuuden lisäämiseen pyrkivä väline. Sivustolta löytyy jo yli 300
suomalaisten toimijoiden ilmoittamaa toimenpidesitoumusta. Suomalaisia vahvuuksia
ovat muun muassa tavoitteet hiilineutraaliudesta ja resurssiviisaasta taloudesta.

Kestävän kehityksen ajattelu opitaan kotona, kouluissa ja lähiyhteisöissä, ja sitä tulisi
päivittää koko elinkaaren ajan. Kansanedustajilla ja eduskunnalla on tässä aivan erityinen
rooli: Kaiken lainsäädännön, erilaisten kansallisten ohjelmien, politiikkalinjausten ja val-
tion budjetin tulisi perustua kestävälle kehitykselle. Tämän lisäksi kansanedustajilla on tär-
keä rooli lisätä äänestäjiensä ja edustamiensa alueiden hallintojen tietoisuutta kestävästä
kehityksestä.

Jotta kestävän kehityksen tavoitteet toteutuisivat, tarvitaan niiden lainsäädännöllistä toi-
meenpanoa kansallisella tasolla sekä kansainvälisten sitoumusten noudattamista. Edus-
kunnan ja hallitusten on huolehdittava siitä, että säädetään tarvittavia uusia lakeja ja muo-
kataan olemassa olevia niin, että ne vastaavat Agenda 2030:n asettamia uusia maailman-
laajuisia tavoitteita.
2



Pöytäkirjan asiakohta PTK 120/2016 vp
Tärkeää on myös puuttua Suomen kestävän kehityksen arvioissa havaittuihin haastei-
siin. Niitä ovat muun muassa ilmastonmuutos ja resurssiemme käyttö, jotka liittyvät oleel-
lisesti kulutus- ja tuotantotapoihimme. Myös julkisten hankintojen kestävyys tai palkkata-
sa-arvo tai naisiin kohdistuva väkivalta ovat esimerkkejä niistä teemoista, jotka vaativat
aktiivisia toimia eduskunnalta.

Kansanedustajat voivat vaatia valiokuntakuulemisia ja edistymisraportteja sekä tuoda
kestävän kehityksen tavoitteita julkiseen tietoisuuteen ja mediaan sekä keskustella aktiivi-
sesti kansalaisyhteiskunnan kanssa kestävän kehityksen edistymisestä ja näin vahvistaa lä-
pinäkyvyyttä kaikilla tasoilla.

Arvoisa puhemies! On siis pidettävä huolta, että valiokunnat käsittelevät toimialaansa
kuuluvia kestävän kehityksen tavoitteita. Valiokunnissa on niiden toimialaa koskevaa eri-
tyistietämystä, ja valiokunta voi keskittyä tarkasti sen alaan kuuluvien kestävän kehityk-
sen tavoitteiden seurantaan yhteistyössä vastaavien ministeriöiden ja virkamiesten kanssa.
Kysyn myös, voisiko esimerkiksi tulevaisuusvaliokunta ottaa päävastuun kestävän kehi-
tyksen tavoitteiden seurannasta yleisellä tasolla.

Tavoitteiden toteutukseen tarvitaan tietenkin resursseja, poliittista tahtoa ja aitoa sitou-
tumista. Vuosittaisissa budjettikeskusteluissa ja budjettien laadinnassa tulee huolehtia sii-
tä, että kestävän kehityksen tavoitteet näkyvät valtion budjetissa, ja niiden pitäisi näkyä
myös kuntatasolla. On tuotava kestävän kehityksen tavoitteet mukaan budjetin valmiste-
luun prosessin alusta saakka.

Arvoisa puhemies! Eduskunnalla on erinomaiset edellytykset toteuttaa kestävää kehi-
tystä kansallisessa politiikassaan. Toisin on köyhissä ja hauraissa maissa, joissa hallinnon
kapasiteetti ja valtion varat ovat monesti erinomaisen vähäiset. Osassa näitäkin maita on
silti tartuttu toimeen. Esimerkiksi Pakistanissa on perustettu kansalliseen parlamenttiin
asiaa seuraava task force.

Kestävän kehityksen Agenda 2030 velvoittaa Suomen kaltaisia maita toimimaan myös
hauraiden ja köyhimpien maiden globaalina kumppanina. Hallituksen kehityspoliittinen
ohjelma antaa hyvät eväät tähän. Painopisteistä mainittakoon naisten ja tyttöjen aseman pa-
rantaminen, kehitysmaiden talouksien ja yhteiskuntien toimintakyvyn vahvistaminen, kes-
tävä luonnonvarapolitiikka, kauppa- ja teknologiayhteistyö sekä yksityisen sektorin osal-
listaminen. Sen lisäksi lähes jokaiseen tavoitteeseen on sisällytetty kansainvälisen kump-
panuuden ulottuvuus. Esimerkeiksi käyvät vaikkapa maiden sosiaalijärjestelmien, vero-
tuksen tai kestävän teollistumisen kehittäminen. Esimerkiksi ruokaturva ei ole enää yhden-
kään maan kansallinen kysymys. Samoin lääkkeiden saatavuutta, kehitysmaiden vientiä tai
jalostusarvon lisäämistä rajoittavat kaupan esteet olisi purettava. Samalla meidän itsemme
tulisi tarkastella kriittisesti esimerkiksi tuotanto- ja hankintaketjujamme tai fossiilisten
polttoaineiden käyttöä.

Suomen kehitysrahoitus vastaa ensi vuonna 0,40 prosentin osuutta suhteessa bruttokan-
santuloon. Se ei ole Suomen kansainvälisten sitoumusten mukaista. Suomen kaikkein köy-
himmille maille suuntautuvan kehitysyhteistyön ja avun ennakoidaan laskevan 0,15 pro-
senttiin bruttokansantulosta. Sekään ei ole linjassa YK:n Agenda 2030:n tavoitteen kans-
sa. Mutta tuo agenda on kuitenkin suuri mahdollisuus: koskaan aikaisemmin ei yhteistyöl-
le ja kumppanuudelle ole luotu vastaavaa maailmanlaajuista kehystä.

Tällä puheenvuorolla avaan keskustelumme ja haastan teidät, hyvät kansanedustajakol-
legat ja hallitus, edistämään aktiivisesti kestävän kehityksen tavoitteita ja niiden toteutusta
kaikilla tasoilla, sekä Suomessa että kansainvälisesti.
3



Pöytäkirjan asiakohta PTK 120/2016 vp
Puhemies Maria Lohela: Seuraavaksi ministeri Mykkänen, 5 minuuttia, olkaa hyvä.

17.13 Ulkomaankauppa- ja kehitysministeri Kai Mykkänen: Arvoisa puhemies! Kii-
tos aloitteen tekijöille keskustelusta, tärkeä aihe.

Tässä puheenvuorossa ajattelin ensin lyhyesti kuvata hallituksen näkökulmasta tätä
Agenda 2030 -toimeenpanoprosessia  ja sen asian merkitystä, sitten  hieman tarkem-
min oman salkkuni asioita, kehitysyhteistyön yhteyttä tähän Agenda 2030 -toimeenpa-
noon, ja vielä kolmanneksi kaupan ja viennin liittymäkohtia kestävän kehityksen ja Agen-
da 2030 -agendan edistämiseen.

Ensinnäkin voi olla helposti kyyninenkin siinä, miten paljon YK:n sovitut tavoitteet
asettavat todellista muutosta siihen, mitä maailmassa näemme. Mutta täytyy sanoa, että sil-
loin, kun asetettiin näitä vuosituhattavoitteita, niistä itse asiassa moni keskeinen lähti kui-
tenkin toteutumaan kiihtyvästi, niin kuin äärimmäisen köyhyyden selvä pieneneminen ja
puhtaan veden saatavuuden lisääntyminen, ja osa siitä varmasti on sitä, että on fokusoitu
maailmanyhteisön toimenpiteitä. Tässä suhteessa täytyy toivoa, että samalla tavalla tapah-
tuu myös Agenda 2030:n osalta.

Uusi näkökulmahan on se, että nyt nämä selkeästi koskevat kaikkia maita. Kehitysmaat
eivät siis ole ikään kuin länsimaailman tavoitteita kohdemaina, vaan jokainen maa omalta
osaltaan keskittyy — ja näin ollen myöskin tämä toimeenpanosuunnitelma Suomen halli-
tuksen osalta, jossa olemme todella edelläkävijämäisesti useimpiin muihin YK:n jäsenval-
tioihin nähden menossa eteenpäin — ennen kaikkea siihen, miten me muutamme Suomea
kestävän kehityksen yhteiskunnaksi.

Tärkeä tarkoitus omasta näkökulmastani on, että luodaan selkeä seurantarakenne niin
vuosittain kuin pidemmälläkin aikavälillä. Muuten helposti jäädään vain tavoitteisiin ja pu-
heisiin. Tältä osin tämä aloite tulevaisuusvaliokunnan roolista koordinoivana on varsin pe-
rusteltu. Myös ministeri Tiilikaisen kanssa siitä lyhyesti keskustelimme. Meillähän on pai-
nopisteenä erityisesti tarkoitus ottaa hiilineutraali yhteiskunta ja resurssiviisas Suomi ja
toisaalta yhdenvertainen, tasa-arvoinen, osaava Suomi, jolloin mennään väistämättä
useamman valiokunnan osaamisalueelle. Tässä suhteessa tulevaisuusvaliokunnan rooli voi
olla hyvinkin luonteva.

Mitä tulee sitten kehitysyhteistyön linkkeihin, niin meidän painopisteemme kehityspo-
liittisessa selonteossa, jota edeltäjäni esitteli keväällä täällä ja jonka eduskunta hyväksyi,
sopivat erittäin hyvin Agenda 2030:een, ja se ei sinänsä tietysti ole sattuma. Meillä ykkös-
prioriteetti on naisten ja tyttöjen asema. Se näkyy siinä, että vaikeassakin taloudellisessa ti-
lanteessa me olemme priorisoineet selkeästi esimerkiksi YK:n järjestelmässä UN Wome-
nia, UNFPAa ja sen tyyppistä toimintaa, joka nimenomaan tukee sellaisia arvoja — tasa-
arvoa, naisten ja tyttöjen koulutusta — jotka valitettavasti eivät tänä päivänä ole itsestään-
selvyyksiä edes siinä määrin kuin YK-järjestelmässä ehkä jaettiin tavoitteena muutama
vuosi sitten laajemmin. Tässä suhteessa on tärkeää, että Pohjoismaat nostavat lippua tässä
asiassa. Myöskin kysyin pohjoismaisilta kollegoiltani kehitysministerien kokouksessa kol-
misen viikkoa takaperin, ovatko muutkin huomanneet, että tässä on ehkä arvoissa tietyn-
laista tilanteen vaikeutumista niin Euroopassa kuin maailmalla, ja kaikki olivat yhtä miel-
tä, että on ja että meidän tulee nyt tässä ryhdistäytyä erityisesti naisten, tyttöjen ja vam-
maisten oikeuksien ja tasa-arvon puolesta puhuvana maaryhmänä. Se on tärkeää.

Toisena painopisteenä meillä on talouksien jaloilleen nostaminen. Tässä suhteessa, kun
meillä on taloudellisesti vaikeassakin tilanteessa mahdollisuus investointimuotoista tukea
4



Pöytäkirjan asiakohta PTK 120/2016 vp
selvästi lisätä, väittäisin — kun kentällä kierrän, esimerkiksi viime viikolla Afrikassa Ke-
niassa ja Tansaniassa — että sillä pystytään merkittäviä määriä tekemään. Nyt esimerkiksi
Finnfundin 130 miljoonan euron pääomalainalla voidaan noin 20 miljoonalle ihmiselle to-
dennäköisesti puhdas päästötön sähkö taata. Se on sentyyppisiin hankkeisiin erittäin hyvä
väline, ja uskon, että esimerkiksi ilmastorahoituksen puolella me voimme — sen lisäksi,
että osallistumme näihin virallisiin, ikään kuin Pariisin sopimuksen mukaisiin, rahastoihin
— tämän investointimuotoisen rahoituksen kautta hyvin merkittävässä määrin panostaa ni-
menomaan energiajärjestelmän muuttamiseen myös kehitysmaissa. Meidän ilmastorahoi-
tuspanos sinänsä kokonaisuutena tulee tätä kautta kasvamaan tällä kaudella.

Kaksi muuta painopistettä ovat sitten demokraattinen ja hyvin toimiva yhteiskunta mu-
kaan lukien veronkantokapasiteetti. Tässä suhteessa on tärkeätä, että jos yhdenkin prosent-
tiyksikön bkt:sta veronkantokyky kasvaisi köyhimmissä maissa, niin se korvaisi kaiken
kansainvälisen kehitysavun. Me olemme kaksinkertaistamassa veronkantokyvyn vahvista-
miseen liittyvän kehitysavun vuoteen 2019 mennessä noin 34 miljoonaan euroon, mikä ei
ole ihan helppoa, mutta me teemme sen ja olemme näitä hankkeita jo identifioineet.

Ja neljäntenä sitten puhdas vesi, energia. Tässä suhteessa, kuten mainitsin, tämä inves-
tointimuotoinen rahoitus on keskeinen. Ja sitten, kun tullaan ratkaisuihin, se, mitä tässä tä-
nään esittelimme hallituksena — Suomen kunnianhimoinen energiastrategia, hiilestä luo-
puminen, fossiilisen öljyn puolittaminen — luo niitä ratkaisuja, joita skaalaamalla voim-
me sitten toteuttaa puhdasta järjestelmää myös Intiassa, Kiinassa, siellä, missä ilmaston-
muutos ratkaistaan.

Mutta tässä taitaa aika tulla täyteen, ja keskustelun kuluessa varmasti jatkamme eri nä-
kökulmista. — Kiitoksia.

Puhemies Maria Lohela: Seuraavaksi ministeri Tiilikainen, 5 minuuttia teillekin.

17.18 Maatalous- ja ympäristöministeri Kimmo Tiilikainen: Arvoisa puhemies! Kii-
toksia aloitteen tekijöille tästä erittäin ajankohtaisesta keskustelumahdollisuudesta.

Suomi esitteli ensimmäisten maiden joukossa viime kesänä heinäkuussa omia suunni-
telmiaan ja toimiaan Agenda 2030:n kansalliseen toimeenpanoon. Itse asiassa sain olla nii-
tä itse esittelemässä YK:n kestävän kehityksen seurantakokouksessa New Yorkissa, ja ku-
ten ministeri Mykkänen totesi, Suomi on tietyllä lailla hyvin edelläkävijänä tässä toimeen-
panossa. Se ei ole sattumaa, sillä meillä esimerkiksi kestävän kehityksen toimikunta on toi-
minut 25 vuotta kohtsillään, eli meillä on aina haluttu yhteiskuntaa kehittää tasapainoisesti
näitten kestävän kehityksen periaatteitten mukaan.

No, nyt Agenda 2030 on uusi ohjelma. Kun Suomi raportoi siitä ja omasta toimeenpa-
notyöstään, saimme itse asiassa runsaasti kiitosta ja huomiota muilta jäsenvaltioilta mutta
myös kansalaisyhteiskunnan edustajilta. Erityisesti arvostettiin tapaamme nostaa esille
myös omia haasteitamme — ei pelkästään kehua, missä olemme hyviä, vaan tunnustaa se,
missä meillä on parannettavaa — ja sitä, että samalla osallistamme tiedeyhteisön ja kansa-
laisyhteiskunnan toimijat osaksi tätä maamme raportointia.

Pitkäjänteisen ja osallistavan toiminnan ansiosta Suomella on itse asiassa tällä hetkellä
erittäin hyvä maine kestävän kehityksen ja Agenda 2030:n edistäjänä maailmanlaajuisesti,
niin EU:ssa kuin YK:ssakin. Suomen toimintatavoista halutaan oppia muualla eri puolilla
Eurooppaa ja maailmaa, ja meillä on myös monia yhteistyöhankkeita tai -malleja käynnis-
sä. Esimerkiksi Kolumbian kanssa meillä on asiantuntijatason kokemustenvaihto ja vertai-
5



Pöytäkirjan asiakohta PTK 120/2016 vp
soppiminen, ja myös Kolumbia oli yksi näitä ensimmäisiä raportööreja, ja tätä hyvää yh-
teistyötä jatkamme myös tulevana vuonna. Maiden valmiuksista toteuttaa globaaleja
Agenda 2030 -toimenpiteitä on laadittu useita kansainvälisiä selvityksiä. Myös Suomessa
tehtiin tänä vuonna arviointi siitä, missä olemme hyviä, mitkä ovat valmiutemme, missä
meillä on parannettavaa. Nimittäin kun kestävää kehitystä pannaan toimeksi, oleellista on
huomata se oma lähtötilanne.

Tutkimuksessa käytettyjen indikaattoreitten mukaan Suomen lähtötaso on kokonaisuu-
tena kansainvälisesti vertaillen varsin hyvä mutta viime vuosina kehitys ei ole ollut riittä-
vää. Meillä on siis parannettavaa. Suomen keskeisiä vahvuuksia kestävän kehityksen toi-
meenpanossa on meille tutulla tavalla korkealaatuinen koulutus ja siihen pohjaava osaami-
nen, yhteiskunnan yleinen vakaus, demokraattiset instituutiot ja hyvä hallinto. Keskeisinä
parantamisen kohteina tässä analyysissa nousivat esimerkiksi ilmastonmuutoksen vastai-
nen kamppailu, luonnonvarojen kulutus sekä talous- ja työllisyyskehitys. Kaikki nämä
ovat myös niitä toimia, mihin nykyinen hallitus tarmokkaasti paneutuu, ja olen iloinen, että
juuri tänään voin pistää rintaani kestävän kehityksen pinssit numerot 7 ja 13 eli puhdas
energia ja ilmastotoimet, koska hallitus on ottanut merkittävän, huiman askeleen näitten
asioitten parantamiseksi Suomessa.

Meillä Suomessa on merkittävä työkalu laajan sitoutumisen ja osallistamisen välineenä
eli kestävän kehityksen yhteiskuntasitoumus, jossa on muokattu näistä 17 maailmanlaajui-
sesta tavoitteesta vielä 8 kiteytystä, jotka antavat Suomelle kansallisen tulkinnan Agenda
2030 -tavoitteista. Tuo yhteiskuntasitoumus on innovatiivinen työkalu, jonka avulla yh-
teiskunnan eri toimijat voivat lähteä toteuttamaan tätä ohjelmaa. Idea on, että mietitään
konkreettinen toimi, mitä esimerkiksi yritys, järjestö, kaupunki tai vaikkapa oppilaitos ha-
luaa tehdä kestävän kehityksen edistämiseksi, ja se asettaa itselleen tavoitteen, toimii, seu-
raa ja raportoi. Näitä tämänkaltaisia sitoumuksen antajia Suomessa on jo 340, ja tämä, hy-
vät ystävät, on erittäin paljon kiinnostusta maailmalla herättänyt työkalu kestävän kehityk-
sen jalkauttamiseksi.

Arvoisa puhemies! Nyt hallitus työskentelee kansallisen kestävän kehityksen toimeen-
panosuunnitelman viimeistelemiseksi. Ministeri Mykkänen näitä tärkeimpiä asioita ja pai-
nopisteitä siinä otti jo esille, mutta kansanedustuslaitoksen työ, eduskunnan rooli tässä kes-
tävän (Puhemies koputtaa) kehityksen seurannassa on erittäin tärkeä. Kestävän kehityksen
tavoitteet jakaantuvat joka ikisen eduskunnan valiokunnan toiminta-alueelle, mutta olisi
hyvä, jos joku eduskunnan valiokunnista ottaisi sen pääseurantavastuun. Nyt kun valtio-
neuvosto ajattelee, (Puhemies koputtaa) että kestävän kehityksen toimeenpano laitetaan
osaksi tulevaisuustyötä, niin näen aivan mahdollisena ja hyvänä tuon, että eduskunnassa
tulevaisuusvaliokunta voisi olla tämä seurantavaliokunta. — Kiitoksia.

Puhemies Maria Lohela: Ja nyt laajennetaan keskustelua.

17.24 Hanna Sarkkinen vas: Arvoisa puhemies! Suomi ja muut teollisuusmaat ovat tot-
tuneet olemaan maailmanyhteisössä avunantajaroolissa. Olemme tottuneet kertomaan
muille, mitä pitää tehdä. Nyt tämä asetelma on murtunut ja pelin säännöt on kirjoitettu uu-
siksi. YK:n uudessa kestävän kehityksen toimintaohjelmassa kaikki maailman maat ovat
kehitysmaita, myös Suomi on kehitysmaa. 17 tavoitetta velvoittavat yhtäläisesti kaikkia
maita ja toimijoita ja tekevät jokaisen maan tilivelvolliseksi sen omalle kansalle ja kansain-
väliselle yhteisölle.
6



Pöytäkirjan asiakohta PTK 120/2016 vp
On äärimmäisen tärkeää, että eduskunta ja koko poliittinen koneisto sitoutuu agendaan
ja toteuttaa sitä kaikessa politiikassa, niin sisä- kuin ulkopolitiikassakin, niin talous- kuin
ympäristöpolitiikassakin, ja tämä vaatii niin ajattelu- kuin toimintatapojenkin muutosta.
Agendan on oltava mukana kaikessa lainsäädännössä ja valtion budjetoinnissa. Jo hallituk-
sen lakiesityksissä tulisi arvioida kestävän kehityksen vaikutuksia, ja valtion talousarvio-
esitystä pitäisi rakentaa ja arvioida agendan tavoitteiden kannalta.

Ministeri on esittänyt, että seurantavastuu agendasta annettaisiin tulevaisuusvaliokun-
nalle. Ajatus on hyvä, mutta jokaisen valiokunnan on otettava vastuu agendan toteuttami-
sesta omassa toiminnassaan ja omalla sektorillaan. Erityisen tärkeää on, että valtion bud-
jetista vastaava valtiovarainvaliokunta tuntee agendan ja sitoutuu siihen. Tärkeää on myös
tuoda agendan toimeenpanoseuranta säännöllisesti eduskunnan suureen saliin, ja on hyvä
idea seurata asiaa hallituksen vuosikertomuksen yhteydessä, mutta se ei riitä. Tarvitaan
myös vähintään kerran hallituskaudessa käytävä selontekokeskustelu.

Arvoisa puhemies! Suomi on tehnyt hyvää työtä, mutta meillä on myös haasteita. Halli-
tuksen talouspolitiikka lisää tuloeroja, ja se on selvästi agendan kohdan 10 vastaista. Hal-
litus on tehnyt valtavia leikkauksia kehitysyhteistyömäärärahoihin, ja se on agendan vas-
taista myös. Suomen ehkä isoin haaste on ympäristöpuolella. (Puhemies koputtaa) Tänään
on julkaistu ilmasto- ja energiastrategia, ja nyt pitää arvioida, vastaako se tähän suureen
haasteeseen.

Puhemies Maria Lohela: Muistutan edustajia siitä, että nyt käydään keskustelua 2 minuu-
tin puheenvuoroilla ja puheenvuorot voi varata P-painikkeella.

17.26 Saara-Sofia Sirén kok: Arvoisa puhemies! On erittäin tärkeää, että käymme tämän
ajankohtaiskeskustelun ja nimenomaan täällä eduskunnan suuressa salissa ja vielä siitä nä-
kökulmasta, millä tavalla voidaan vahvistaa eduskunnan roolia tässä yhteisessä kestävän
kehityksen edistämisen agendassa.

Suomi on tosiaan kaikkiaan menestynyt aivan hyvin kansainvälisissä kestävän kehityk-
sen vertailuissa, ja esimerkiksi tämä yhteiskuntasitoumus on ollut prosessi, jota on kiitelty.
Mutta viime vuosina me emme ole oikein loistaneet näissä vertailuissa. Meidän kehityk-
semme on hiipunut ja sijoituksemme laskenut. Meillä on kuitenkin hyvät mahdollisuudet
olla edelleen edelläkävijä ja toimia nykyistä paremmin, mutta se edellyttää nimenomaan si-
tä, että parannamme juoksua kestävän kehityksen edistämisessä.

Tarvitaankin siis kunnianhimoinen toimenpideohjelma, jolla voidaan varmistaa, että
kestävän kehityksen tavoitteet ja niiden edistäminen näkyvät ihan kaikessa päätöksenteos-
sa ja kaikessa politiikassa, mitä me teemme. Hallituksella on toimeenpanossa tietenkin
päävastuu, mutta ei hallitus yksin tätä kokonaisuutta pysty hoitamaan eikä voi hoitaa, vaan
tarvitaan laaja yhteistyö: kansalaisyhteiskunta, järjestöt, yksityiset yritykset, korkea-
koulut, tiedeyhteisö ja niin edelleen, kunnat, jatkossa myös maakunnat — näillä kaikilla on
hyvin keskeinen rooli. Läpileikkaavuus ja universaalius todellakin tarkoittavat, että näitä
tavoitteita tavoitellessamme meidän kaikkien täytyy olla mukana.

Nyt on hyviä ehdotuksia siitä, miten eduskunnan työtä voidaan tässä kokonaisuudessa
vahvistaa, mutta pidän todella tärkeänä tätä selontekoa tällä kaudella ja siitä käytävää kes-
kustelua tässä salissa samoin kuin ajatusta siitä, että kestävän kehityksen tavoitteet (Puhe-
mies koputtaa) näkyvät myös meidän budjettiprosessissamme.
7



Pöytäkirjan asiakohta PTK 120/2016 vp
17.28 Susanna Huovinen sd: Arvoisa rouva puhemies! Aivan aluksi haluan kiittää puhe-
miehistöä ja myöskin puhemiesneuvostoa siitä, että voimme käydä tänään tämän tärkeän
keskustelun.

Maailma ympärillämme tuntuu olevan melkoisessa myllerryksessä: sodat, konfliktit ja
kriisit eivät ole minnekään kadonneet. Mutta tämmöisessä tilanteessa on mielestäni todella
tärkeää muistaa myös se, että paljon on myös saavutettu, aivan kuten täällä mainittiin esi-
merkiksi YK:n vuosituhattavoitteista: monet ovat muuttuneet todeksi. Ei se ole tapahtunut
itsestään vaan on vaatinut paljon työtä. Samoin Pariisin ilmastokokous on myönteinen
merkki — toivottavasti siihen kaikki sitoutuvat jatkossakin. 

Meidän täytyy edelleen kyetä sitoutumaan näihin tärkeisiin tavoitteisiin. Haasteita ni-
mittäin riittää: väestönkasvu, sen aiheuttamat erilaiset haasteet, ilmastonmuutos, luonnon
monimuotoisuuden väheneminen. Mutta aivan yhtä lailla myöskin eriarvoisuuden kasvu
eri puolilla maailmaa on huolestuttava ilmiö, joka antaa valitettavasti myös ikävää pohjaa
erilaisille väkivaltaisuuksille ja konflikteille, ja tätä tavoitetta, eriarvoisuuden kasvun kit-
kemistä, me emme voi jättää huomiotta myöskään täällä eduskunnassa. Ja nämä kaikki
ovat siis mukana näissä YK:n kestävän kehityksen tavoitteissa.

Täällä on jo mainittu Suomen malli. Siitä on tullut kiitosta. Erityisesti haluan mainita
sen, että ainakin kehityspoliittisessa toimikunnassa meille mainittiin, että kiitosta oli tullut
myös siitä, että järjestöt olivat vahvasti mukana. Se ei ole aina ihan itsestäänselvää monis-
sa maissa, ja toivoisinkin, että myös me eduskunnassa pidämme huolta siitä, että kun
käymme näitä tulevia keskusteluja, niin otamme kansalaisyhteiskunnan vahvasti mukaan
tähän keskusteluumme ja työhömme. Ja toivon todella, että eduskunnan kaikki valiokun-
nat kantavat tässä asiassa vastuunsa, ja kannatan myös sitä, että hallitus tuo tästä toimen-
pideohjelmasta selonteon, jotta pääsemme myöskin valiokunnissa käymään tähän asiaan
tarkemmin kiinni.

17.30 Martti Mölsä ps: Arvoisa rouva puhemies! Hallitus pitää tärkeänä, että kestävän
kehityksen tavoitteiden eteneminen olisi mahdollisimman selkeästi nähtävissä ja arvioita-
vissa. Tämän varmistamiseksi on suunniteltu kestävää kehitystä käsittelevän osuuden li-
säämistä hallituksen vuosikertomukseen. Näin eduskunnalle tarjoutuisi vuosittain mahdol-
lisuus kokonaisvaltaiseen keskusteluun kestävästä kehityksestä. Lisäksi eduskunnan ja
kansanedustajien tulee nostaa kestävän kehityksen kysymyksiä julkiseen keskusteluun
sekä tehdä konkreettisesti kestävän kehityksen toimenpidesitoumus edistääkseen kestävän
kehityksen toteutumista. Näihin talkoisiin pitää kaikkien ottaa osaa. Näin ei vain valitetta-
vasti ole.

Arvoisa puhemies! Suomalainen metsätalous on vaakalaudalla Brysselissä. EU:n ko-
missio on antanut asetusehdotuksen muun muassa metsätaloussektorin sisältymisestä
EU:n energia- ja ilmastopakettiin 2030. Komission esitys tulee vaikuttamaan oleellisesti
Suomen metsäbiotalouteen. Esitystä voidaan tulkita niin, että Suomen metsät olisivat hii-
lidioksidipäästöjen lähde. Vain seitsemän europarlamentaarikkoa antaa varauksettoman
tukensa Suomen biotalousstrategialle. Mitä tekevät loput kuusi? Eivät varmaan oikein it-
sekään tiedä, mitä mieltä ovat, ja tekevät näin vahinkoa Suomelle. Heidänkin pitäisi mie-
lestäni olla mukana isänmaansa kestävän kehityksen edistäjinä. Arvoisa ministeri, kutsum-
meko heidät kotimaahan puhutteluun? Toki itsehän me heidät olemme sinne äänestäneet,
että... (Vasemmalta: Aivan! — Naurua)
8



Pöytäkirjan asiakohta PTK 120/2016 vp
17.32 Jani Toivola vihr: Arvoisa rouva puhemies! Haluaisin omassa puheenvuorossani
lyhyesti tarkastella tätä aihetta 16-vuotiaan amerikkalaisen nuoren miehen silmin. Mitä se
silloin tarkoittaa, kun me puhumme kestävän kehityksen agendasta 2030, suuresta histo-
riallisesta käännekohdasta, kohdasta, jossa meidän on pakko muuttaa laivan suuntaa, jotta
maailmalla globaalisti elinolon mahdollisuudet ovat olemassa myöskin tulevaisuudessa?

Ehkä moni tässäkin salissa on kuullut amerikkalaisesta nuoresta miehestä nimeltään Xi-
uhtezcatl Martinez. Hän on 16-vuotias amerikkalainen nuori, joka on haastanut USA:n val-
tion oikeuteen kyvyttömyydestä torjua ilmastonmuutosta. Hurjaa tässä asetelmassa on se,
että hän 19 muun nuoren kanssa nosti tämän haasteen ja sai saman tien peräänsä USA:n
valtion sekä isoimmat öljy-yhtiöt, jotka pyrkivät estämään tämän haasteoikeuden. Tästä
käytiin taistelu, ja lopulta nämä nuoret voittivat tämän tilanteen, tämän tapauksen, ja nyt he
ovat edenneet seuraavaan historialliseen vaiheeseen elikkä heille myönnettiin tämä haas-
teoikeus. Mutta jo pelkästään tämä asetelma, missä 19 alle 18-vuotiasta nuorta saa perään-
sä USA:n valtion ja isot öljy-yhtiöt, kertoo aika paljon siitä valta-asetelmasta, siitä taiste-
lusta ja globaalista kuvasta, missä me tällä hetkellä olemme. Kun Martinezilta kysyttiin,
mikä häntä ajaa, miksi hän tätä asiaa tekee, niin hän sanoi, että hän on 16-vuotias nuori poi-
ka ja toki paljon mieluummin skeittaisi kavereiden kanssa ja viettäisi rentoa aikaa mutta
hänen näkökulmastaan aikuiset ihmiset eivät ole kyenneet ottamaan vastuuta hänen tule-
vaisuudestaan ja häntä aidosti pelottaa se, minkälaiseen maailmaan hän kasvaa aikuiseksi,
ja hän näkee, että toiminnan aika on nyt, ja jos ei kukaan muu toimi, heidän nuorina on toi-
mittava.

Minä näkisin, että tämä on aika iso haaste myöskin meille tässä salissa ja toivottavasti
taas painottaa sitä, miten tärkeästä historiallisesta käännekohdasta me puhumme ja siitä,
että meitä kaikkia tarvitaan tähän, ja miten tärkeätä se on silloin, että me tietysti eduskun-
tana tarkastelemme tätä sekä kotimaan näkökulmasta että globaalista näkökulmasta kehi-
tysyhteistyössä, mutta myöskin se sitoo meitä. (Puhemies koputtaa) Silloin minä ehkä itse
toivoisin, että olisin vielä tässä keskustelussa nähnyt myöskin hallitusta laajemmin paikal-
la. Se ikään kuin (Puhemies: Aika on täynnä!) käynnistäisi sitä laivaa jo heti siihen suun-
taan, että tämä on yhteinen asia.

17.35 Anders Adlercreutz r: Värderade talman! Pariisin ilmastosopimus velvoittaa, ku-
ten kaikki tiedämme, ja nyt Trumpin voiton jälkeen vielä enemmän kuin aikaisemmin. Va-
litettavan usein niukka näkemys omasta hyödystä ajaa yhteisvastuun yli. Tämä on kautta
aikain ollut populististen liikkeiden elinvoiman lähde, ajatus siitä, että on olemassa oma etu
ja sitten se muu maailma, josta ei niin tarvitse välittää. No, me tiedämme kaikki, että näin ei
ole. Yksikään valtio ei pysty rajoittamaan kantaansa koskemaan pelkästään omien rajojen
sisäpuolista maailmaa. Jos niin erehtyy tekemään, niin ampuu omaan nilkkaansa. Omassa
taloudessamme ne harvat teollisuuden ilonlähteet ovat juuri lähteneet niistä teollisuudena-
loista, jotka näkevät yhteisen edun, puhtaan ympäristön merkityksen toimintansa avaime-
na. — Tähän pystyy varmaan edustaja Strand sanomaan jotain lisää. 

Mutta takaisin Pariisiin ja Marrakechiin. Mekin voimme näiltä osin toimia paremmin.
Viime vuoteen asti Suomi oli ilmastorahoituksen mallimaa. Me sovelsimme innovatiivista
ajatusta siitä, että päästökauppatulojen tulisi kohdentua ei päästölähteelle vaan päästöjen
haittojen ehkäisemiseen ja korjaamiseen. Sehän kuulostaa itsestäänselvältä, eikö vain? No,
eipä enää. Tiedostan, että maailma ei ole mustavalkoinen. Siitä huolimatta tämän periaat-
teen unohtaminen on iso vahinko. Siksi on ollut ilo huomata, että hallituksen sisällä tämä
9



Pöytäkirjan asiakohta PTK 120/2016 vp
on huomattu. Vähimmäisvaatimus on se, minkä ministeri Rehn tässä muutama viikko sit-
ten nosti esille ja minkä toivottavasti vielä muistaa, että nämä tulot tulisi ohjata päästöjä vä-
hentäviin investointeihin. Mikä tämän asian laita on tällä hetkellä? Toivottavasti tämä epä-
loogisuus pian korjaantuu.

Mutta takaisin isoon kuvaan. 100 miljardia ilmastorahoitusta vuositasolla — onhan se
iso raha, mutta asetetaanpa se hieman perspektiiviin. Fossiilisia polttoaineita tuetaan 500
miljardilla globaalisti vuositasolla, 20 prosenttia tästä on ilmastorahoituksen osuus. Eihän
se tunnu paljolta. Se koostuu kuitenkin monista pienistä puroista, jotka pitäisi kerätä ka-
saan, ja meilläkin niitä syntipukkeja löytyy, etenkin ehkä turvetuotannon puolella. Mikäli
olemme tosissamme ilmastotavoitteissamme, (Puhemies koputtaa) niin turvetuotantoa ei
tulisi verovaroin tukea, niin kuin nyt teemme. Kysynkin ministeriltä: miten aiotte varmis-
tua siitä, että saamme nostettua paitsi kokonaisrahoitusta myös ilmastosopeutukseen (Pu-
hemies: Aika on täynnä!) tähtäävien toimien rahoitusosuutta, ja onko meidän kotimainen
ilmastotyömme kestävällä pohjalla?

17.37 Lenita Toivakka kok: Arvoisa rouva puhemies! Haluan myös kiittää eduskuntaa
sekä myös aloitteen allekirjoittajia siitä, että saamme käydä tämän arvokkaan keskustelun
kestävästä kehityksestä ja Agenda 2030:n toimeenpanosta. Suomen hallitus on tässä todel-
lakin etukenossa lähtenyt hyvin rivakasti liikkeelle. Pääministerivetoisesti meillä viedään
tätä työtä eteenpäin, ja nyt on minunkin mielestäni tärkeää, että ministeriöiden kesken teh-
dään laajaa yhteistyötä ja kaikki ministeriöt sitoutuvat tähän, koska nämä tavoitteet ovat
äärettömän kunnianhimoiset ja haastavat. Ne ovat haastavat Suomellekin, meillä on oma
häpeäpilkkumme, naisiin kohdistuva väkivalta, joka myöskin on asia, jota täytyy näiden
tavoitteiden myötä korjata. Huomenna vietämme oranssia päivää muistutuksena siitä, että
tässä työtä riittää.

Mutta sitten Suomella on paljon annettavaa maailmalle, kehittyville maille ja kehitys-
maille siinä, miten he voivat saavuttaa näitä tavoitteita. Ja koska tavoitteet ovat hyvin kun-
nianhimoiset, niin olen ymmärtänyt, että myös YK on pitänyt tärkeänä, että yksityinen sek-
tori ja yritykset saadaan mukaan. Tätä ei pystytä rahoittamaan vain julkisella rahoituksella
eikä sellaisella hyvällä ajattelulla ja hyvillä tavoitteilla, vaan nyt todella tarvitaan lupaus-
ten päälle tekoja, ja osa näistä teoista maksaa paljon. Kysyisinkin ministeri Mykkäseltä,
miten tällä investointimuotoisella rahoituksella pystytään parantamaan, ehkäisemään ja hi-
dastamaan ilmastonmuutosta tehokkaasti. Näettekö, että siinä on todellisia mahdollisuuk-
sia esimerkiksi Afrikassa, missä on todella vakava tilanne? Toinen on naisten oikeudet,
naisten voimaannuttaminen, ja kuten sanoitte, tällä hetkellä tämä asia ei ole kovin myötä-
tuulessa maailmalla. Kun seuraamme jo Yhdysvaltojen tulevan presidentin puhetta, niin
huolestuttaa esimerkiksi UNFPAn rahoitus: mitä sille tulee tapahtumaan, ja voimmeko me
samanmielisten maiden kesken tehdä enemmän ja nostaa tätä asiaa enemmän esille? Toi-
vonkin, että kahdenkeskisissä ministeritapaamisissa pidätte näitä kestävän kehityksen ta-
voitteita aina maailmalla liikkuessanne esillä.

17.39 Sari Essayah kd: Arvoisa rouva puhemies! Kestävän kehityksen agendaan liittyvä
ajankohtaiskeskustelu sattuu mainiosti samalle päivälle kuin hallitus antaa ilmasto- ja
energiastrategian. Nämä tavoitteet kestävässä kehityksessä ovat totta kai universaaleja, ja
ne vaativat myöskin sitten globaalia vastuunkantoa niitten toteuttamiseksi, mutta yhtä lail-
la myös lokaalisti, paikallisesti, jokaisen maan on kannettava vastuuta sitten omalta osal-
10



Pöytäkirjan asiakohta PTK 120/2016 vp
tansa eri tavoitteitten täyttymisestä. Tämä ei tule pelkästään sillä kuntoon, että valtiot, hal-
litukset, julkiset toimijat sitoutuvat edistämään. Me tarvitsemme yhtä lailla yrityksiä ja jär-
jestöjä myöskin mukaan kestävän kehityksen agendan tavoitteitten saavuttamiseen.

Viikonloppuna huolestuneena luin Savon Sanomista erään hallituspuolueen eduskunta-
ryhmän puheenjohtajan näkemyksiä siitä, kuinka kehitysapu tulisi kokonaan lopettaa, ja
ajattelin, että toivottavasti tämä oli sitten enempi tällaista niin sanottua yksityistä ajattelua.
Meillä tälläkin hetkellä on ongelmia siinä, millä tavalla esimerkiksi kansalaisjärjestöt, jot-
ka tekevät äärimmäisen tärkeää työtä tuolla monissa erilaisissa kehityskohteissa, ovat näis-
tä kehitysapuleikkauksista voineet selviytyä. Erityisesti monet suomalaiset kehitysapujär-
jestöt — ja monilla niillä vielä aatteellinen, monilla myöskin kristillinen tausta — ovat aut-
taneet naisia ja lapsia ja ovat tehneet työtä kaikkein köyhimpien parissa. Ja jos nyt ajatel-
laan, että Suomessa tällainen ajattelu yleistyy, että kehitysapua ei tarvita, niin millä ihmeel-
lä me voimme auttaa ihmisiä paikallisesti, jos lähdetään siitä, että ei haluta kantaa sitä vas-
tuuta, mikä meille kuuluu? Olisinkin halunnut kuulla ministereitten näkemyksiä siitä, onko
kehitysapuleikkauksia edelleen tulossa ja aikooko hallitus lähteä tälle linjalle ja millä ta-
valla erityisesti kansalaisjärjestöjen kehitysaputuki säilyy tulevaisuudessa.

17.41 Mirja Vehkaperä kesk: Arvoisa rouva puhemies! Kestävän kehityksen edistämi-
sen eteen minun, meidän ja koko maapallon väestön tulee ja pitää tehdä enemmän töitä. Se
ei ole yksittäinen sarake. Täällä mietitään, missä valiokunnassa asioita käsitellään, mutta
sen pitäisi olla meidän kaikkien ihmisten jokapäiväisessä elämässä mukana, miten voim-
me edistää toimillamme, teoillamme, käyttäytymisellämme sitä, että kestävä kehitys edis-
tyy eteenpäin.

Ulottuvuuksina pitää olla taloudellisuus, ekologisuus ja sosiaalisuus. Minua YK:n kes-
tävän kehityksen tavoitteista puhuttelevat tällä hetkellä erityisen paljon puhdas vesi, ruoka
ja energia, ja kun puhutaan näistä kolmesta elementistä, niin miten esimerkiksi ruokaa tuo-
tetaan kestävällä tavalla maapallolla? Miten ruuan saatavuus turvataan alueilla, joilla tällä
hetkellä ei pystytä tuottamaan ruokaa ja on nälänhätää? Mutta toisaalta toisella puolella
maapalloa on yltäkylläisyyttä ja ruokaa laitetaan jätteeksi. Miten kiertotaloutta voidaan
esimerkiksi ruuan suhteen parantaa?

Uunituore hallituksen energia- ja ilmastostrategia antaa meille hyvät eväät siihen, että
uusiutuvia energiamuotoja halutaan ja pystytään Suomessa edistämään. Nämä maailman-
laajuiset ilmastosopimukset pakottavat meitä nyt kansallisiin toimiin toden teolla, ja se on
hyvä asia. Esimerkiksi liikenteen vaihtoehtoiset polttoaineet voivat olla tulevaisuudessa
meidän vientituote. Meillä on osaamista ja toivottavasti myöskin käyttöä tulevina vuosina
sähköautojen ja kaasu- ja biopohjaisten polttoaineiden kohdalla, niin että Suomen ilmasto
puhdistuu mutta myöskin voitaisiin viedä, esimerkiksi Marokkoon. Marrakechissa, jossa
juuri vierailimme ilmastokokouksessa, kyllä ilmanlaatu oli valtavan huono. Siellä jos mis-
sä tällaisista kestävän kehityksen (Puhemies koputtaa) ilmastoteoista olisi hyötyä.

17.44 Tytti Tuppurainen sd: Arvoisa puhemies! Pari viime vuosikymmentä on ollut kes-
tävän kehityksen kannalta monessa suhteessa hyvää, voi sanoa jopa rohkaisevaa aikaa.
Globalisaatio on kaventanut maiden välisiä tuloeroja ja nostanut ennätysmäisen suuren ih-
misjoukon köyhyydestä. YK:n jäsenmaiden sitoutuminen vuosituhattavoitteisiin on tuotta-
nut tuloksia, joita harva uskalsi ottaa tosissaan. Mutta ympäristöuhat, erityisesti eliölajien
11



Pöytäkirjan asiakohta PTK 120/2016 vp
sukupuutto ja ilmastonmuutos, ovat kasvaneet. Mutta toisaalta samalla on kasvanut tietoi-
suus siitä, että asialle on tehtävissä jotain.

Tänä päivänä kaikki saavutukset ovat vaarassa. Maailmankaupan kasvun tilalle on tu-
lossa kauppasotien uhka. Globaalin kestävän kehityksen johtajuus on kateissa. Ja myös
Suomi on irtautumassa yhteisen vastuun kantamisesta.

Arvoisa puhemies! Suomen hallituksen on kannustettava Euroopan unionia johtajuu-
teen kestävän kehityksen tiellä, ja Suomen on itse oltava aloitteellinen. Suomen on varmis-
tettava, että yhteiskuntapolitiikkaa ja varsinkin talouspoliittisia ratkaisuja tehdään kestä-
vän kehityksen periaatteiden mukaisesti. Kehitysyhteistyömäärärahojen nostamisesta on
tehtävä selkeä suunnitelma ja pitävä aikataulu niiden kansantulo-osuuden nostamisesta 0,7
prosenttiin. Tästä on 0,2 prosenttiyksikköä ohjattava kaikkein köyhimmille maille. Suo-
men on sitouduttava siihen, että täytämme osuutemme kansainvälisestä ilmastorahoituk-
sesta. Eriarvoisuutta niin Suomen sisällä kuin maiden välillä on vähennettävä laittamalla
veroparatiisit kuriin. Naisten ja tyttöjen oikeuksia on pidettävä etusijalla Suomen kehitys-
poliittisessa selonteossa. On, puhemies, syytä huomioida, että tyttöjen kokema syrjintä jää
usein näkymättömiin.

Tämä valtioneuvoston kanslian Avain 2030 -raportti on tilattu pohjustamaan kansalli-
sen toimeenpanosuunnitelman tekemistä, ja se kiinnittää huomiota siihen, että Suomi suo-
riutuu huonosti ihmisarvoisen työn ja talouskasvun — tavoite 8 — ja ilmastotekojen — ta-
voite 13 — kohdalla. Agenda 2030 -tavoitteet koskevat kuitenkin meitä kaikkia. Tehkääm-
me parhaamme!

17.46 Veera Ruoho ps: Arvoisa puhemies! Haluaisin ensin itsekin kiittää Aila Palonie-
meä erinomaisesta keskustelualoitteesta, ja mitä olen kuunnellut tässä edustajien puheen-
vuoroja, niin kaikissa se sama asia tiivistyy, mitä itse olen  jo huomannut muissakin yh-
teyksissä, että jos on tietynlainen poliisi-paperi tehty, niin valitettavasti se toimeenpano on
sitten haastavampaa ja voi jäädä hyvinkin tehottomaksi. Otan esimerkiksi tämän Suomen
kansallisen 1325-toimeenpano-ohjelman, jonka raportissa todettiin, että päätöslauselman
toimeenpano on ollut osittain tehotonta niin kansallisella kuin kansainvälisellä tasolla.
Sama on nytten tämän Agenda 2030:n osalta. Korostan ja vaadin sitä, että tosiaankin sii-
hen implementointiin sitten panostetaan, ja tämä kestävän kehityksen toimikunta, jonka
tarkoitus on seurata ja arvioida sitä, tulee olemaan siinä tärkeässä osassa.

Näihin ilmastonmuutosasioihin liittyen: Nehän olivat Pariisin ilmastokokouksen hyvin
kunnianhimoisia tavoitteita tosiaankin. Meidän Suomen osalta, missä on pitkät välimatkat
— ja kuljetusala tulee tietysti silloin näkyvään rooliin — tosiaankin näitten kehittyneiden
biopolttoaineiden ja niitten käytön lisääminen olisi varmaan aika tärkeätä. Sen takia kysyn-
kin vielä ministeriltä, miten varmistetaan tosiaan se, että yritykset ja yksityinen sektori ovat
mukana luomassa kestävää kehitystä.

17.48 Touko Aalto vihr: Arvoisa rouva puhemies! Agenda 2030 sitoo kaikkia maita,
myös Suomea. Meidän on tehtävä työtä sen eteen, että tavoitteet esimerkiksi kestävästä ta-
louskasvusta ja työntekijöiden oikeudenmukaisesta kohtelusta saavutetaan. Sen takia on
tärkeää, että Suomi varmistaa riittävät resurssit tavoitteiden saavuttamiseksi.

Suomen tulisi vuoteen 2030 saakka sitoutua arvioimaan tavoitteiden toteutumista osana
valtion budjettia. Meidän on pystyttävä käymään läpi jokainen vuoden budjetti niin, että
katsomme sitä Agenda 2030 -lasien läpi: onko valtion budjetti linjassa sen tavoitteen kans-
12



Pöytäkirjan asiakohta PTK 120/2016 vp
sa, että myös Suomessa poistetaan köyhyyttä tai että eriarvoisuutta pyritään vähentämään
maan sisällä?

Kehitysyhteistyömäärärahojen leikkaaminen ei ole ainakaan linjassa Agenda 2030:n
kanssa. Suomen tulisi nostaa osuutensa 0,7 prosenttiin bruttokansantulosta ja seurata kaik-
kein köyhimmille maille menevää osuutta kehitysyhteistyövaroista. Meidän on myös vaa-
dittava avoimuutta ja yritysvastuuta, kun solmimme uusia yksityisen sektorin kumppa-
nuuksia.

Kysyn arvoisilta ministereiltä: miten Agenda 2030 -kansalliset tavoitteet näkyvät bud-
jettiprosessissa, ja miten budjetti vastaa näitä tavoitteita?

Toinen kysymys: miten globaalit tavoitteet rahoitetaan massiivisten kehitysyhteistyö-
määrärahojen leikkausten jälkeen?

17.49 Kari Uotila vas: Arvoisa rouva puhemies! Tehokas ja oikeudenmukainen verotus
on kestävän kehityksen edellytys. Verovälttely, aggressiivinen verosuunnittelu ja suora-
nainen veronkierto murentavat pohjaa hyvinvoinnilta ja kestävältä kehitykseltä kaikkialla
maailmassa. Veroparatiiseilla on tässä keskeinen rooli. Suurin osa veromenetyksistä ja ve-
roparatiiseihin häviävistä rahoista liittyy monikansallisten  yritysten verovälttelyyn  tai
aggressiiviseen verosuunnitteluun. Myös korruptio, rahanpesu ja muu rikollinen toiminta
aiheuttavat menetyksiä.

Valtaosa maailmankaupasta, jopa 70 prosenttia, käydään monikansallisten yritysten si-
sällä. Yhdellä suuryrityksellä voi olla satoja tytäryhtiöitä eri maissa, siksi mahdollisuudet
konsernin sisäisessä kaupassa käytetyn siirtohinnoittelun, alikapitalisoinnin ja muiden ra-
hoitusjärjestelyjen väärinkäyttöön ovat suuria.

Kehitysmaille veroparatiisitalous on köyhyysloukku. Globaalista etelästä pakenee vuo-
sittain verotonta pääomaa rikkaisiin maihin ja veroparatiisien salaisuuslakien taakse yli
800 miljardia euroa. Summa vastaa 8—9-kertaisesti kehitysavun kokonaismäärää. Jos tä-
hän pystyttäisiin puuttumaan, edellytykset kitkeä köyhyyttä ja eriarvoisuutta ja varautua il-
mastonmuutokseen olisivat aivan toisenlaisia.

Myös EU-alueelta häviää harmaan talouden ja kansainvälisen verovälttelyn takia enem-
män rahaa kuin mitä on EU-maiden yhteenlaskettu terveysbudjetti. Finnwatchin tuoreen
tutkimuksen mukaan Suomikin menettää vuodessa 400—1 400 miljoonaa euroa yritysten
aggressiivisen verosuunnittelun vuoksi.

Arvoisa puhemies! Ratkaisuja ongelmaan on, mikäli tahtoa löytyy. Yleisistä pelisään-
nöistä tulisi sopia moninkeskeisesti YK:n piirissä. EU-tasolla on tapahtunut edistystä, mut-
ta valitettavasti liian usein on päädytty laihoihin kompromisseihin. Suomessa ei ole löyty-
nyt halua säätää kansallisesti EU:n minimiä tiukemmista säännöistä liittyen esimerkiksi
monikansallisten yritysten maakohtaiseen raportointiin sekä omistaja-, edunsaajatietojen
julkisuuteen.

17.52 Aila Paloniemi kesk: Arvoisa rouva puhemies! Tuossa varsinaisessa puheenvuo-
rossani jo viittasin siihen, että YK:n kestävän kehityksen tavoitteet heijastelevat pohjois-
maista arvopohjaa. Haluaisin muutaman sanan tästä sanoa vielä.

Kansalliset suunnitelmat ovat tietenkin keskeinen osa toimeenpanoa, mutta itse asiassa
monella osa-alueella suunnitelma voisi olla yhteispohjoismainen. Tästä on keskusteltu
Kööpenhaminassa Pohjoismaiden neuvoston istunnossa muutama viikko sitten. Sellaisia
osa-alueita, jotka siellä nousivat erityisesti esiin, olivat naisten oikeudet, bio- ja kiertota-
13



Pöytäkirjan asiakohta PTK 120/2016 vp
lous sekä ruuantuotanto. Pääministeri Sipilä puhui pohjoismaiden yhteisistä biopolttoaine-
tavoitteista ja Ruotsin pääministeri Löfven fossiilittomasta pohjoismaisesta liikennealu-
eesta. Nämä ovat mielenkiintoisia avauksia.

Vielä kysyisin — koska rahoitus on tässä kuitenkin se olennainen asia myös, jos me ha-
luamme päästä eteenpäin: Tanskan hallitus aikoo perustaa rahaston, jonka avulla yhdiste-
tään yksityisiä ja julkisia pääomia YK:n kestävän kehityksen tavoitteiden saavuttamiseksi.
Voisiko tämä rahasto olla yhteispohjoismainen? Pohjoismaat voisivat tässä näyttää esi-
merkkiä nimenomaan siinä, että me voimme kehittää tämmöisiä luovia uusia rahoitusmal-
leja.

Puhemies Maria Lohela: Otetaan ennen ministereitä vielä edustaja Biaudet.

17.53 Eva Biaudet r: Arvoisa puhemies! Tuli yllätyksenä, mutta kiitoksia siitä. — Agen-
da 2030:ssä minun suosikkitavoitteeni ovat numero 5 ja numero 17. Ajattelen, että kaiken
perustana on tämä 17, jossa sitoudutaan kansainväliseen yhteistoimintaan, siihen, että yl-
läpidetään yhteistä oikeusperustaa, edistetään yhdessä YK:n toimintaa ja niin edelleen ja
järjestöjä, jotka edistävät ihmisoikeuksia ja demokratiaa.

Numero 5 taas on sitten tasa-arvo, siitä on tänään jo jonkin verran puhuttu. Mielenkiin-
toista on ajatella, että itse asiassa 10-vuotiaisiin tyttöihin, tyttöjen koulunkäyntiin ja heidän
seksuaaliterveyteensä panostaminen voi merkitä suuria suuria muutoksia kaikkein köy-
himmissä maissa. Me tiedämme myöskin, että naiselle vaarallisimmat paikat ovat kotona.
Kaikkein köyhimmissä maissa nuoret tytöt kuolevat synnytykseen, kun he todella lapsina
jo saavat ensimmäiset lapsensa.

Sitten meillä Suomessa ja ehkä myös muuallakin itse asiassa naisiin kohdistuva väkival-
ta on todella arjen uhka. Toivoisin, että nämä kysymykset erityisesti olisivat myöskin tässä
meidän kansallisessa toimeenpano-ohjelmassa. On suuri häpeä, että emme voi olla edellä-
kävijöitä maailmassa myöskin tasa-arvon edistämisessä aivan todellisuudessa juuri, kun on
kysymys väkivallasta ja väkivallan vastaisuudesta.

Ebba Witt-Brattström, joka on Helsingin yliopistossa pohjoismaisten kielten professori
— hän on ruotsalainen — sanoi, että Ruotsissa he ovat maailman parhaimpia puhumaan
tasa-arvosta. Se on tavallaan vähän totta myöskin meillä. Tietenkin globaalisti verrattuna
ovathan meillä asiat hyvin, mutta mielestäni meillä voisi olla niin paljon paremmin. Ve-
toankin eduskunnan miehiin, että te otatte myös vastuuta tästä (Puhemies koputtaa) tasa-ar-
von kehittämisestä, ja kannatan sitä, että tulevaisuusvaliokunta ja työ- ja tasa-arvovalio-
kunta voisivat ottaa vastuun tämän seurannan tapahtumisesta.

Puhemies Maria Lohela: Ja sitten ministeri Mykkänen, enintään 5 minuuttia.

17.55 Ulkomaankauppa- ja kehitysministeri Kai Mykkänen: Arvoisa puhemies! Kyl-
lä oli niin paljon hyviä huomioita, että vaikea kaikkiin ehtiä vastata. Mutta tässä ehkä läh-
den liikkeelle siitä, mihin esimerkiksi edustaja Tuppurainen erittäin hyvin viittasi, että mi-
ten itse asiassa globalisaatio, muurien laskeminen, vapaakauppa ovat alentaneet globaalis-
ti ottaen kansakuntien välisiä tuloeroja, ja se on itse asiassa hyvin tärkeä asia. Kävimme
myös kauppaministereiden kesken keskustelun ikään kuin post-CETA-näkökulmasta, että
miten tulevaisuudessa yleensäkään vapaakauppasopimuksia voisimme tehdä. Niissä on
nytkin jo enemmän kestävään kehitykseen liittyviä klausuuleja kuin useimmiten huoma-
14



Pöytäkirjan asiakohta PTK 120/2016 vp
taan, esimerkiksi fossiilisten tukien alasajamiseen, mistä Adlercreutz puhui, liittyviä sään-
töjä. Mutta kyllä niiden täytyisi olla vielä olennaisemmin siinä mukana.

Yksi iso kysymys on se, mihin edustaja Uotila viittasi, että voiko veronkierron välttämi-
seen liittyviä sääntöjä pyrkiä mannertenvälisiin vapaakauppasopimuksiin nykyistä ponte-
vammin ajamaan. Haaste on toki se, että esimerkiksi Euroopan unionin sisälläkin monet jä-
senmaat ovat sitä mieltä, että se on puhtaasti kansallista toimivaltaa. Toki meilläkin tämä
on hankala kysymys. Mutta tästä esimerkiksi itse oma-aloitteisesti puhuin kyllä tuolla
kauppaministereiden lounaalla tässä kohtaa, koska meidän täytyy löytää tämmöinen vielä
vahvemmin globalisaation haasteisiin vastaava tapa kaupan sääntelyyn. Toinen vaihtoehto
on se, että me romahdamme käpertymiseen ja kansallisiin kauppa-alueisiin, ja se on kyllä
sekä kehityksen että elintason kannalta erittäin huono tie.

Edustaja Paloniemen puheenvuorossa puhuttiin tästä pohjoismaisesta yhteistyöstä, ja
itse asiassa puhuimme myös kehitysministereiden kokoonpanolla hyvin paljon samoista
asioista kuin mitä oli sitten siinä julkisessa osuudessa myöskin Kööpenhaminassa. Esimer-
kiksi Tanskalla on mielenkiintoinen aloite rahastomuotoisesta kehitysavusta, johon myös
työeläkeyhtiöitä on heillä tulossa mukaan. Meillä on tunnusteluja samantyyppisestä Suo-
messa.

Sitten tässä esimerkiksi edustaja Toivakka viittasi investointimuotoiseen rahoitukseen ja
sen ilmastohyötyihin, ja viittasinkin tuossa alkupuheenvuorossa jo Finnfundin pääomituk-
sen arvioon, että noin 20 miljoonaa ihmistä puhtaan sähkön piirin niillä investoinneilla. Me
olemme nyt tutkimassa sinänsä sen jäljelle jäävän noin 440 miljoonan euron osalta tällä
hallituskaudella muun muassa Maailmanpankin, IFC:n kautta erillisen ilmastorahaston ik-
kunan avaamista meidän painotusten mukaisiin hankkeisiin. On keskusteluita Finnfundin
erillisestä ilmastorahastosta ja niin edelleen. Kaikessa tarkoituksena on se, miten voidaan
vivuttaa kansainvälistä pääomaa, myös työeläkeyhtiöiden pääomaa, yksityistä pääomaa, il-
mastorahoitukseen. Uskoisinkin, että tätä kautta, vaikka toki lahjarahan leikkaukset ovat
tuntuvia ja hankalia, me pystymme erityisesti ilmastotavoitteessa, joka on tyypillisesti in-
vestointimuotoista toimintaa kehitysmaissa, sen riskin jakamiseen osallistumaan itse asias-
sa jopa enemmän kuin aikaisemmin.

En yhtään kiistä sitten sitä, mitä täällä useat edustajat tietenkin toivat esiin, muun muas-
sa edustaja Aalto, että totta kai meidän lahjamuotoisen avun leikkaukset vähentävät mei-
dän mahdollisuuksia. Kuitenkin sanoisin, kun olemme hyvin tarkkaan pyrkineet perkaa-
maan ensi vuoden talous- ja toimintasuunnitelmaa ministeriössämme, että ne leikkausten
vaikutukset eivät ole ihan yhtä suuria kuin mitä prosentuaalisesti leikkaukset ovat, koska
kyllä me voimme myös aika paljon valita, mihin me käytämme sitä rahaa, ja pystymme
ikään kuin priorisoimalla valitsemaan ne kaikista tärkeimmät hankkeet. Uskon, että teem-
me siinä yhteistyötä myös esimerkiksi kehityspoliittisen toimikunnan kanssa, joka on hyvä
sparrauskumppani.

Vaikeita kysymyksiähän on esimerkiksi juuri se, pitäisikö vielä enemmän panostaa ve-
teen tai energiaan liittyviin investointeihin vai sitten ikään kuin kapasiteetin rakentami-
seen ja osaamiseen. Viikko sitten sain olla avaamassa Dar es Salaamiin uutta sähkönhal-
lintajärjestelmää, joka vähentää sähkökatkoja ja vähentää saastuttavan puuhiilen käyttöä ja
keräämistä, mahdollistaa työssäkäynnin ja koulunkäynnin sen sijaan, että pitää kerätä vii-
meisetkin rippeet Dar es Salaamin läheisistä metsistä polttoon. Se on investointimuotoi-
nen, ja siinä tulee selkeästi tulos. Toisaalta sitten on yhtä tärkeätä vahvistaa vaikkapa Tan-
15



Pöytäkirjan asiakohta PTK 120/2016 vp
sanian verohallinnon kapasiteettia. Tämmöisiä valintoja tässä joutuu paljon just mietti-
mään, että mikä on painopiste.

Järjestöavustuksiin viittasi edustaja Essayah, ja se on minun suunnitelmissani asia, jon-
ka suhteen sitten ensi vuonna, kun järjestöjen evaluaatio valmistuu, katsomme aika tark-
kaan, mikä on järjestöjen osuus suhteessa muuhun kehitysapupottiin ja mikä on tapa, jolla
jaetaan kenties enemmän priorisoidusti, että mitkä järjestöt ovat niitä tehokkaimpia. Mi-
nusta siinä täytyy lähteä siitä, mikä tuottaa sitä vaikutusta siellä kentällä. Ei sinänsä itseis-
arvona se, että mitä järjestö itsessään tekee, ja myöskin sitten se, minkälaisia prosesseja on
esimerkiksi omarahoitusosuuksiin. Mutta sen suhteen ajattelin, että siinä vaiheessa, kun
evaluaatio on valmis, pystytään kantaa ottamaan paremmin.

Tässä oli Toivolan erittäin hyvä puheenvuoro ilmastomissiosta, ja siihen moni muukin
viittasi, ja täytyy todella vielä kyllä sanoa, että kyllähän tässä edelläkävijöiden kautta ja
skaalaamalla niitä ratkaisuja Intiaan, Kiinaan ja muualle on se tapa, jolla suomalaisten
myönteinen kädenjälki voi olla monikymmenkertainen siihen meidän hiilijalanjälkeen ver-
rattuna. Toivottavasti voimme kaikki yhdessä sitä agendaa olla viemässä eteenpäin.

Puhemies Maria Lohela: Ja ministeri Tiilikainen, 5 minuuttia myös.

18.01 Maatalous- ja ympäristöministeri Kimmo Tiilikainen: Arvoisa puhemies! Kii-
toksia hyvistä, aktiivisista puheenvuoroista, kantaa ottavistakin sellaisista.

Joitain huomioita.
Täällä tietysti on arvioitu sitä, miten kestävä kehitys Suomen sisällä etenee, ja se on juu-

ri se Agenda 2030:n tuoma uusi juttu, että tämä asia ei ole pelkästään sitä kehityspolitiik-
kaa. Olen ilahtunut siitä, että eduskunnassa katsotaan, että monenkin valiokunnan kannat-
taisi seurata tavoitteitten etenemistä.

Kun yleisesti Suomea arvioidaan varsin korkealle tässä, niin toki sitä mukaa kuin myös
muualla kestävään kehitykseen panostetaan ja edetään, on nyt sitten myös realismia, että
emme voi olla ihan joka mittarilla ykkönen maailmassa — sekin täytyy tunnustaa.

Mutta myös juuri sitä rehellistä itsearviointia on tehty tässä riippumattoman analyysin
myötä tänä kesänä, ja ne kolme kohtaa, mitkä erityisesti on tunnistettu sellaisiksi, missä
meillä on parannettavaa, liittyvät ilmastonmuutoksen torjuntaan, luonnonvarojen käyttöön
ja talous- ja työllisyystilanteeseen. No, näkyvätkö nämä hallituksen politiikassa? Moni
teistä on kysynyt, näkyykö kestävän kehityksen tavoitteitten toteuttaminen — tässä kohtaa
on helppo sanoa, että kyllä näkyy.

Jos lähdetään tästä ilmastosta, niin juuri se kunnianhimoinen energia- ja ilmastostrate-
gia, mikä on tänä päivänä julkistettu, vastaa tähän haasteeseen.

Luonnonvarojen käyttö ja kulutus: Olette varmaan kuulleet, että kiertotalous on yksi
hallituksen kärkihankkeita — olla kiertotalouden kärkimaa. Se vastaa juuri tähän asiaan. 

Talous- ja työllisyyskehitys: juuri työllisyyden, yrittäjyyden kasvun käynnistämisen pa-
rissa hallitus laajalla rintamalla työskentelee.

Eli hallituksen toimenpiteet vastaavat hyvin pitkälle tätä riippumattoman analyysin
osoittamaa, missä meillä on eniten parannettavaa.

Sitten tulee koko joukko yksityiskohtia, ja kun tuossa alkupuheenvuorossa kerroin siitä
Suomen raportoinnista YK:ssa, jonka tein, niin myös siellä otin esille tämän, että kyllä
meilläkin on parannettavaa. Vaikka Suomi tunnetaan tasa-arvon maana, niin juuri tämän
edustaja Toivakan esille ottaman naisten kokeman väkivallan toin myös esille siellä. Tästä
16



Pöytäkirjan asiakohta PTK 120/2016 vp
rehellisyydestä Suomea kiiteltiin. Myös otan edustaja Huovisen kiitokset tyydytyksellä
vastaan: paitsi että kansalaisyhteiskunta osallistetaan meillä Suomessa tähän työhön, myös
annetaan heille se ääni kansainvälisillä foorumeilla.

No, sitten kritiikkiä on tässä tullut tietysti siitä, miten voimme vaikuttaa ulkomaail-
maan, ja ulkomaankauppa- ja kehitysministeri Mykkänen tähän pitkälti vastasi. Yhden nä-
kökulman haluan vielä tuoda esille. Nyt kun meillä on kiistatta järjestöissä hyvää osaamis-
ta kehitysyhteistyöhankkeitten toteuttamisessa, niin sen sijaan, että ripottelemme vain tuh-
kaa päällemme sanoen, että nykyisessä taloustilanteessa emme pysty nyt enempää satsaa-
maan, olen esittänyt sitä, että meidän kannattaisi, hallituksen ja järjestöjen yhdessä, miet-
tiä, miten pitkäaikaisten kehitysyhteistyökumppaniemme kanssa pystyisimme parhaalla
tavalla hakemaan myös kansainvälisistä rahoituslähteistä rahaa, jotta meidän osaaminen ja
pitkäaikaisten kumppaniemme kiistattomat tarpeet voitaisiin viedä eteenpäin myös kan-
sainvälisen rahoituksen turvin, ja tässä esimerkiksi kumppanimaitten toimintavalmiuksien
parantaminen on erittäin tärkeätä. Kun edustaja Biaudet puhui tästä partnership-näkökul-
masta, niin tämä on erinomaisen tärkeä juttu. Kun vierailemme muissa maissa, tapaamme
kollegoita ja pohdimme heidän kehitystään ja sitä, miten Suomi voisi olla siinä tukemassa,
niin juuri tämä, että yhdistämme myös tämän kestävän kehityksen tavoitteitten toteutumi-
sen siihen, kun edistämme vaikkapa suomalaisen cleantechin voimin ympäristön hyvää ti-
laa tai ilmastopolitiikkaa, samalla edistää ilman muuta näitten monien sosiaalisten tavoit-
teiden toteutumista. Tämän yhtälön avaaminen ja siitä rehellinen keskustelu on käsittääk-
seni yksi tämmöisen partnershipin muoto kumppanien kanssa kaikissa kansainvälisissä yh-
teyksissä.

Tässä, arvoisa puhemies, joitakin huomioita käytyyn keskusteluun.

18.06 Ville Niinistö vihr: Arvoisa puhemies! Tosiaan kestävän kehityksen tavoitteissa
2030 on uutta se, että ne koskevat koko maailmaa ja tunnistavat sen, että köyhyyden pois-
taminen on tärkeätä kehittyvässä maailmassa. Mutta maailmassa ylipäätään se, miten mei-
dän talousjärjestelmä toimii, on sidoksissa ympäristön tilaan ja ympäristön tila on sidok-
sissa siihen, että ihmiset pystyvät nousemaan ylös köyhyydestä. On tärkeätä tunnistaa näit-
ten kaikkien politiikkojen liittyminen toisiinsa.

Yksi asia, mistä haluan ilmaista huoleni, on se, että kun Suomi on voimakkaasti leikan-
nut omia kehitysyhteistyömäärärahojaan jo edellisenä vuonna, niin tässä on sellainen vaa-
ra, että vaikka on sinällään hyvät tavoitteet siitä, että tehdään yhä enemmän tällaisia tekno-
logiapohjaisia ilmastohankkeita myös kehitysvaroilla, niin samaan aikaan se tila, mikä me-
nee kaikkein köyhimpiin maihin ihmisten auttamiseen, kapenee. Elikkä rahoitusosuus
kaikkein köyhimpiin maihin on vähentymässä 0,22 prosentista 0,14:ään, ja tämä menee
Suomen osalta väärään suuntaan. Kysyn ministereiltä: aiotteko tehdä jotain tälle kehityk-
selle? Siis Suomen fokus on ollut aina se, että autetaan kaikkein heikko-osaisimpia köyhis-
sä maissa, erityisesti tyttöjä pääsemään koulutukseen, ja vahvistetaan yhteisöjä, joilla ei
ole esimerkiksi mahdollisuutta saada puhdasta ruokaa ja energiaa.

Sitten sen lisäksi haluan tuoda esille aiheen, joka on entisellä ministerin tontillani, ny-
kyisellä ministeri Tiilikaisen tontilla, ja se on merten suojelu. Merten suojelussa tarvitaan
kansainvälistä sääntelyä erityisesti Arktiksella, jotta me pääsemme eteenpäin siinä, että
Arktiksen herkkä luonto ei vaarannu. Miten etenee arktisten merialueiden luonnonsuojelu-
verkoston perustaminen? Ja miten, ministeri Tiilikainen, kansainvälisissä kokouksissa
pystytään puuttumaan merten roskaantumiseen ja muovisaasteisiin, joka on iso, kasvava
17



Pöytäkirjan asiakohta PTK 120/2016 vp
globaali ongelma? Myös kalakannoista haluaisin kysyä, mikä on kalakantojen tilanne, kos-
ka valtaosa maailman kalakannoista on ehtymässä.

18.08 Pauli Kiuru kok: Arvoisa rouva puhemies! Hieman jatkan edustaja Niinistön kysy-
myksestä — kehitysyhteistyöstä puhuitte, ja kaikki tiedämme, että olemme joutuneet teke-
mään ikäviä leikkauksia kehitysyhteistyörahoihin. Tosin pientä korotusta nyt tämän vuo-
den talousarvioesityksessä on. Ministeri Mykkänen ehkä osaa kertoa, onko maakohtaisis-
sa painotuksissa tehty joitain uusia linjauksia. Edustaja Niinistö toi kysymyksen siitä, oh-
jautuuko apu kaikkein köyhimmille. Siinä suhteessa ilmeisesti meillä on ollut hieman laaja
tämä kirjo, kuinka montaa maata autamme. Onko siinä nyt jotain tarkennuksia, ja jos on,
niin minkäsuuntaisia?

Viime syksynä talousarviokäsittelyn yhteydessä Finnfundin pääomittamisesta keskus-
teltiin aktiivisesti täällä, ja se herätti monia kysymyksiä. Finnfundillahan on tavoitteina
monia sellaisia, jotka ovat tässä kestävän kehityksen tavoitelistalla, kuten sukupuolten vä-
listen tasa-arvoerojen pienentäminen, köyhyyden vähentäminen, työpaikkojen saaminen ja
energiainvestoinnit, niin että sähköenergiaa olisi saatavilla yhä useammalla alueella. Mi-
ten sukupuolien välinen tasa-arvo ja työllistämismahdollisuudet näkyvät Finnfundin pää-
töksissä ja investoinneissa? Se on kysymykseni.

Vielä tästä Pariisin ilmastosopimuksesta, jota on täällä kovasti kiitelty. Valitettavasti
tästä kestävän kehityksen tavoitelistalta puuttuu suora viittaus väestötavoitteisiin. Olisiko
mahdollista ajatella, että meillä olisi joskus globaali väestötavoite tai väestösopimus?
Onko se liian kunnianhimoinen tavoite?

18.10 Silvia Modig vas: Arvoisa rouva puhemies! On ymmärrettävää, että päästäksemme
näihin Agenda 2030 -tavoitteisiin näiden pyrkimysten on oltava läpileikkaava tavoite kai-
kessa meidän toiminnassamme, eli kaikkien valiokuntien on tätä seurattava, mutta kanna-
tan ajatusta siitä, että yksi valiokunta ottaisi semmoisen yhteenkokoavan vetovastuun.
Meidän on hyväksyttävä, että pelkät kauniit sanat eivät riitä, me tarvitsemme ihan oikeata
rahaa.

Ilmastonmuutos on meidän aikamme suurin haaste, ja ilmastonmuutos ja sen vaikutuk-
set heijastuvat oikeastaan näihin kaikkiin 17 tavoitteeseen. Toisiin se vaikuttaa suoraan ja
voimakkaasti, mutta välillisten vaikutusten kautta niihin kaikkiin. Hallitus julkaisi tänään
energia- ja ilmastostrategian, ja se sisältää monia hyviä keinoja, mutta kokonaisuutena hal-
lituksen ilmastopolitiikka on ristiriitaista: Puhutaan kauniita sanoja samalla, kun ilmasto-
päästöjä ei ole laitettu kuriin ja ilmastolle vahingollisia yritystukia on kasvatettu. Myös ke-
hitysyhteistyöjärjestöjen varoja on leikattu, vaikka ne ovat yksi tärkeä keino tukea ilmas-
tonmuutoksen vastaista työtä. Nämä kehitysyhteistyöleikkaukset ovat tämän Agendan ta-
voitteiden vastaisia. Yksi konkreettinen keino toimeenpanossa voisi olla korjata tämä tilan-
ne. Meidän tulee varmistaa, että me täytämme oman osuutemme kansainvälisestä ilmasto-
rahoituksesta, ja varmistaa, että myös muut tekevät niin. Se tuki, se raha, tulee kohdentaa
kaikkein haavoittuvimmille alueille ja ryhmille, koska ilmastorahoitus on tärkeä väline,
jolla estetään hätää, konflikteja ja pakolaisuutta.

Arvoisa puhemies! Minä olen hirveän onnekas. Suurimman osan minun elämästäni so-
dan uhka on ollut hyvin kaukainen uhka. Mutta nyt maailman polarisoituessa ja vihapu-
heen kasvaessa tuntuu, että se uhka tulee koko ajan lähemmäksi ja lähemmäksi. Sen takia
on äärimmäisen tärkeätä, että Agendan tavoitteiden mukaisesti me edistämme rauhan-
18



Pöytäkirjan asiakohta PTK 120/2016 vp
omaisia yhteiskuntia ja takaamme kaikille pääsyn oikeuspalveluiden pariin sekä raken-
namme tehokkaita ja vastuullisia instituutioita kaikilla tasoilla. Mutta yksi asia, johon mei-
dän pitää myös kansallisesti puuttua, on vihapuhe. Vihapuhe luo nimensä mukaan vihaa, se
antaa vihalle tilaa. Se jakaa meidät kahteen tai useampaan eri leiriin ja asettaa meidät toi-
siamme vastaan. Pahimmillaan viha johtaa väkivaltaan (Puhemies koputtaa) ja väkivalta
sotiin. Siksi vihapuheelle on oltava nollatoleranssi, ja siitä kantavat vastuun kaikki, myös
kaikki poliittiset puolueet.

18.12 Lea Mäkipää ps: Arvoisa puhemies! Kestävä kehitys on laaja käsite, ja sekä kan-
sallinen että globaali ovat yhteyksissä toisiinsa. Haluan painottaa, että me tarvitsemme sitä
kehitysapua, jota Suomi antaa, ettei tule nyt ihan vääriä käsityksiä.

Mutta kun ajattelemme näin kansallisesti, niin on hyvä tiedostaa, että meillä on hyvät
lähtökohdat. Minä arvostan sitä, että meillä maassamme on demokratia ja meillä on va-
kautta. Sitä ei välttämättä ole jokaisessa maailmankolkassa. Vaikka meitä arvostellaan,
niin meillä on korkealaatuinen koulutus, terveyspalvelut ja puhdas vesi, joka on hirvittä-
vän tärkeätä. Kun puhutaan köyhyydestä, niin se on aivan eri tasoa kuin noissa monissa ke-
hitysmaissa.

Tänään kuulimme hallituksen toimenpiteistä. Se on luvannut, että kivihiilen käyttö kat-
kaistaan ja tulee erilaiset biopolttoaineet eri muodoissa. Ja niin kuin ministerikin mainitsi,
jonkun jäte on toisen raaka-aine ja tämä kiertotalous on erittäin tärkeätä. Mutta myös on
vaikeuksia: talous on heikko OECD:n mittapuuhun verrattuna, ja työttömyydestä johtuvat
heijastukset ovat semmoista synkkää luettavaa, niin että siinä meidän pitäisi päästä eteen-
päin.

Mutta mitä voisimme antaa sitten? Kaikkein vähiten kehittyneille maille apu on kaikista
tärkeintä, ja sinne ne vähäiset voimavarat on annettava. Kuten edustaja Biaudet, haluan
myös muistuttaa siitä, että köyhyyden ja eriarvoisuuden poistaminen on tärkeätä, naisten ja
tyttöjen osallistuminen ja varsinkin tyttöjen koulutusmahdollisuus, lapsiavioliittojen kiel-
täminen, kuolleisuuden parantaminen ja myös naisten oikeus päätöksentekoon ja myös töi-
hin mahdollistamiseen. Jotta tähän päästäisiin, meilläkin on oman soppamme laittaminen,
että maailman köyhillä olisi (Puhemies koputtaa) demokratia ja ihmisoikeus maailmassa
elää.

18.15 Riitta Myller sd: Arvoisa puhemies! Niin kuin useat ovat jo täällä sanoneet, on to-
della tärkeää, että täällä eduskunnassa puhutaan aiheesta, joka on todellakin elintärkeä
koko planeetallemme. Kestävän kehityksen tavoitteiden päämäärä on tehdä maailmasta
parempi paikka meille kaikille, ja monet Agenda 2030 -tavoitteista on täällä jo erikseen
nostettu esille.

Nämä YK:n uudet kestävän kehityksen tavoitteet ovat jatkumo YK:n vuosituhattavoit-
teille, mutta nyt kaikki YK:n jäsenmaat ovat mukana, kun vuosituhattavoitteet olivat vain
kehitysmaille. Uusissa tavoitteissa huomioidaan laajasti kehityksen kirjo, ympäristö, sosi-
aaliset oikeudet, ihmisoikeudet sekä talous. Huomio kiinnitetään niin globaalisti kuin alu-
eellisestikin jyrkkiin tulo- ja varallisuuseroihin sekä ilmastonmuutoksen luomaan uhkaan
erityisesti maapallon köyhimmille alueille.

Suomessa työttömyys on myös globaaleilla mittareilla hälyttävä ja kestävän kehityksen
lähtötasoindeksillä punaisella eli vaatii pikaista korjausta. Tähän ministerikin otti kantaa ja
19



Pöytäkirjan asiakohta PTK 120/2016 vp
kertoi, että laajalla rintamalla tähän paneudutaan. Viimeksi tänään kyselytunnilla kävi hy-
vin selvästi esille se, että pitkäaikaistyöttömyys on todella vaikeassa tilanteessa.

Toinen, hieman yllättävämpi kohta Suomen sijoittumisessa Agenda 2030 -tavoitteiden
osalta on ilmastoteot. Olemme menossa koko ajan alaspäin. 52 maan joukossa olemme
31:nen, vielä edellisellä mittausjaksolla 24:s. Tämä on erittäin hälyttävää, ja myös tämä
kohta on punaisella. Nyt kun tämä hallituksen tänään lanseeraama ilmasto- ja energiaoh-
jelma on saatu käsiin, on todella tarkkaan katsottava se, meneekö se (Puhemies koputtaa)
Pariisin sopimuksen viitoittamaa tietä.

18.17 Anne-Mari Virolainen kok: Arvoisa rouva puhemies! Kestävän kehityksen tavoit-
teista keskusteleminen on erittäin tärkeää, ja olenkin aidosti pahoillani siitä, että täällä on
kokoontunut vähälukuinen samanmielisten edustajien kerho. Poissaolijoita olisi kyllä kai-
vattu tänne.

Meillä maailmassa on vielä paljon tehtävää, jotta me saavutamme nämä 17 erilaista kes-
tävän kehityksen tavoitetta. Mutta me emme myöskään voi väheksyä sitä, että hyvin pal-
jon on saatu aikaiseksi. Kymmenessä vuodessa köyhyys maailmassa on puolittunut, lapsi-
kuolleisuus on vähentynyt selvästi ja koulunkäynti, myös tyttöjen osalta, on edistynyt mer-
kittävästi.

Suomen hallituksen painopisteenä kehityspolitiikassa on tyttöjen ja naisten aseman pa-
rantaminen. Minusta on erittäin tärkeää keskittyä siihen ja samalla myös kiinnittää huo-
miota koulutukseen, seksuaali- ja lisääntymisterveyteen sekä myös naisten aseman paran-
tamiseen poliittisen osallistumisen osalta. Monessa maassa tytöllä on nimittäin suurempi
todennäköisyys kuolla synnytykseen kuin käydä koulunsa loppuun. Juuri tästä syystä tyt-
töjen koulutus on avainasemassa. Me tiedämme, että koulutetut tytöt myös menevät naimi-
siin myöhemmin ja saavat lapsia vasta aikuisina. Koulutuksen myötä he myös saavat pa-
rempaa palkkaa ja oppivat itse myös vaatimaan oikeuksiaan.

Seksuaali- ja lisääntymisterveydestä voisi puhua vaikka kuinka pitkään, mutta haluan
muistuttaa faktojen kautta, että joka toinen minuutti nainen kuolee synnytykseen, koska
hänellä ei ole mahdollisuuksia terveyspalveluihin, joka toinen sekunti alle 18-vuotias tyttö
menee naimisiin vastoin tahtoaan ja joka neljäs sekunti alle 18-vuotias tyttö synnyttää ja
useissa tapauksissa on myös komplikaatioita. Meillä on tällä sektorilla valtavan paljon teh-
tävää ja annettavaa maailmalle.

18.19 Thomas Blomqvist r: Arvoisa rouva puhemies! Tärkeä aihe meillä täällä tänään.
On varmaan näin, että kaikessa meidän työssämme meidän pitää ajatella kestävää kehitys-
tä ja myös kaikkien valiokuntien pitää se huomioida ja ajatella jokapäiväisessä työssään.
Tulevaisuusvaliokunnan puheenjohtajana ainakin oma henkilökohtainen mielipiteeni on,
että tulevaisuusvaliokunnalla on kyllä valmius toimia seurantavaliokuntana, jos näin halu-
taan, kuten muun muassa ministeri tässä ehdotti.

Kun minä olen aika tuore puheenjohtaja, niin olen yrittänyt tutustua tulevaisuusvalio-
kunnan aikaisempaan työhön ja olen huomannut, että siinä kestävä kehitys on ollut aika
keskeisesti esillä. On muun muassa todettu, että Suomessa pitäisi kehittää ja sallia kestä-
vän kehityksen kokeiluja, joissa yrittäminen on helppoa ja kannustavaa, ja todettu, että
haasteena on ehkä kansallinen asenneilmasto ja toimintakulttuurin muuttaminen. Olisi siir-
ryttävä varovaisesta ja riskejä kaihtavasta sopeuttamisesta ja leikkaamisesta vähän roh-
keampaan ja luovaan käynnistämiseen ja uuden kasvattamiseen. Ainakin oma mielipiteeni
20



Pöytäkirjan asiakohta PTK 120/2016 vp
on, että ilman uskallusta ja riskejä emme kykene muuttumaan emmekä edes säilyttämään
nykyistä elintasoamme ja työllisyyttämme. Tähän tarvitaan monta eri toimenpidettä, mut-
ta sitä työtä on tehtävä.

Värderade fru talman! Också i den internationella omgivningen finns det mycket som på-
verkar Finlands inre säkerhet, och därmed också möjligheterna till en hållbar utveckling.
För Finland är naturligtvis situationen i näromgivningen helt avgörande, men också det att
Finland bär sitt globala ansvar för utvecklingssamarbetet. Eftersom många internationella
fenomen som anknyter till miljön, säkerheten och levnadsstandarden har sitt ursprung i ut-
vecklingsländerna är det här centralt för Finland.

18.21 Katri Kulmuni kesk: Arvoisa puhemies! Kiitoksia tästä keskustelusta. Sitä on ol-
lut erittäin mielenkiintoista seurata, ja on hienoa, että tämä aihe saatiin tuotua saliin. Kii-
toksia myös ministereille, että jaksavat täällä vielä illallakin istua kuuntelemassa tämän
asian tiimoilta edustajien ajatuksia.

On selvää, että ainakin oman puolueeni traditiossa ja historiassa on aina ajateltu sillä ta-
valla, että tila, maa, asiat pitäisi jättää paremmassa kunnossa seuraaville. Nykyisin siitä pu-
hutaan kestävän kehityksen kautta, mutta jotenkin ajattelisi, että sehän olisi ihan normaali
asia, että kaikki asiat pitäisi jättää aina paremmassa kunnossa seuraaville, ja on hirvittävän
tärkeää, että me puhumme myös niiden asioiden kautta globaalisti siitä vastuusta ja esimer-
kin voimasta, mitä myös pieni Suomi voi osaltaan tehdä.

On ollut mukava kuulla, että täällä on puhuttu moneen otteeseen Pariisin ilmastosopi-
muksesta. Mutta yksi asia, joka Suomessa on kyllä ihan maailman kärkeä, liittyy hallin-
toon, hyvään hallintoon. Se liittyy vaikkapa siihen, mitenkä laaja meidän verotuspohjam-
me on — tällaisiin asioihin, joita ei välttämättä aina muisteta, kun puhutaan kestävästä ke-
hityksestä. Se on myös sitä, että hallinnon täytyy toimia hyvin. Ja olisin halunnut kysyä mi-
nistereiltä, onko tähän jotain erityisempää. Sehän on ollut kyllä yksi Suomenkin prioritee-
teista monien muiden tärkeiden asioiden ohella, mutta onko siihen tulossa joitain uusia de-
mokratian edistämisen keinoja, joissa korostettaisiin erityisesti hyvää hallintoa osana
meidän kehityspolitiikkaamme?

Ja sitten vielä toisekseen olisin halunnut kysyä näistä kestävän kehityksen toimikunnan
yhteiskuntasitoumuksista. Nehän ovat hirvittävän tärkeitä sen kautta, että nyt tuodaan kes-
tävän kehityksen agenda jokaisen ihmisen pöydälle. Jokainen ihminen voi itse tehdä omas-
sa yhteisössään sitoumuksen, miten itse edistää kestävää kehitystä. Olisin halunnut kysyä:
Onko teillä olemassa siitä dataa, tietoa, kuinka laajalle tämä yhteiskuntasitoumus on levin-
nyt? Kuinka moni kunta, koulu, yhteisö tai ihminen on allekirjoittanut tuon sitoumuksen?

18.23 Satu Hassi vihr: Arvoisa puhemies! Edustaja Virolainen totesi, että täällä keskus-
telee samanmielisten kerho. No, itsekin voin allekirjoittaa suurimman osan siitä, mitä tässä
keskustelussa on sanottu, muun muassa edustaja Virolaisen puheenvuoron ja edustaja Pa-
loniemen avauspuheenvuoron.

Eilen Eduskunnan Globaaliryhmä järjesti tilaisuuden ilmastopakolaisuudesta. Tämä oli
myös yksi niistä teemoista, joista puhuttiin Marrakechin ilmastokokouksessa. Tämä muis-
tuttaa siitä, että jos ilmastonmuutos pääsee ryöstäytymään, se voi pahimmassa tapauksessa
tuhota ihan kaikki taloudelliset ja sosiaaliset tavoitteemme. Jos lepsuilemme ilmastotoi-
missa, kasvatamme tulevien vuosikymmenien pakolaisvirtoja. Myös rahojen leikkaami-
21



Pöytäkirjan asiakohta PTK 120/2016 vp
nen kehitysmaiden ilmastotoimilta, kehitysmaissa tehtävältä työltä naisten oikeuksien puo-
lesta, sukupuolivalistukselta ja perhesuunnittelulta kasvattaa tulevaisuuden pakolaisvirto-
ja.

On arvioitu, että viimeisen kymmenen vuoden aikana vuosittain noin 25 miljoonaa ih-
mistä on joutunut lähtemään kotiseudultaan ympäristösyistä. Kansainvälinen ruokapolitii-
kan tutkimuslaitos on arvioinut, että vuosisadan puoleenväliin mennessä lähes 5 miljardin
ihmisen kotiseudulla ilmastonmuutos voi aiheuttaa vesipulan. Jos näistä ihmisistä joka vii-
des lähtee muualle, se tarkoittaa miljardia ihmistä, joista Eurooppaankin pyrkii vähintään
kymmeniä ellei satoja miljoonia. Tällaisessa tilanteessa jo rauhan säilyttäminen tulisi ole-
maan vaikeaa. Siksi on ymmärrettävä, että ilmastonmuutoksen hillintä on keskeinen asia
ihan kaiken kannalta, myös tulevien sotien ja konfliktien estämiseksi.

Uskon, että ministerit Tiilikainen ja Mykkänen ovat oikeasti tehneet parhaansa hallituk-
sen neuvotteluissa ilmasto- ja energiastrategiasta. Siinä, kuten moni on jo todennut, on hy-
viä asioita, kuten kivihiilen kielto, mutta kaiken kaikkiaan pidän valitettavana sitä, että sii-
nä ei tartuta kaikkiin niihin hyviin mahdollisuuksiin ja tilaisuuksiin, joita Suomella olisi
(Puhemies koputtaa) ollakseen todellinen ilmastotoimien edelläkävijä.

18.26 Jani Mäkelä ps: Arvoisa puhemies! Täällä kun kysyttiin, onko paikalla pelkästään
samanmielisiä, niin uskoisin, että voin tuoda esiin ainakin joitakin uusia näkökulmia. Itse
näkisin keskeisimpänä kestävän kehityksen teemana ja ylempänä muita sen, että Suomes-
sa on työtä ja hyvinvointia. Meillä ei ole mitään kestävää kehitystä ilman työtä ja hyvin-
vointia, emmekä voi kestävän kehityksen nimissä myöskään vaarantaa sitä työtä ja hyvin-
vointia. Se ei ole kestävää kehitystä, että luomme hyvinvointivaltion lukemattomine oi-
keuksineen ja huomaamme sitten, ettei meillä ole varaa sellaisen ylläpitoon. On myös hy-
väksyttävä, että näin pohjoisessa eläminen ja työskentely jo lähtökohtaisesti nostaa hiilija-
lanjälkeämme verrattuna sellaisiin maihin, jotka ovat etelämmässä.

Sinänsä keskustelualoitteen teemat ovat ajatuksina yleviä ja sellaista ei varmaan löydy-
kään, joka pitäisi kestävää kehitystä huonona tai ei-tavoiteltavana asiana sinällään. Mutta
tämä ei ole kuitenkaan mikään uusi keksintö, sillä on ollut jo pitkään olemassa periaate,
joka aiemminkin mainittiin, että pellot ja metsät jätetään pojille paremmassa kunnossa
kuin ne isiltä oltiin saatu, ja tämä on ollut kunnia-asia. Ei kestävän kehityksen periaate ole
mikään sellainen uusi juttu, joka on keksitty Kallion kahviloissa baskerit päässä ja puna-
viinilasi kädessä.

18.27 Eeva-Johanna Eloranta sd: Arvoisa puhemies! Ettei unohdu, niin haluan muistut-
taa, että kuluvalla hallituskaudella kehitysyhteistyöhön on kohdistettu mittavia leikkauk-
sia. Eniten leikataan monenkeskisestä kehitysyhteistyöstä, noin 56 prosenttia, maa- ja alue-
kohtaisesta kehitysyhteistyöstä 37 prosenttia ja järjestöjen osalta 43. Myöskään päästö-
kauppatuloja ei enää ohjata kehitysyhteistyöhön, ja tässäkin on kyseessä varsin suuri sum-
ma, vuonna 14 se oli 69 miljoonaa euroa.

Joka tapauksessa kestävän kehityksen tavoitteet ovat universaaleja, ja vaatii meiltäkin
globaalia vastuuta, jotta ne saadaan toteutumaan. Kysyisinkin ministeriltä, kuinka voimme
varmistaa Agenda 2030 -työn pitkäjänteisyyden ja johdonmukaisuuden tulosten takaami-
seksi ja mahdollisimman suuren vaikuttavuuden takaamiseksi näistä leikkauksista huoli-
matta. Millä tavalla kestävän kehityksen tavoitteita toteutetaan nyt, kun resurssit ovat radi-
22



Pöytäkirjan asiakohta PTK 120/2016 vp
kaalisti vähentyneet? Mistä on jouduttu tinkimään ja mistä on pidetty kiinni? Nyt olisi hyvä
olla tässä asiassa avoin, jotta voidaan mennä sitten eteenpäin.

Monia ihmisiä pohdituttaa myöskin se, aikooko hallitus laatia konkreettisen suunnitel-
man ja aikataulun siitä, miten saamme jossain vaiheessa nostettua nuo kehitysyhteistyö-
määrärahat sinne tavoiteltuun 0,7 prosenttiin bkt:stä ja sitoudumme myös toimeenpanoon.
Tähän toivoisin myöskin vastausta.

Keskustelussa tulikin jo esiin se, että sukupuolten välisellä tasa-arvolla on oma tavoit-
teensa Agenda 2030:ssä ja se sisältyy läpileikkausperiaatteella kaikkiin kestävän kehityk-
sen tavoitteisiin. Tämä on oikein hyvä asia, ja näihinhän sisältyy myös seksuaali- ja lisään-
tymisterveysoikeuksien universaali saatavuus. On todella hyvä, että nämä ovat myöskin
Suomen prioriteetteja. Miten Suomi kuitenkin aikoo konkreettisesti varmistaa, että nämä,
siis sukupuolten tasa-arvo- ja seksuaali- ja lisääntymisterveystavoitteet, näkyvät konkreet-
tisesti toimeenpanossa ja säilyvät myös yli hallituskausien aina sinne vuoteen 2030? Yli-
päätään näitten tavoitteiden pitkäjänteisyyden takaaminen yli hallituskausien on tärkeä ta-
voite, jotta päästään sitten pikkuhiljaa tavoitteissa eteenpäin.

18.29 Jaana Pelkonen kok: Arvoisa rouva puhemies! Kestävän kehityksen tavoitteet
ovat kaikki riippuvaisia toisistaan. Esimerkiksi ruokaturvaa ei voida saavuttaa ilman toi-
mia köyhyyttä ja ilmastonmuutosta vastaan eikä sukupuolten tasa-arvoa ilman koulutusta.

Täällä on käytetty tänään monia erittäin hyviä puheenvuoroja, joissa on erityisesti nos-
tettu esiin tyttöjen ja naisten asemaa ja koulutuksen merkitystä. Itsekin koulutusta koros-
taisin ja erityisesti lukutaitoa, joka on ehdottoman tärkeä nimenomaan tytöille ja naisille.
Lukutaitoisella naisella on itsetunto ja yhteisönsä arvostus. Tietoisuus ympäröivästä maa-
ilmasta kasvaa, ja sairaudet vähenevät tiedon myötä. Lukutaitoiset naiset synnyttävät ter-
veempiä lapsia ja pystyvät myöskin huolehtimaan lapsistaan paremmin. He ymmärtävät
lukutaidon merkityksen ja todennäköisesti laittavat myös omat lapsensa kouluun.

Maailmassa on tällä hetkellä pakolaisia enemmän kuin koskaan. Jotta voimme ehkäistä
pakolaisuuden lisääntymistä, on tärkeä sijoittaa hyvän elämän työkalut, kuten juuri luku-
taito, köyhimpiin maihin. Kysyisinkin ministereiltä: mille tasolle te asetatte lukutaidon
merkityksen kehityspolitiikassa?

18.31 Olli-Poika Parviainen vihr: Arvoisa rouva puhemies! Kiitos puhemiehistölle ja
keskustelualoitteen tekijöille. Tämä on erittäin tärkeä aihe keskustella, niin kuin monet
ovat täällä sanoneet. Minäkin kannatan sitä, että jokin valiokunta — mielelläni näkisin sen
olevan tulevaisuusvaliokunta — vastuutettaisiin tämän asian jatkokäsittelyyn.

Olen huolissani siitä, että EU-tasolla nämä Agenda 2030 -tavoitteet eivät kuitenkaan
vaikuta etenevän optimaalisesti. Komission antaman tiedonannon perusteella he eivät ole
aikeissa tehdä kunnollista toimeenpanosuunnitelmaa kestävän kehityksen tavoitteista.
Suomen pitäisi mielestäni vaatia tällaista toimeenpanosuunnitelmaa, ja toivon, että mei-
dän hallituksemme voisi olla asiassa aktiivinen, koska meitä myös todennäköisesti tässä
asiassa kuunnellaan.

Täällä on käytetty monia hyviä puheenvuoroja ylisukupolvisesta oikeudenmukaisuu-
desta, joka liittyy kestävään kehitykseen. Ehkä parhaiten mieleeni jäi edustaja Toivolan
esimerkki siitä, kuinka nuori oli lähtenyt, melkeinpä uskaltaa sanoa, taisteluun tuulimylly-
jä vastaan haastamalla suuren järjestelmän ilmastotavoitteiden vuoksi.
23



Pöytäkirjan asiakohta PTK 120/2016 vp
Kun me mietimme tilannetta, niin me näemme, että maailmassa tällä hetkellä noin puo-
let maapallon väestöstä on alle 30-vuotiaita. Toisaalta samaan aikaan yli 40 prosenttia
maailman työikäisistä nuorista on työttömiä tai alipalkattuja. Nuoret ovat valtava mahdol-
lisuus, mutta mikäli heidän asemansa yhteiskunnassa horjuu samaan aikaan, kun yhteis-
kunnat ajautuvat hallitsemattomiin tilanteisiin, on käsissämme sosiaalinen aikapommi.
Olemme Suomessakin keskustelleet tästä asiasta esimerkiksi nuorten työttömyyden ja
mahdollisen syrjäytymisuhan yhteydessä, kun olemme puhuneet vaikkapa koulutuksesta.
Toivoisin, että hallitus miettisi vielä erikseen ylisukupolvista oikeudenmukaisuutta, kun se
tekee esimerkiksi koulutuspoliittisia päätöksiä.

18.33 Leena Meri ps: Arvoisa rouva puhemies! Kiitän myös tästä keskustelualoitteesta ja
lämpimästi toivoisin, että joku valiokunta — tässä nyt on esitetty tulevaisuusvaliokuntaa
— ottaisi tästä kopin.

Täällä on puhuttu paljon naisten asemasta ja ympäristön tilasta ja sitä kautta ihmisten
hyvinvoinnista. Toisin tähän eläintensuojelun näkökulman. Täällä löytyy kohdassa 15,
täällä Agenda 2030:ssä, että lupauduttu vuoteen 2020 mennessä tekemään merkittäviä ja
kiireellisiä toimenpiteitä uhanalaisten lajien vähenemisen estämiseksi. Meillä on, mitäs
tässä on, kolme vuotta aikaa, ja minä en ole huomannut maailmanlaajuisesti mitään toi-
menpiteitä. Täällä edustaja Kiuru puhui tämmöisestä väestötavoitteesta ja ehkä -sopimuk-
sesta. Meillä on hyvin paljon erilaisia sopimuksia, on ihmisoikeussopimuksia ja kansain-
välisiä ympäristösopimuksia, ilmastosopimuksia. Miksei meillä ole sopimusta esimerkiksi
ihan tämmöiseen lajien suojeluun? Eläimet ovat kuitenkin monissa tutkimuksissa hyvin
tunteellisia ja kokevat kipua ja fyysistä tuskaa ja näin. Mietin, että monesti, jos tämmöisiä
loukkauksia on maissa, vain paheksutaan, mutta ei ole esimerkiksi mitään sopimusta, jon-
ka tämä maa olisi integroinut, johon voisi vedota. Me olemme eduskunnan eläinsuojelu-
kerhossa pohtineet tällaista, että voisiko Suomi olla esimerkiksi Euroopan neuvostossa
aloitteellinen ja Pohjoismaat lähtisivät EU:ssa miettimään tällaista. Se olisi aika edistyk-
sellistä. Meillä on kuitenkin kulttuuri hyvin paljon muuttunut: eläimet eivät ole enää ihmi-
sille esineitä. Erityisesti kun katsoo tätä lajien häviämistä, monia lajeja meillä ei pian ole:
norsut, leijonat. Se on myös meidän velvollisuutemme.

Sitten olisin kysynyt. Tänään uusiutuvan energian osalta ilmoitettiin tämä tuulivoiman
terveysselvitys. Kiitän hallitusta siitä. Olen saanut paljon yhteydenottoja näistä terveysvai-
kutuksista ja oireilevista ihmisistä. Olisin vähän kysynyt tästä selvityksestä: kuinka pitkä
se on, ja koska se on tuloillaan? (Satu Hassi: Entäs turpeen terveysvaikutukset?)

18.35 Hanna Sarkkinen vas: Arvoisa puhemies! Eduskunnan ja valtion lisäksi Agendan
kansallisen toteuttamisen kannalta paikallistaso on aivan avainasemassa: kansalaiset, kun-
nat, yritykset, kansalaisyhteiskunta. Heidän sitouttamisekseen tähän toimeenpanoon me
tarvitsemme tiedotusta ja me tarvitsemme tukea. Erityisen tärkeätä on saada myös kunnat
ja myös tulevaisuuden maakunnat mukaan tähän työhön, koska siellä aika iso osa näistä
konkreettisista päätöksistä ja työstä tehdään. Ensi keväänä on tulossa kuntavaalit. Toivoi-
sin, että myös puolueet lähtisivät nyt kuntavaaleissa mukaan tähän työhön ja kertoisivat
kunnallisvaaliehdokkaille tästä Agendasta ja siitä, kuinka tärkeätä se on toimeenpanna
kunnassa ja tehdä ehkä myös kunnissa toimeenpanosuunnitelmia.

Arvoisa puhemies! Tavoite 5 eli sukupuolten tasa-arvo on aivan olennainen koko Agen-
dan onnistumisen kannalta. Tässä Suomen on oltava entistä vahvempi. Me olemme olleet
24



Pöytäkirjan asiakohta PTK 120/2016 vp
siinä vahva kansakunta, ja olen siitä erittäin ylpeä, mutta vahvuutta tarvitaan jatkossakin,
koska niin Itä-Euroopassa, USA:ssa kuin monessa muussakin maassa on tapahtumassa ta-
kapakkia naisten oikeuksissa ja seksuaali- ja lisääntymisterveysasioissa. Kestävä kehitys ei
ole mahdollista, jos tytöt ja naiset jätetään sivuun ja jos perheet eivät saa elää terveenä tai
kykene päättämään lapsiluvustaan. Kyse on myös väestönkasvun hillitsemisestä, ja erityi-
sesti Saharan eteläpuolisen Afrikan kestävän kehityksen kannalta väestönkasvun hillintä
on tärkeä tavoite, mutta se on tietenkin tehtävä inhimillisellä tavalla.

Arvoisa puhemies! Kehitysyhteistyö ja kehitysrahoitus on erittäin tärkeä elementti ja
työkalu monien Agendan tavoitteiden toimeenpanossa ja kehitysmaiden tukemiseksi toi-
meenpanossa. Haluankin kysyä: onko hallitus tekemässä konkreettisen suunnitelman kehi-
tysyhteistyörahoituksen nostamiseksi 0,7 prosenttiin?

18.37 Saara-Sofia Sirén kok: Arvoisa puhemies! Yksi iso yhteinen haaste meillä kestä-
vän kehityksen edistämisessä ja tavoitteiden toimeenpanossa on se, millä tavalla me var-
mistamme, että pystymme sitoutumaan tähän toimintaan yli vaalikausien.

Tässä on useassa puheenvuorossa nostettu esille naisten ja tyttöjen asema ja tasa-arvon
edistäminen. Naisten ja tyttöjen asemahan on painopiste meidän kehityspoliittisen selon-
teonkin mukaan, ja se on mukana kaikissa kestävän kehityksen tavoitteissa. Sukupuolten
välisellä tasa-arvolla on myös oma tavoitteensa. Millä tavalla me varmistamme, että nämä
painopisteet ja niihin sitoutuminen säilyvät, vaikka hallitukset vaihtuvat? Kestävä kehitys
jos jokin on sellaista työtä, missä meidän pitää tehdä pitkäjänteistä työtä ja sitoutua hyvin
pitkään tekemiseen. Kiinnostaisi kuulla, miten tätä puolta on pohdittu.

Kun täällä on useassa puheenvuorossa nyt kannatettu ajatusta, että valiokunnista tule-
vaisuusvaliokunta ottaisi tämmöisen vetovastuun — itse pidän tärkeänä, että kaikki valio-
kunnat jollakin tavalla osaltaan pohtivat näitä kestävän kehityksen edistämiseen liittyviä
asioita — niin kysyisin myös ministereiltä, millä tavalla suhtaudutte ajatukseen siitä, että
kestävä kehitys näkyisi nykyistä vahvemmin budjettiprosessissa, esimerkiksi omien minis-
teriöidenne osalta, ja miltä tämä ajatus kestävän kehityksen selonteosta kuulostaa. Nythän
oli hienoa, kun saatiin kehityspolitiikasta selonteko tällä kaudella alkupainotteisesti kau-
den alussa, ja samaan tapaan kestävän kehityksen kohdalla, joka on laajemmassa mittakaa-
vassa siis läpileikkaava, yhteinen asia, olisi loogista, että myöskin tämä asia tuotaisiin se-
lontekona eduskuntaan. Ajatuksia ministereiltä kysyisin näistä.

Puhemies Maria Lohela: Puheenvuorot vielä edustajilta Toivola, Kiuru, Mäkelä, Adlerc-
reutz ja Paloniemi, ja sitten ministeri.

18.39 Jani Toivola vihr: Arvoisa rouva puhemies! Täällä on pidetty äärimmäisen hyviä
puheenvuoroja, joihin moniin on helppo yhtyä. Täällä yhdessä puheenvuorossa todettiin,
että kestävä kehitys ei ole uusi asia, ei ole keksitty Kalliossa tänään, ja se pitää ihan todel-
lakin paikkansa. Täällä on myöskin lainattu paljon historiasta arvopohjaa, joka tukee kes-
tävän kehityksen ajattelua. Ja mikäs sen hienompaa, että meillä on niin pitkä historia myös-
kin tässä ideologisessa ajattelussa. Minä ainakin itse toivon, että kaikki se historia otetaan
mukaan myöskin tähän päivään ja siihen tulevaisuuden työhön. Se ero varmasti — se, mikä
on muuttunut, mitä on tapahtunut globaalissa maailmassa — on se, että yhä vähemmän me
voimme katsoa itseämme ikään kuin erillisenä saarekkeena muusta maailmasta tai yksit-
täisenä valtiona, vaan se, mihin kaikki nämä tavoitteetkin pohjautuvat, on se meidän koko
25



Pöytäkirjan asiakohta PTK 120/2016 vp
ajan kasvava ikään kuin riippuvuussuhde toisiimme, tai jos me mietimme sitä, miten väes-
tö liikehtii tällä hetkellä ympäri maailmaa. Nämä ovat kysymyksiä, mistä meidän on myös-
kin otettava vastuuta, ja sitä kautta me olemme yhdessä osa sitä globaalia maailmaa.

Täällä on nostettu paljon tärkeitä kysymyksiä. Haluaisin tukea muun muassa edustaja
Parviaisen esille tuomaa näkemystä EU-tasosta ja todellakin toivoisin, että kuulisimme sii-
tä myöskin vähän, koska nyt tällä hetkellä näyttää siltä, että toimeenpanon suhteen on
suunnitelmia vasta vuodelle 2020, ja se on tietysti aivan liian myöhään. Eli olisi tosi tär-
keätä, että Suomi ottaisi myöskin tässä painostuksessa aktiivisen roolin.

Sitten miettien Suomen harjoittamaa kehitysyhteistyötä olisin kysynyt vielä, kun aina
välillä on käyty keskustelua myöskin tämmöisestä kehitysyhteistyölaista tai jostakin ele-
mentistä, millä me voisimme paremmin sitoa sen, mitkä ovat ikään kuin ne pääteemat pit-
källä tähtäimellä, mihin Suomen harjoittama kehitysyhteistyö pohjautuu. Että välttämättä
ne tavoitteet eivät olisi niin alisteisia aina neljän vuoden hallituskausille. Näkisin, että täm-
möinen kaikki pitkäjänteisyys tukee myöskin tämän Agendan tavoitteita. Miten hallituk-
sessa nähdään tämä, olisiko näitä mahdollista jollakin tavalla tuoda toisiaan lähemmäksi,
omaan kehityspolitiikkaan pitkäjänteisyyttä, joka samalla myöskin tukisi Agenda 2030:tä?
— Kiitos.

18.41 Pauli Kiuru kok: Arvoisa rouva puhemies! Tässä on todella rakentavia ja hyviä pu-
heenvuoroja kuultu.

Yksi asia tässä hieman rupesi mietityttämään. Kun korostetaan naisten ja tyttöjen ase-
maa, niin siinä ei todellakaan ole mitään pahaa, se on iso ongelma. Useimmissa maailman
maissa ja kaikissa maailman maissa on aivan varmasti asian parantamiseksi paljon tehtä-
vää. Mutta jos otetaan näkökulma Suomeen, niin suomalaisen miehen elinaikaodote on
huomattavasti lyhyempi kuin naisella. Suomalainen mies on vähemmän koulutettu kuin
nainen, olemme alttiimpia väkivaltarikoksille, kuolemme useammin liikenteessä, olemme
päihderiippuvaisempia, tupakoimme useammin, meidän hampaamme ovat huonommassa
kunnossa, ja olemme alttiimpia syrjäytymiselle. Yhdessä asiassa olemme edellä: saamme
keskimäärin isompaa palkkaa.

No, kokonaisuutena suomalaisella miehellä tietysti menee hyvin, kun verrataan globaa-
lissa näkökulmassa, mutta herättikö tämä puheenvuoro mitään ajatuksia siihen, miten
miesten ja poikien näkökulma kehitysyhteistyössä ja kestävässä kehityksessä tulisi huomi-
oida? Arvelen, että monessa maassa on myös marginaaliin tai vähemmistöön siirtyneitä tai
työnnettyjä miesvähemmistöjä, jotka ovat yhteisössään todella heikossa asemassa.

18.43 Jani Mäkelä ps: Arvoisa puhemies! Edustaja Kiuru toi äsken esiin mielenkiintoi-
sen näkökulman miesten oikeuksista tässä kestävässä kehityksessä. Tämä oli siitä hyvä nä-
kökulma, että tämä tuo jollain tavalla uutta ajatusta siihen jämähtäneeseen ajatusmaail-
maan, joka meillä on tässä aihepiirissä.

Toinen esimerkki tällaisesta jämähtämisestä, jota haluan kritisoida, on se, että Suomes-
sa hoetaan ikään kuin mantrana sitä, että meidän pitäisi olla jotenkin kestävän kehityksen
suunnannäyttäjiä. Aikaisemmin tarvetta suunnannäyttämiseen on perusteltu sillä, että
meillä on varaa, kun olemme niin rikas kansakunta. Näistä suunnannäyttämisistä on kui-
tenkin tullut meille aikojen kuluessa sormille, ja olemme maksaneet tarpeettoman suurta
hyvinvointihintaa vuosien saatossa.
26



Pöytäkirjan asiakohta PTK 120/2016 vp
Esimerkki tästä: Tulen itse metsäteollisuuden vahvalta alueelta. Siellä 80-luvulla oli
varsin likaista: vesi kuohui järvessä, kun siellä ui, ilma haisi pahalta. Sitten 90-luvun vaih-
teessa paperitehtaat tekivät merkittäviä parannuksia järjestelmiinsä ja läheisen järven Sai-
maan vesi ja alueen ilmanlaatu parantuivat oleellisesti. Nämä olivat suomalaisten tekemiä
omaehtoisia muutoksia ja erittäin hyviä asioita silloin. Kun nämä parannukset tehtiin, niin
kuitenkin myöhemmin tämäkin hieno esimerkki suomalaisesta vastuullisuudesta kostautui
meille unioniin liittymisen ja päästökauppajärjestelyjen myötä, kun saimme neuvotteluis-
sa vertailukohdaksi tämän investointien jälkeisen tilan, emme suinkaan sitä edeltänyttä ti-
laa, samalla kun muualla Euroopassa puhdistusinvestointeja vältelleet maat palkittiin pääs-
tökaupassa. Nyt tämä sama tilanne saattaa löytyä meiltä edestämme, eli ikään kuin lähti-
simme taas nollapisteestä. EU asettaa meidät säästämään aina vain lisää ja tinkimään aina
vain lisää. Kyllä minun perusviestini on se, että me olemme jo suurimman vastuumme täs-
sä asiassa kantaneet. Tässä kamppailussa meidän tulee olla tiukkana, ettei meille sälytetä
kohtuuttomia velvoitteita. Esimerkkinä ottaisin esille tämän keskustelun metsien katsomi-
sesta päästölähteeksi. Se vain ei yksinkertaisesti voi käydä Suomelle.

18.45 Anders Adlercreutz r: Värderade talman! Tässä globaalissa maailmassa yritykset
ovat isossa ja tärkeässä asemassa, ja silloin on tärkeätä, että pelisäännöt ovat yhdenmukai-
set: pelataan avoimilla korteilla, samoilla pelisäännöillä. Komissio valmistelee pakettia,
joka koskettaa maakohtaista raportointia, ja käsitykseni mukaan siellä ollaan nyt Euroopan
ulkopuoliselta osuudelta rajaamassa pois maat, joita ei luokitella veroparatiiseiksi. Käsi-
tykseni mukaan Suomi on ollut komission kannalla tässä asiassa siinä missä Hollanti halu-
aisi, että kaikki ulkopuoliset olisivat tämän maakohtaisen raportoinnin piirissä. Onko teillä
näkemyksiä tästä ja ajatuksia Suomen kannan perusteluista?

Palaisin tähän ilmastokysymykseen. Ilmastorahoituksen osalta YK on ollut huolissaan
siitä, että sopeutumiseen tähtäävät rahat ovat hyvin pienessä osassa, vaikka niitten pitäisi
edustaa noin puolta siitä kokonaisrahoituksesta. Tämä liittyy esimerkiksi siihen ilmastopa-
kolaisuuteen, jota edustaja Hassi nosti esille. Miten näette tämän Suomen osalta? Millä kei-
noin saisimme nostettua tätä osuutta, ja miten näette esimerkiksi Finnfundin aseman siinä
kokonaisuudessa? Ne hankkeethan helposti suuntautuvat nimenomaan muihin kuin näihin
ilmastosopeutumistoimenpiteisiin.

Edustaja Meri nosti esille tuulivoimakysymyksen. Nyt kun sitä ollaan tutkimassa halli-
tuksen sisällä, niin tullaanko pohjaamaan sitä olemassa oleviin tieteellisiin tutkimuksiin,
joidenka lopputulos lienee aika selvä, vai tilataanko uusia tieteellisiä tutkimuksia, joissa
perehdytään tähän asiaan syvemmin? — Kiitos.

Puhemies Maria Lohela: Ja vielä tähän väliin edustaja Elomaa.

18.47 Ritva Elomaa ps: Arvoisa puhemies! Minulla olisi kyllä vähän pidempikin puhe.
Saako mennä pönttöön?

Puhemies Maria Lohela: 2 minuuttia paikalta.

2 minuuttia. — Arvoisa puhemies! Täällä kun ministerit ovat vielä paikalla, niin minä
esittäisin sellaisen kysymyksen: olisiko mahdollista, että Suomi voisi viedä eteenpäin tätä
maailmanlaajuista eläinsuojelusopimusta vaikka Pohjoismaiden neuvoston kautta ja olla
27



Pöytäkirjan asiakohta PTK 120/2016 vp
siinä edistyksellinen? Nimittäin tämä uhanalainen eläinlajisto on laajentunut. Olemme juu-
ri nähneet pari kertaa jo dokumentin Team Rokan toiminnasta norsunluunmetsästyksen tii-
moilta. Se on tehnyt loistavaa työtä siellä Tansaniassa, ja henkilö, joka on perustanut tä-
män Team Rokan, on tehnyt sen pitkälti omilla varoillaan, ottanut lainaa jopa, kouluttaa
siellä paikallisesti koiria, jotka haistavat norsunluun, joka on salametsästetty. Muun muas-
sa norsut kuolevat todennäköisesti sukupuuttoon jopa 15 vuoden kuluttua, jos ei tähän ra-
dikaalisti tartuta, ja moni muu laji. Elikkä tällainen kysymys: voisiko tätä eläinsuoje-
luasiaa viedä näin eteenpäin Suomen taholta, että Suomi olisi aloitteellinen?

18.48 Aila Paloniemi kesk: Arvoisa rouva puhemies! Haluan ensinnäkin kiittää tästä lois-
tavasta keskustelusta ja haluan rohkaista meitä kaikkia kansanedustajia. Kuten edustaja
Sarkkinen totesi, meidän täytyy viedä alueelliselle ja paikalliselle tasolle tätä kestävän ke-
hityksen toimeenpanoa.

Haluan vielä muutamalla sanalla kertoa resurssiviisaushankkeesta Jyväskylässä, koti-
kaupungissani. Siellä on kahden vuoden aikana toteutettu tämmöinen Sitran hanke, koska
Sitra valitsi Jyväskylän koealustakseen. Siellä on kokeiltu ja testailtu erilaisia tapoja, joilla
alue ja sen eri toimijat voisivat elää resurssiviisaammin, luonnonvaroja viisaasti ja järke-
västi käyttäen ja toiminnasta jopa taloudellista hyötyä saavuttaen. Yhdessä kaikkien yh-
teiskunnan eri sidosryhmien kanssa siellä on luotu monistettava alueellinen toimintamalli,
ja se on viety nyt useampaan kaupunkiin ja yhteen kuntaan. Lopputuotoksena syntyi tie-
kartta, pitkän aikavälin suunnitelma sille, kuinka esimerkiksi Jyväskylä saavuttaa jätteet-
tömyyden, päästöttömyyden ja ylikulutuksettoman elämän viimeistään vuoteen 2050 men-
nessä. Ja tämä ei ole pelkkää puhetta: Valtuusto on sitoutunut resurssiviisauden edistämi-
seen keväällä 2015, ja nyt resurssien viisas käyttö on myös yksi kaupungin kolmesta stra-
tegisesta kärjestä. Resurssien viisas käyttö on integroitu osaksi kaupungin kokonaisjohta-
mista. Se on osana talouden ja toiminnan vuosikelloa, ja se on aina mukana näkyvästi myös
budjettiprosessissa.

Minun mielestäni tämä ei ole kovin huono esimerkki, ja tätä on skaalattu ja viety jo
muuallekin. Minä toivoisin, että näitä hyviä esimerkkejä, joita varmasti Suomesta löytyy,
monistettaisiin ja vietäisiin ahkerasti ympäri maata, koska se on meidän ongelmamme
yleensä, että hyviä käytäntöjä, hyviä malleja ei viedä muualle, vaan ne jäävät ikään kuin
vain pienen porukan käyttöön. Tässä olisi yksi erinomainen malli mielestäni. Mitä mieltä
ministerit ovat?

Puhemies Maria Lohela: Seuraavaksi ministeri Mykkänen, 5 minuuttia, olkaa hyvä.

18.50 Ulkomaankauppa- ja kehitysministeri Kai Mykkänen: Arvoisa puhemies! Kii-
tos hyvistä huomioista jälleen.

Yksi kysymys, mikä on useasti tullut esiin, on tämä köyhimpien, niin sanottujen LDC-
maiden osuus, ja meillä on tarkoitus sitä nostaa nyt tulevina vuosina, ensi vuoden jälkeen,
jälleen takaisinpäin ohjaamalla muun muassa tästä mainitusta investointimuotoisesta ra-
hoituksesta, josta toki vain osa sitten näkyy siinä ODA-laskelmassa, kuitenkin isompi osa
Afrikkaan ja erityisesti LDC-maihin, ja tätä kautta se tulee kyllä myöskin tässä näkymään.

Sinänsä tässä edustaja Niinistö erityisesti laittoi ehkä vähän rinnakkain investointimuo-
toiseen ja sitten ikään kuin lahjamuotoiseen tehdyt leikkaukset. Täytyy todeta, että sinänsä
siis tämä investointimuotoinen ei millään tavalla kehyksissä syrjäytä sitä lahjamuotoista.
28



Pöytäkirjan asiakohta PTK 120/2016 vp
Valitettavasti, vaikka meillä ei olisi investointimuotoista rahoitusta ollenkaan, se ei toisi
kehysmenoihin yhtään tilaa, koska se ero on juuri se, että investointimuotoinen on kehyk-
sen ulkopuolista investointirahastorahaa.

Iso muutos, väittäisin, meidän kokonaisvaikutuksen kohdistumisessa enemmän köy-
himpiin maihin on myös se, että kun olemme lanseeraamassa nyt joulukuussa uuden Pub-
lic Sector Investment Facility -välineen eli kehitetyn korkotukiluottovälineen, niin se ai-
emmasta versiostaan poiketen kohdistuu myös köyhimpiin LDC-maihin. Esimerkiksi vii-
me viikolla Tansaniassa ja Keniassa kun olin, niin selvästi näkyi, että on paljon sellaisia
hankkeita, joissa voisi olla veteen, puhtaaseen energiaan, infrastruktuuriin, jopa koulura-
kentamiseen liittyviä hankkeita, joissa tämä instrumentti, jossa on 30—50 prosenttia lah-
jaa ja loput subventoitua lainaa, voisi synnyttää uusia investointeja, jotka sitten toisivat
sekä työpaikkoja että niitä kaivattuja tuloksia ja samalla myös suomalaisyritysten osalli-
suutta niissä hankkeissa. Kun tässä Mäkelä myöskin peräänkuulutti työllisyyttä, niin tällä
voi pieneltä osalta kyllä olla näitäkin vaikutuksia.

Maaohjelmien priorisoinnista kysyi erityisesti edustaja Kiuru. Sinänsä ei ole helppo teh-
dä rajuja liikkeitä. Meillä on kahdeksan varsinaista maaohjelmamaata plus että Vietnamis-
ta olemme vetäytymässä plus että tietysti Syyriaan ja Lähi-itään menee erilaisten järjeste-
lyiden kautta aika paljon rahaa. Sen muutoksen olen tehnyt, että tulemme nyt Sambiasta
nopeammin pois kuin aikaisemmin suunniteltiin, koska meidän täytyy pystyä kokoamaan
näitä potteja edes hieman isompiin. Reilusti yli 10 miljoonaa euroa täytyy olla se maaoh-
jelman koko, jotta me pystymme siellä muutamaan painopisteeseen panostamaan ja saa-
maan riittävän vaikutusvallan siihen hallintoon. Ei ole helppo valinta sekään. Niin kuin sa-
noin silloin virkamiehille, kun ei ole syyllistä, niin valitaan vähiten syytön, ja Sambia on
se, joka nyt ensimmäisenä on keskituloiseksi nousemassa, ja silloin kun rajataan, niin näin
täytyy toimia.

Sukupuolitasa-arvo ja Finnfund, edustaja Kiuru kysyi: Noin 30—50 prosenttia on Finn-
fundin toimitusjohtajan mukaan se raportoitu naisten lukumäärä työllistyneissä Finnfun-
din hankkeissa, ja tältä osin täytyy kyllä myös sanoa — kun täällä on syystä kannettu huol-
ta siitä, miten me voimme naisten asemaa tukea esimerkiksi investointimuotoisella avulla
— että itse asiassa ne hankkeet, joihin investoidaan, niin kuin tästä luvusta näkee, ovat aika
usein sellaisia, jotka tarjoavat sitten työpaikkoja nimenomaan naisille köyhissä maissa. Itse
kävin viikko sitten Itä-Afrikan suurimmassa lääketehtaassa, joka Finnfundin investoinnil-
la on tehty, ja aivan erityisesti siellä on huolehdittu myös esimerkiksi ihan perhevapaakäy-
tännöistäkin, myös miespuolisia siihen on kannustettu, ja toki tällaisia käytäntöjä yritetään
sitten viedä.

Oikeuspalveluiden ja oikeushallinnon pariin: Tätä me teemme aika paljon monessa
maassa kapasiteettirakentamisen kautta. Viikko sitten kävin myös Nairobin suurimmassa
slummissa, Kiberassa, jossa meillä on pieni hanke naisiin kohdistuvan väkivallan vähentä-
miseksi, 6 000 naista on tavoitettu ja 600 oikeudenkäyntiä pantu tämän aika pienen sum-
man avulla vireille. Se oli kyllä tietyllä tavalla oikein optimistinen, vaikkei ympäristönä
mikään kaikista mieluisin sinänsä nähdä.

Koulutus, lukutaito, edustaja Pelkonen kysyi: Se on ehkä yksi asia, josta sanoisin, että
jos olisin itse ollut ministerinä tekemässä kehityspoliittista selontekoa, niin olisin nostanut
sen vielä selkeämmin meillä kärjeksi. Me olemme siinä aika hyviä, ja sinänsä erityisesti
Mosambikissa, Etiopiassa ja Nepalissa meidän maakohtainen pääyhteistyömme on nimen-
omaan koulutusta, ja siinä päämittari, jota olemme nyt tänä syksynä uusiin maaohjelmiin
29



Pöytäkirjan asiakohta PTK 120/2016 vp
asettaneet kolmivuotisjaksolle, on nimenomaan 11-vuotiaiden tyttöjen lukutaito ja tämä
kuvio, koska aivan allekirjoitan sen, mitä sanottiin, että se on ratkaiseva yhteiskunnan ke-
hitykselle ja myöskin naisten asemalle niissä yhteiskunnissa.

EU:n toimeenpanosuunnitelmista: Vauhditetaan, mutta samalla sanoisin, että on tärkeä-
tä, että meillä on jonkunlainen työnjako. Nyt se kansallisen avun ja EU-avun osuus on
suunnilleen neljän suhde viiteen, ja itse olen vähän aprikoinut, olisiko järkevämpi, että EU
selkeämmin keskittyisi esimerkiksi semmoisiin äkillisiin humanitaarisiin kriiseihin ja sit-
ten tämmöinen pitkäjänteisempi olisi selkeämmin kansallisella ja YK-tasolla. Jos kaikki
tekevät kaikkea, niin sekään ei oikein johda parhaaseen tulokseen.

Sarkkinen viittasi kuntien Agenda-työhön. Olin itse käynnistämässä Tampereella tilai-
suutta, joka käynnisti tämmöisen kuntien osallistumisagendan, ja siellä peräänkuulutin esi-
merkiksi pyöräverkoston kehittämistä yhtenä toimenpiteenä, kun täällä Helsingin seudulla
kaupunkipyörät ovat nyt selvästi lyöneet itsensä läpi. Toivottavasti muut isot kaupungit tu-
lisivat mukaan. (Puhemies koputtaa) 

Ylivaalikautiseen sitoutumiseen — mihin Sirén viittasi — auttaa minusta se, että ripus-
tetaan selkeästi se näihin muutamiin painopiste-, SDG-tavoitteisiin, jotka eivät muutu vaa-
likaudesta toiseen.

Sen sijaan kehy-lakiin (Puhemies koputtaa) sanoisin, että meillä on muutenkin hyvin
jäykkä kyllä tämä budjettirakenne. Siihen on vaikea tehdä pienehköjäkään muutoksia.
Minä en ole ihan varma, kannattaako niitä vielä lailla ruveta sen tarkemmin niittaamaan.
(Puhemies koputtaa) Nämä ovat pitkiä hankkeita joka tapauksessa.

Puhemies Maria Lohela: Ja ministeri Tiilikainen, 5 minuuttia.

18.56 Maatalous- ja ympäristöministeri Kimmo Tiilikainen: Arvoisa puhemies! Mi-
nulla oli kunnia olla Suomen puolesta hyväksymässä nämä Agenda 2030 -tavoitteet
YK:ssa. Sain olla myös raportoimassa Suomen toimeenpanosta viime kesänä samalla foo-
rumilla ja tietysti myös kestävän kehityksen toimikunnan varapuheenjohtajana nyt tätä toi-
meenpanoa Suomessa katsomassa pitkälti eteenpäin.

Kiitän eduskuntaa tästä hyvästä keskustelusta, ja joitain kommentteja: 
Oikeastaan jokaisella valiokunnalla on varmasti joku tavoite, joka kuuluu nimenomaan

sen toimialaan, mutta esimerkiksi tuo, että tulevaisuusvaliokunta voisi olla se yhteen vetä-
vä, kokoava valiokunta, kun kestävästä kehityksestä jatkossa puhutaan, on saanut täällä
paljon tukea. Onko tuo muoto sitten vuosittain käytävä keskustelu vai hallituksen eduskun-
taan kerran vaalikaudessa tuoma selonteko, sitä nyt on syytä pohtia rauhassa.

Tässä suomalaisessa toimeenpanossa edustaja Kulmuni kysyi tämän kestävän kehityk-
sen sitoumuksen laajuutta ja merkitystä. Todella nyt taitaa olla 340 sitoumusta, mutta mer-
kittävä askel tässä sitoumusten laajentamisessa oli esimerkiksi se, että nyt Suomessa en-
simmäistä kertaa muovijätteen vähentämiseksi, muovikassien käytön vähentämiseksi, di-
rektiiviä toimeenpannaan sopimusmenettelyn kautta, missä valtio, ympäristöministeriö,
teki kaupan alan kanssa sopimuksen, ja nämä sopimukset, mihin yksittäiset liikkeet, yri-
tykset voivat liittyä, ovat osa tätä kestävän kehityksen toimeenpanoa, yhteiskuntasi-
toumuksia. Katsotaan, miten tämänkaltainen sopimusmenettely yhdistettynä kestävän ke-
hityksen toimeenpanoon toimii jatkossa.

Edustaja Mäkelä otti tärkeän näkökulman huomioon, nimittäin näinhän se on, että ilman
tervettä taloutta meidän on todella vaikea edistää yhtäkään näistä kestävän kehityksen ta-
30



Pöytäkirjan asiakohta PTK 120/2016 vp
voitteista, ja se on hyvä muistaa. Ani harva täällä nyt lipsahti siihen oppositionuotin puo-
lelle, vaan hyvin asiallinen keskustelu kaiken kaikkiaan käytiin, mutta ellei tuota tervettä
taloutta ole, on vaikea yksittäisiä tavoitteita viedä eteenpäin.

Nyt edelleen, edustaja Mäkelä, tuo päästökauppajärjestelmä EU:ssa on sellainen, että
samat velvoitteet, samat asiat koskevat kaikkien maitten yrityksiä, olkoonpa ne puhtaat in-
vestoinnit tehty viime vuonna tai jo aikaisemmin.Nyt tämä mainitsemanne epäkohta on on-
neksi korjattu, ja metsät ovat Suomessa nielu, se täytyy myös ilmastopolitiikassa EU:ssa
tunnustaa.

Muutama huomio vielä:
Edustajat Meri ja Elomaa puhuivat luonnon monimuotoisuuden ja lajien suojelusta,

eläintensuojelusta. Parin viikon kuluttua alkaa Meksikossa luonnon monimuotoisuutta kä-
sittelevä YK:n kokous. Siellä pointtina on nimenomaan tämän monimuotoisuuden valta-
virtaistaminen, se, miten monimuotoisuus otetaan huomioon ja myös lajien suojelu ei pel-
kästään suojelualueilla vaan myös maataloudessa, metsien käsittelyssä, kalastuksessa, tu-
rismissa. Tämä on merkittävä edistysaskel. Eläintensuojelussa Suomi toimii EU-tasolla ak-
tiivisesti, olemme yhdessä Tanskan, Ruotsin, Hollannin, Saksan kanssa olleet tukemassa
tällaisen eläinsuojelufoorumin perustamista, missä varmistetaan sitä, että eläintensuojelu
myös pannaan toimeksi eikä se ole vain kirjain EU-politiikassa.

Sitoutuminen yli vaalikausien — siihen ministeri Mykkänen jo vastasikin. Tässä on
hyvä huomata, että nyt on yli vaalikausien menevä ohjelma mutta tietysti kukin hallitus on
omalla kaudellaan vastuussa siitä, että asiat konkreettisesti menevät eteenpäin ja että toi-
meenpanoa viedään kohti maalia.

Edustaja Adlercreutz puhui ilmastopolitiikasta ja tästä sopeutumisesta. Itse asiassa Mar-
rakechin kokouksessa juuri tämä sopeutuminen oli asia, missä saatiin konkreettisia edis-
tysaskeleita. Sovittiin siitä, että sopeutumisrahasto, mikä on ollut jo aiemmin, palvelee
myös Pariisin sopimusta, ja sopeutumisrahaston rahatavoitteet tulivat täyteen. Se on tärkeä
rahasto juuri näille vähiten kehittyneille maille, ja tässä Suomen on mahdollista olla kump-
paniemme kanssa yhteistyössä auttamassa, että ne haavoittuvimmat maat pystyvät tätä
kansainvälistä rahastoa käyttämään.

Edustaja Toivola otti nuoret esille, ja se on asia, missä meillä Suomessa on myös paran-
tamisen varaa (Puhemies koputtaa) kestävän kehityksen tavoitteiden toimeenpanemisessa.
— Kiitoksia eduskunnalle hyvästä keskustelusta.

Ensimmäinen varapuhemies Mauri Pekkarinen: Keskustelulle varattu aika on päätty-
nyt.

Asian käsittely päättyi.
31


