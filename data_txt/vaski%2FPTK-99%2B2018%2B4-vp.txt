















































DEMEC35.tmp.xml


Pöytäkirjan asiakohta PTK 99/2018 vp
Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03—18.42

4. Hallituksen esitys eduskunnalle laiksi julkisesta työvoima- ja yrityspalvelusta annetun 
lain muuttamisesta ja väliaikaisesta muuttamisesta annetun lain voimaantulosäännöksen 
muuttamisesta

Hallituksen esitys HE 131/2018 vp
Valiokunnan mietintö TyVM 8/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on työelämä- ja tasa-arvovaliokunnan mietin-
tö TyVM 8/2018 vp. Nyt päätetään lakiehdotuksen sisällöstä.

Keskustelu

18.39 Tarja Filatov sd (esittelypuheenvuoro): Arvoisa puhemies! Lyhyesti vain valio-
kunnan mietinnön esittely: Laissahan on kyse siitä, että työmarkkinatuen ja peruspäivära-
han suuruista summaa voitaisiin käyttää palkkatuen tai starttirahan pohjana työttömyyse-
tuuksien puolesta. Laki on ollut meillä voimassa nyt uudelleen. Se on ollut joskus aikai-
semminkin voimassa, sitten se on purettu, ja nyt se on uudelleen voimassa. Tällä esityksel-
lä sitä jatkettaisiin siihen asti, kun on arvioitu, että maakuntauudistus lähtisi liikkeelle. Va-
liokuntakin suhtautui positiivisesti esitykseen, koska se lisää ikään kuin palkkatuen käyt-
tömahdollisuuksia, ja on järkevää, että passiivista etuutta käytetään mieluummin
aktiivisesti kuin pelkästään passiivisesti. Valiokunta painottaa sitä, että on tärkeä tehdä ar-
viointi rahoituksesta ja palkkatuesta ja että on tärkeää, että tuo arviointi tehdään ja siitä seu-
raava lainsäädäntö tuodaan eduskuntaan vielä tällä vaalikaudella.

Nyt siirryn sitten oman puheenvuoroni puolelle: Minusta esitys on erittäin tärkeä siitä
näkökulmasta, että kun me valiokunnassa olemme kuulleet maakuntauudistuksen ja siihen
liittyvän kasvupalvelu-uudistuksen rahoituksesta, kun ministeri on monta kertaa meille sa-
nonut, että kasvupalveluihin siirtyy tulevissa maakunnissa juuri se summa, joka siellä täl-
läkin hetkellä on, mutta kuitenkin meille esitellyistä materiaaleista on käynyt ilmi, että siel-
tä otetaan pois 200 miljoonaa euroa sen vuoksi, että ajatellaan, että passiivietuus on käy-
tettävissä maakunnissa. Mutta passiivietuus tällä lailla ei ole siellä käytettävissä, vaan me
tarvitsemme tälle jatkolaille jatkolain, jotta se on käytettävissä. Ja ymmärrän kyllä, että py-
kälien pitää olla hieman erilaiset siinä vaiheessa, kun mennään maakuntahallintoon, kuin
tässä vaiheessa, jolloin TE-toimistot tekevät palkkatukipäätöksiä ja starttirahapäätöksiä,
joten siihen tarvitaan vielä valmistelutyötä. Mutta kun tiedän, että arvoisa puhemies tuntee
näitä asioita hyvin, niin vetoaisinkin, että tekin pistäisitte itsenne likoon sen puolesta, että
tämä jatkuu myös maakuntauudistuksessa, jos se tässä talossa etenee.
 Hyväksytty
1.0



Pöytäkirjan asiakohta PTK 99/2018 vp
Yleiskeskustelu päättyi.

Eduskunta hyväksyi hallituksen esitykseen HE 131/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


