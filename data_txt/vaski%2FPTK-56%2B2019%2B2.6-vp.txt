















































DEM2F79.tmp.xml


Pöytäkirjan asiakohta PTK 56/2019 vp
Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.6. Suullinen kysymys Suomen YK-politiikasta (Mikko Savola kesk)
Suullinen kysymys SKT 48/2019 vp

Suullinen kyselytunti

Puhemies Matti Vanhanen: Edustaja Savola.

Keskustelu

16.53 Mikko Savola kesk: Arvoisa herra puhemies! Hyvää YK:n päivää! YK on keskei-
sin kansainvälinen yhteistyöjärjestö, missä Suomi on mukana. Viestit ja signaalit maail-
malta ovat olleet huolestuttavia: kriisit ja pakolaisuus lisääntyvät, ja monenkeskinen yh-
teistyö haurastuu tilanteessa, jossa sitä pitäisi olla ja sitä tarvittaisiin huomattavasti lisää.
Kansainväliset sopimukset ja niistä kiinni pitäminen ovat Suomen ja koko kansainvälisen
järjestyksen etu.

Suomen YK-strategia on vuodelta 2013. Se vaatii kiireesti päivittämistä vastaamaan
ajan haasteita. Keskusta esittää, että strategia päivitetään ja siihen otetaan mukaan vahvasti
yritykset ja kansalaisjärjestöt valtionhallinnon lisäksi. Tavoitteeksi tulisi ottaa selkeä tie-
kartta siihen, että Suomi pääsee YK:n ihmisoikeusneuvoston jäseneksi vuonna 22 ja myö-
hemmin vuosikymmenen aikana YK:n turvallisuusneuvoston [Puhemies koputtaa] vaihtu-
vaksi jäseneksi. [Puhemies: Kysymys?] Ministeri Haavisto, mihin toimenpiteisiin hallitus
ryhtyy Suomen YK-strategian päivittämiseksi?

16.54 Ulkoministeri Pekka Haavisto (vastauspuheenvuoro): Ensinnäkin kiitos edustaja
Savolalle hyvästä kysymyksestä, ja oikein hyvää YK-päivää myös koko hallituksen puo-
lesta kaikille.

Erittäin hyvä kysymys siitä, millä tavalla voisimme vahvistaa YK:n asemaa ja multila-
teraalista maailmanjärjestystä tilanteessa, jossa suurvallat vetävät eri suuntiin ja YK on
osittain halvaantunut kansainvälisten konfliktien ratkaisussa. Toisaalta YK tekee äärim-
mäisen tärkeätä työtä tänä päivänä esimerkiksi ympäristöasioissa, ilmastonmuutoksen tor-
junnassa ja ennen kaikkea humanitaarisessa avussa maailman kriisi- ja konfliktialueilla, ja
tietysti mekin olemme mukana rauhanturvatyössä ja kriisinhallintatyössä.

Hallituksellahan on nyt paitsi erittäin hyvä hallitusohjelma, jossa YK on aivan keskei-
sessä roolissa, myös tulossa ulko- ja turvallisuuspoliittinen selonteko, jonka seurannassa
eduskunta on vahvasti mukana. On tulossa ihmisoikeuspoliittinen selonteko, on tulossa
Afrikka-strategia. Näissä kaikissa otetaan tietysti YK:n rooli erittäin vahvasti huomioon.
Jos sitten on tarve näistä koota vielä tällainen erillinen ja päivitetty YK-strategia, se voisi
olla hyvä työkalu muun muassa tässä Suomen ihmisoikeusneuvostokampanjassa, [Puhe-
mies koputtaa] joka on tulossa.
 Tarkistettu
4.0



Pöytäkirjan asiakohta PTK 56/2019 vp
Kysymyksen käsittely päättyi.
2


