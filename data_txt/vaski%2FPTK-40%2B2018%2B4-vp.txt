















































DEM5322.tmp.xml


Pöytäkirjan asiakohta PTK 40/2018 vp
Pöytäkirjan asiakohta 

PTK 40/2018 vp

Täysistunto

Tiistai 24.4.2018 klo 14.00—16.07

4. Hallituksen esitys eduskunnalle liikesalaisuuslaiksi ja eräiksi siihen liittyviksi laeiksi
Hallituksen esitys HE 49/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään talousvaliokun-
taan, jolle lakivaliokunnan on annettava lausunto.

Lähetekeskusteluun varataan 1 tunti, kello 15.00—16.00. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan, 5. asiakohtaan.

Keskustelu

15.02 Elinkeinoministeri Mika Lintilä (esittelypuheenvuoro): Arvoisa puhemies! Parvi
tässä vaiheessa näemmä äänesti jo tätä lakia kohtaan jaloillaan ja poistui.

Esityksessä ehdotetaan säädettäväksi uusi liikesalaisuuslaki. Laissa säädettäisiin liike-
salaisuuksien suojasta ja siviilioikeudellisista oikeussuojakeinoista. Esityksellä pantaisiin
täytäntöön Euroopan parlamentin ja neuvoston liikesalaisuuksien suojaamista koskeva di-
rektiivi. Samalla liikesalaisuuksien suojaa koskeva sääntely sopimattomasta menettelystä
elinkeinotoiminnassa annetusta laista kumottaisiin ja voimassa oleva sääntely siirrettäisiin
eräin täsmennyksin liikesalaisuuslakiin. Liikesalaisuuslain sääntely koskisi soveltuvin
osin teknisiä ohjeita.

Liikesalaisuudet voivat olla hyvin monentyyppistä teknistä tai taloudellista tietoa. Jotta
tieto voidaan luokitella liikesalaisuudeksi, tiedon on oltava salaista. Lisäksi tiedolla on ol-
tava taloudellista arvoa ja tiedon haltijan on tullut tehdä kohtuullisia toimenpiteitä pitääk-
seen tiedot salaisina. Esityksen tavoitteena on ylläpitää liikesalaisuuksien korkean suojan
tasoa. Liikesalaisuuksien suojalla pyritään edistämään tutkimustyön ja tuotekehittelyn
avulla tapahtuvaa teknistä ja taloudellista kehitystä sekä estämään epäsuotavien keinojen
käyttöä tietojen hankkimiseksi, kuten yritysvakoilua. Liikesalaisuuksina suojataan hyvin
monenlaista taitotietoa ja liiketoimintatietoa joko täydentäen teollis- ja tekijänoikeuksia tai
niiden vaihtoehtona. Liikesalaisuudet ovat erityisen tärkeitä liiketoiminnan kilpailukyvyn
sekä tutkimus- ja kehitystyön ja innovointiin liittyvän suorituskyvyn kannalta. Varsinkin
monelle pienemmälle yritykselle liikesalaisuus on keskeinen tapa varmistaa yrityksen ai-
neettoman omaisuuden suoja. Patentointi ei ole kaikille aina toimiva menettelytapa esimer-
kiksi siihen liittyvien kustannusten vuoksi.
 Tarkistettu
4.1



Pöytäkirjan asiakohta PTK 40/2018 vp
Liikesalaisuuslaissa säädettäisiin liikesalaisuuden määritelmästä ja liikesalaisuuden oi-
keudettomasta hankkimisesta, käyttämisestä ja ilmaisemisesta. Laissa säädettäisiin myös
sallituista liikesalaisuuden hankkimistavoista. Laissa säädettäisiin myös siitä, millä edel-
lytyksillä väärinkäytöksistä ja laittomasta toiminnasta voidaan ilmoittaa ja sanavapautta
käyttää liikesalaisuuden suojasta huolimatta. Vastaavasti säädettäisiin edellytyksistä, joil-
la liikesalaisuus voidaan ilmaista työntekijän edustajalle. Uusi laki sisältäisi siviilioikeu-
delliset oikeussuojakeinot liikesalaisuuden loukkaustilanteissa.

Esityksessä ehdotetaan muutettavaksi työsopimuslakia. Lakia täsmennettäisiin siten,
että työntekijä ei saisi työsuhteen kestäessä nimenomaan oikeudettomasti käyttää hyödyk-
seen tai ilmaista muille työnantajan liikesalaisuuksia. Työsopimuslakiin lisättäisiin myös
viittaussäännös liikesalaisuuslakiin, koska ehdotettu työsopimuslain liikesalaisuuksia kos-
keva säännös saisi sisältönsä myös ehdotettavasta liikesalaisuuslaista.

Esityksessä ehdotetaan, että liikesalaisuuksien loukkauksia koskevat riita-asiat käsitel-
täisiin käräjäoikeudessa. Yksittäisessä asiassa toimivaltainen käräjäoikeus määräytyisi
yleisten toimivaltasäännösten perusteella. Markkinaoikeus olisi käräjäoikeuden ohella toi-
mivaltainen tuomioistuin tutkimaan niitä liikesalaisuuden loukkausta koskevia riita-asioi-
ta, joissa vastaajana on oikeushenkilö tai elinkeinotoimintaa harjoittava luonnollinen hen-
kilö. Oikeuspaikkasäännös edellyttää tarkistuksia muun muassa oikeudenkäymiskaareen
sekä oikeudenkäynnistä markkinaoikeudessa annettuun lakiin.

Esityksessä ehdotetaan, että liikesalaisuuden osalta käytettävä käsitteistö yhdenmukais-
tettaisiin siten, että lainsäädännössä käytettäisiin johdonmukaisesti käsitettä ”liikesalai-
suus”. Tästä syystä esimerkiksi viranomaisten toiminnan julkisuudesta annetusta laista
sekä työsopimuslaista käsite ”liike- ja ammattisalaisuus” ja rikoslaista käsite ”yrityssalai-
suus” muutettaisiin ”liikesalaisuudeksi”. Käsite muutettaisiin myös useista muista laeista.

Ehdotettujen lakien on tarkoitus tulla voimaan viimeistään 9. päivänä kesäkuuta 2018.

15.07 Esko Kiviranta kesk: Herra puhemies! Hallituksen esityksen mukainen liikesalai-
suutta koskeva lainsäädäntö on tervetullut, sillä se selkeyttää toimintamalleja ja yhtenäis-
tää käytäntöjä. Pohjana on EU-direktiivi, mikä käytännössä merkitsee sitä, että käytännöt
ovat yhtenäistymässä koko EU:n alueella. Aiempaa kattavampi lakisääteinen suoja vahvis-
taa yritysten asemaa koskien liikesalaisuuksia ja parantaa siten liiketoiminnan edellytyk-
siä. Tähän saakka yritykset ovat joutuneet turvautumaan pääasiassa sopimuksiin liikesalai-
suuksien varjelemiseksi työsuhteissa samoin kuin yrityskaupoissa ja niiden valmistelussa
piileviltä vaaroilta. Uusi laki ei poista sopimusten tarvetta mutta antaa yrityksille suojaa
myös tilanteissa, joissa salassapitosopimuksia ei ole laadittu. Näin se parantaa osaltaan yri-
tysten toimintaedellytyksiä.

15.08 Päivi Räsänen kd: Arvoisa herra puhemies! Aivan kuten esittelypuheenvuorossa
sekä edustaja Kivirannan puheenvuorossa kävi ilmi, tälle esitykselle on kannatettavia ja
hyviä perusteluja, ja kaiken kaikkiaan tämä vaikuttaa kyllä tarpeelliselta.

Mutta kiinnitin huomiota siihen, että lainvalmistelun yhteydessä on noussut kuitenkin
esiin muutamia huolia, joita muun muassa arviointineuvosto nosti esiin luonnosvaiheessa.
Ehkä eniten esiin tullut huoli liittyi työntekijöiden asemaan, jota arviointineuvoston näke-
myksen mukaan tulisi käsitellä esitysluonnoksessa tarkemmin. Esimerkiksi väärinkäytös-
ten ilmoittamistapauksissa todettiin, että työntekijän asema jää epäselväksi, ja tästä kysyi-
sin ministeriltä: onko tämä huoli huomioitu tässä lopullisessa esityksessä, ja muutettiinko
2



Pöytäkirjan asiakohta PTK 40/2018 vp
sitä tämän arviointineuvoston näkemyksen ilmaisun jälkeen? Kiinnitän huomiota myös sii-
hen, että tänään on juuri uutisoitu, että Euroopan komissio haluaa turvata väärinkäytöksis-
tä ilmoittaneiden oikeudet eli aiotaan esittää ihan uutta direktiiviä, jolla halutaan suojata
yleisen edun kannalta tärkeistä tiedoista ilmoittavia ihmisiä, niin sanottuja pilliin puhalta-
jia, jolloin tehtäisiin laittomaksi työpaikalta erottaminen muun muassa näiden henkilöiden
kohdalla. Miten arvioitte, että tämä uusi direktiivi sitten suhteutuu tähän lainsäädäntöön?

15.10 Ville Skinnari sd: Arvoisa puhemies! Kuten edellä edustaja Räsänen totesi, tässä
on paljon hyviä elementtejä, muun muassa se, että liikesalaisuuden määritelmää on nyt
avattu ja määritelty se kolmellakin tavalla. Mutta kaiken kaikkiaan tietysti on kysymys sii-
tä, kuten ministeri totesikin, että meidän pitää Suomessa ennen kaikkea olla tietoisia siitä,
miten me suojaamme liikesalaisuuksia, tekijänoikeuksia, niitä arvokkaita elementtejä Suo-
messa, ja niitä ei sitten päädy mihinkään vääriin käsiin.

Mutta olisin kysynyt oikeastaan samasta aiheesta kuin mihin edustaja Räsänenkin viit-
tasi. Lausuntokierroksellahan on tullut eteen ja ilmi monenlaisia asioita, mutta etenkin
tämä työntekijän asema ja ehkä se tietoisuus ja osaaminen siinä, mitä liikesalaisuus oikeas-
ti tarkoittaa ja ymmärtääkö työntekijä sopimusta tehdessään, mihin hän sitoutuu. Kysyn-
kin teiltä: Onko teillä työ- ja elinkeinoministeriössä ajatusta siitä, että tätä koulutusta, tie-
donsaantia tulisi jotenkin esittää? Onko teillä olemassa siihen joitain työkaluja?

15.12 Eero Lehti kok: Arvoisa herra puhemies! Maailman taloushistoria tuntee liikesa-
laisuuksia pitkältä ajalta: posliinin valmistus, paperin valmistus, ja ehkä maailman yleisin
liikesalaisuus — onko se sitä, en tiedä — on Coca-Colan resepti.

Suomalainen elinkeinorakenne on koko ajan menemässä korkean osaamisen alueelle,
jossa liikesalaisuuksien suhteellinen merkitys korostuu. Nokian, sanoisinko, patenttisalk-
ku on hyvä esimerkki: yhtiö pysyy merkittävältä osalta sen tuomien tulojen varassa, ja suo-
malainen teollisuus pyrkii jatkossakin Tekesin ja muiden avulla kehittämään sellaisia tuot-
teita, joissa kilpailuetu on liikesalaisuus.

Se kysymys, joka täällä on kahden edustajan, Räsäsen ja Skinnarin, toimesta tullut esiin:
ymmärtääkö työntekijä? Minun mielestäni kyllä ymmärtää. Ei siinä käytännössä niin suu-
ria ongelmia ole, että mikä on salaista ja mikä ei. Se, mikä on yleisesti tunnettu, ei ole sa-
laista. Se, joka yrityksen kilpailutekijänä ei ole yleisesti tunnettu, on salaista. Tätä on ehkä
vaikea havaita sellaisen ihmisen, joka ei ole kyseisessä yrityksessä työssä.

Minun mielestäni tämä on tervetullut laki, ja se, että se saadaan näin nopeasti voimaan,
on erinomainen asia.

15.13 Kauko Juhantalo kesk: Herra puhemies! Ministeri Lintilälle kiitos havainnollises-
ta kysymyksen avaamisesta. Tässä liikesalaisuusasiassa tietysti nimensä mukaisesti kes-
keisen tärkeätä on salaisuus, ja nykymaailmassa — nykymenetelmin ja nykytiedonsaannin
helpottuessa — salaisuuden säilyttäminen on kovin vaikeata, ja joskus osoittautuu niin,
että tämä lipsahtaa liian aikaisin yleiseen tietouteen, joku hyväkin keksintö.

Edustaja Lehden mainitsema Nokia on hyvä tyyppiesimerkki siitä, miten Nokia, aina-
kin toisella jalalla, pysyy hyvin pystyssä patenteilla saatavilla tuloilla. Siksi — kun on tuol-
lainen vaatimaton työyhteisö, yksinäinen kehittelijä tai niin edelleen — juuri patentin
hankkiminen nopeasti salaisuuden säilyttämiseksi on hyvin tärkeätä, ja näin ollen, kun pa-
tentin haku pelästyttää kustannuksillaan montaa ihmistä, sitä hakijaa erityisesti, patentin
3



Pöytäkirjan asiakohta PTK 40/2018 vp
hakuun liittyvien monien kustannusten kohtuullistaminen olisi kyllä välttämätöntä. Nokia
saattoi suuren kassansa turvin ja prosessin kestäessä niitä automaattisesti hakea lukuisan
määrän, mikä on ollut suuri onni, mutta pienyrittäjälle tai pienyhteisölle tämä saattaa olla
liian rankka kustannus.

15.15 Jani Mäkelä ps: Arvoisa puhemies! Tietysti ensiksi pitää todeta, että kyllähän lii-
kesalaisuuksia tarvitaan ja patenttisuoja pitää olla keksinnöille. Se on selvä asia. Mutta se
myös pitää todeta, että liikesalaisuuksia voidaan myös käyttää väärin, eli käytetään yhteis-
kunnan pakkovaltaa yksityisten yritysten intressien suojaamiseen ilman, että sille on vält-
tämättä olemassa kunnon perusteita. Tätähän tapahtuu julkisella puolellakin, sanotaan niin,
että leimataan papereita salaiseksi vähän varmuuden vuoksi edes yksilöimättä, mitä leima-
taan salaiseksi ja millä perusteella.

Nyt sitten jos yksityisille yrityksille annetaan liikaa päätösvaltaa siinä, mitä julistetaan
salaiseksi, niin siinä on riski, että julistetaan salaiseksi kaikki sellainen, mitä ei haluta jul-
kisuuteen, eli ihmisten suita pistetään kiinni jopa työelämän epäkohdista ja muista sellai-
sista seikoista, jotka eivät suinkaan kuulu liikesalaisuuden piiriin, mutta niistä voi kirjoit-
taa amerikkalaiseen malliin sellaisen NDA-sopimuksen, jonka työntekijä sitten allekirjoit-
taa tai vaihtaa työpaikkaa. Siinä ovat ne vaihtoehdot. Tällaisen estämiseksi täytyy pitää täs-
sä harkinta mukana, että onko olemassa yhteiskunnallisesti lainsäädännöllisesti katsoen
sellainen oikeushyvä, jonka suojeleminen on riittävä peruste tämän salaisuuden säätämi-
selle. Tämä ei voi mennä niin, että yksityiset yritykset sanelevat meille, mitkä ovat salaista
asiaa ja mitkä eivät.

15.16 Päivi Räsänen kd: Arvoisa herra puhemies! On varmasti niin kuin edustaja Lehti
totesi, että työntekijä yleensä tietää, mikä on salaista ja mikä ei, ja korostan edelleen sitä,
että mielestäni tämä esitys on hyvä ja kannatettava. Mutta ajattelen, että ongelmatilanteita
syntyy joskus — tosin onneksi harvoin ja harvoissa tilanteissa, mutta kuitenkin niitä syn-
tyy joskus — kun yrityksessä mahdollisesti on vaikkapa veronkiertoon tai korruptioon,
ympäristönsuojeluun, terveyteen tai turvallisuuteen liittyviä mahdollisia väärinkäytöksiä
ja työntekijälle syntyy se tilanne, että hän pohtii, miten tähän tilanteeseen pitäisi reagoida.
No, täällä esityksen perusteluissa kyllä todetaan niin, että arvioitaessa työntekijän asemaa
otetaan huomioon, onko yrityksellä käytössä tämmöinen väärinkäytösten ilmoituskanava.
Jos tällainen on olemassa, niin sitä toki tulee käyttää, mutta sitten täällä todetaan se, että
tämä sisäinen ilmoittaminen ei kuitenkaan ole paras ratkaisu silloin, jos ilmoitus koskee
omaa esimiestä tai yrityksen johtoon kuuluvia henkilöitä — ja kyllähän nämä edellä mai-
nitut tilanteet yleensä juuri koskevat niitä yrityksen johtoon kuuluvia henkilöitä, joten tämä
sisäinen väärinkäytösten ilmoituskanava ei silloin ole se käypä ratkaisu. Ja nyt haluaisin
vielä kuulla: kun tälle uudelle direktiiville näyttää olevan tarvetta, niin miten tämä suh-
teutuu tähän nyt esiteltyyn lakiin, ja mikä on tällä hetkellä, jos tämä laki tulee voimaan,
työntekijän oikeusturva tämäntyyppisissä tilanteissa?

15.18 Eero Lehti kok: Arvoisa herra puhemies! Minusta tuntuu, että nyt tässä keskuste-
lussa menevät kaksi asiaa sekaisin. Yrityssalaisuus on esimerkiksi asiakasluettelo, raaka-
aineiden hinnat, sopimukset jälleenmyyntiorganisaation kanssa, piirustukset tai vastaavat.
Epäsopiva käyttäytyminen, rikollinen toiminta on toinen asia. Näissä yrityssalaisuuksissa
ei sinänsä ole mitään sellaista, joka olisi millään lailla rikollisen toiminnan kanssa tekemi-
4



Pöytäkirjan asiakohta PTK 40/2018 vp
sissä. Ne ovat usein yrityksen kykyyn menestyä markkinoilla ja immateriaalisiin oikeuk-
siin liittyviä tietoja ja taitoja, joita yritys itse on hankkinut.

Patentti liittyy tietyllä tavalla näihin immateriaalisiin asioihin, mutta luulen, että patent-
teja tehdään yrityssalaisuuksiin nähden ehkä yksi sataatuhatta yrityssalaisuutta kohden,
koska patentti tekee jo sitten tietyllä tavalla sen asian julkiseksi eikä ole mitenkään pienel-
le yritykselle käytännössä järkevä tapa. Monet yritykset, vaikka voisivat patentoida, eivät
patentoi, koska olettavat, että heidän tuotekehityksensä menee sen verran nopeasti eteen-
päin, että patentilla ei olisi vastaavaa arvoa.

Nämä yrityksen, sanoisinko, väärinkäytökset henkilökuntaa tai asiakkaita tai viranomai-
sia kohtaan eivät kuulu mielestäni yrityssalaisuuden käsitteen piiriin.

15.20 Jani Mäkelä ps: Arvoisa puhemies! Edustaja Lehden puheenvuorossa viimeisessä
lauseessa tuli esiin sana ”mielestäni”. Ei se minunkaan mielestäni kuulu yrityssalaisuuden
piiriin, mutta nyt herääkin kysymys, mitä lain mukaan kuuluu yrityssalaisuuden piiriin:
Kuka pystyy määrittelemään, mitä kuuluu yrityssalaisuuden piiriin? Mitä me lain varjolla
pidämme salaisena asiana? Kuka sen saa määritellä? Nyt jos yritys sen saa määritellä, niin
yrityshän määrittelee sinne sellaiset asiat, minkä määrittäminen sinne kuuluu heidän int-
ressiinsä.

Edustaja Räsänen toi aiemmin esiin selvän epäkohdan. Minunkaan mielestäni sisäinen
raportointi näistä asioista ei riitä mihinkään. Kyllä työntekijällä tulee olla oikeus ilmaista
epäkohtia ja väärinkäytöksiä työelämässä yrityssalaisuuden sitä estämättä, ja eduskunnan
tehtävä on suojella tätä oikeutta.

Ensimmäinen varapuhemies Mauri Pekkarinen: Ja tässä keskustelussa viimeinen pu-
heenvuoro, jos ministeri haluaa pari minuuttia. — Olkaa hyvä.

15.21 Elinkeinoministeri Mika Lintilä: Kiitoksia, arvon puhemies! Hyviä kommentteja
kaikkinensa.

Edustaja Kiviranta oli oikeassa, että kyllä tämän päätarkoitus on selkeyttää. Siellä on
tämä direktiivipohja, johon tämä kaikki perustuu.

Edustaja Räsänen puhui arviointineuvoston huolesta siitä, mitä on tapahtunut esimerkik-
si työntekijän asemalle. Tässä lopullisessa versiossa arviointineuvoston perustein on otettu
nämä huolet huomioon ja on muutettu alkuperäistä esitystä sen osalta.

Edustaja Skinnari kysyi, onko toimia, joilla tätä kyseistä tietoa levitetään. Kyllä tässä
tiedon levittämisen vastuu on tietysti työnantajilla ja osaltaan sitten ammattijärjestöillä,
jotka omalle jäsenistölleen voivat tietoa levittää.

Edustaja Mäkelälle: siis laissahan tulee olemaan verrattaen tarkka määritelmä liikesalai-
suudesta — se, mikä siihen tulee.

Edustaja Räsänen jo aikaisemmin kysyi siitä, miten tämä uusi direktiivi pilliinpuhalta-
jien osalta tulee. Sitä ei ole täysin vielä analysoitu. Tiedetään, mitä se on. Siellä on paljon
tekijöitä, jotka ovat oikeusministeriön kontolla, eli niitä ei voi suoraan sanoa, mutta totta
kai siinä on katsottu se, että eivät nyt ristiriitaisesti mene nämä, näin voi varmaan sanoa,
ykkönen ja kakkonen, jotka sitten tulevat.

Eli kyllä se suojaus tulee, niin kuin se ilmoituksen suoja tulee olemaan laajempi, ja se
tullaan varmaan käymään sitten sen kakkosen osalta myöhemmin läpi.
5



Pöytäkirjan asiakohta PTK 40/2018 vp
Oma käsitykseni on, että tämä selkeästi parantaa työntekijöitten asemaa, selkeyttää tätä
kokonaistilannetta, [Puhemies koputtaa] toisaalta myös yrittäjille antaa paremman selkän-
ojan. Mutta jos valiokuntakäsittelyn aikana tässä selkeitä ongelmakohtia tulee, niin ollaan
tietysti valmiit niihin sitten puuttumaan.

Keskustelu päättyi.

Asia lähetettiin talousvaliokuntaan, jolle lakivaliokunnan on annettava lausunto.
6


	4
	15.02
	15.07
	15.08
	15.10
	15.12
	15.13
	15.15
	15.16
	15.18
	15.20
	15.21


