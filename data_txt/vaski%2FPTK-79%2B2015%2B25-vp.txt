















































DEM871E.tmpSave.xml


Pöytäkirjan asiakohta PTK 79/2015 vp
Pöytäkirjan asiakohta 

PTK 79/2015 vp

Täysistunto

Torstai 10.12.2015 klo 16.02—3.07

25. Hallituksen esitys eduskunnalle laeiksi perhehoitolain 20 §:n, omaishoidon tuesta an- 
netun lain 10 §:n, kuntouttavasta työtoiminnasta annetun lain 23 §:n, sosiaalihuoltolain 
27 e §:n, kehitysvammaisten erityishuollosta annetun lain, työtapaturma- ja ammattitauti-
lain, maatalousyrittäjän työtapaturma- ja ammattitautilain sekä urheilijan tapaturma- ja 
eläketurvasta annetun lain muuttamisesta

Hallituksen esitys HE 93/2015 vp
Valiokunnan mietintö StVM 19/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 25. asia. Käsittelyn pohjana on sosiaali- ja terveysvaliokunnan mietintö StVM
19/2015 vp. Nyt päätetään lakiehdotusten sisällöstä.

Keskustelu

2.09 Hannakaisa Heikkinen kesk (esittelypuheenvuoro): Arvoisa rouva puhemies! Esit-
telen sosiaali- ja terveysvaliokunnan mietinnön hallituksen esityksestä eduskunnalle laeik-
si perhehoitolain, omaishoidon tuesta annetun lain, kuntouttavasta työtoiminnasta annetun
lain, sosiaalihuoltolain, kehitysvammaisten erityishuollosta annetun lain, työtapaturma- ja
ammattitautilain, maatalousyrittäjän työtapaturma- ja ammattitautilain sekä urheilijan ta-
paturma- ja eläketurvasta annetun lain muuttamisesta.

Ensi vuoden alusta voimaan tulevaa uutta työtapaturma- ja ammattitautilakia ei sovelle-
ta muuhun kuin työ- ja virkasuhteessa tehtävään työhön ja yrittäjätyöhön. Sen vuoksi mui-
den henkilöryhmien tapaturma- ja ammattitautiturvasta on säädettävä mainittuja henkilö-
ryhmiä koskevissa erityislaeissa. Esityksen mukaan perhehoitajat, omaishoitajat, kuntout-
tavaan työtoimintaan osallistuvat sekä vammaisten ja vajaakuntoisten toimintaan osallis-
tuvat tulee vakuuttaa työtapaturma- ja ammattitautilain mukaisella vakuutuksella. Näiden
erityisryhmiin kuuluvien henkilöiden vakuutusturva säilyy käytännössä olennaisesti en-
nallaan, ja turva vastaa työntekijöille säädettyä turvaa kuten voimassa olevan lainsäädän-
nönkin nojalla.

Valiokunta pitää tätä esitystä tarpeellisena ja tarkoituksenmukaisena. Valiokunta pitää
tärkeänä sitä lähtökohtaa, että kaikilla työntekoon osallistuvilla henkilöillä tulee olla laki-
sääteinen turva työtapaturmien ja ammattitautien varalta. Valiokuntamme korostaa, että
vakuutusvelvoitteita koskevista muutoksista ja niiden toimeenpanosta on tarpeen tiedottaa
ymmärrettävällä ja saavutettavalla tavalla niin palvelujen järjestäjille ja tuottajille kuin
myös palvelujen käyttäjille ja heidän läheisilleen.

Arvoisa rouva puhemies! Tämä mietintömme on yksimielinen.
 Tarkistettu
4.0



Pöytäkirjan asiakohta PTK 79/2015 vp
Yleiskeskustelu päättyi.

Eduskunta hyväksyi hallituksen esitykseen HE 93/2015 vp sisältyvien 1.—8. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


