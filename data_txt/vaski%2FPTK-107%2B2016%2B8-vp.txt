















































DEM197F.tmpSave.xml


Pöytäkirjan asiakohta PTK 107/2016 vp
Pöytäkirjan asiakohta 

PTK 107/2016 vp

Täysistunto

Keskiviikko 26.10.2016 klo 14.03—19.34

8. Hallituksen esitys eduskunnalle laeiksi varhaiskasvatuksen asiakasmaksuista sekä var-
haiskasvatuslain 13 §:n ja sosiaali- ja terveydenhuollon asiakasmaksuista annetun lain 
muuttamisesta

Hallituksen esitys HE 205/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

16.12 Opetus-  ja  kulttuuriministeri  Sanni  Grahn-Laasonen  (esittelypuheenvuo-
ro): Arvoisa puhemies! Äskeinen keskustelu tutkintojen ja osaamiskokonaisuuksien viite-
kehyksestä oli myönteinen uutinen koulutuksen kentällä, ja sitä on ehdottomasti myöskin
seuraava uutinen, joka erityisesti lämmittää lapsiperheitä.

Opetus- ja kulttuuriministeriössä on valmisteltu hallituksen esitys uudeksi varhaiskas-
vatuksen asiakasmaksulaiksi. Varhaiskasvatuksen maksuja alennetaan. Maksun määrää-
misen perusteena olevia tulorajoja korotetaan siten, että pienempien eli kahden ja kolmen
hengen perheiden maksut siis laskevat. Muutos helpottaa aivan erityisesti pienituloisia yk-
sinhuoltajaperheitä, joiden maksut alenevat tai jopa poistuvat kokonaan.

Moni lapsiperhe elää tiukilla. Lapsen saaminen sijoittuu elämässä hetkeen, jolloin mo-
nia elämän peruspilareita vasta rakennetaan. Usein ollaan työuran alussa, ehkä vasta opis-
kellaan, hankitaan koti, auto, huonekaluja, lastentarvikkeita. Säästöjä ei useinkaan vielä
ole, otetaan lainaa ja lasketaan euroja.

Pienituloisella yhden lapsen yksinhuoltajalla varhaiskasvatuksen kuukausimaksu voi tä-
män esityksen myötä laskea jopa 85 eurolla kuukaudessa. Tämä edistää työllisyyttä ja tasa-
arvoa sekä helpottaa lapsiperheiden taloustilannetta. Kohtuulliset varhaiskasvatusmaksut
tukevat perheellisten mahdollisuuksia työssäkäyntiin sekä lisäävät kannustimia ottaa työtä
vastaan.

Enimmäismaksuihin ei esitetä korotuksia. Korkein maksu on, kuten nykyäänkin, 290
euroa, ja niin sanottu nollamaksuluokka säilyy, eli kaikkein pienituloisimmille varhaiskas-
vatus on edelleenkin maksutonta. Kuntien luomia varhaiskasvatuksen aikaan suhteutettuja
esimerkiksi tuntiperusteisia asiakasmaksumalleja voidaan edelleen käyttää ja kehittää.

Arvoisa puhemies! Jatkossa yhä useammalla lapsella on mahdollisuus osallistua var-
haiskasvatukseen. Lapsi hyötyy varhaiskasvatuksesta monin tavoin. Tutkimusten mukaan
siihen osallistuminen esimerkiksi ehkäisee syrjäytymistä, tasaa kotitaustaeroja ja tukee
myöhempää oppimista. Tämä esitys antaa yhä useammalle lapselle mahdollisuuden osal-
listua pedagogisesti vahvaan, laadukkaaseen, jatkuvasti kehittyvään varhaiskasvatukseen.
 Tarkistettu
4.0



Pöytäkirjan asiakohta PTK 107/2016 vp
16.15 Ben Zyskowicz kok: Arvoisa herra puhemies! Haluan lämpimästi kiittää ministeri
Grahn-Laasosta siitä, että tämä esitys on täällä. Olen vakuuttunut siitä, että kun ministeri
on joutunut hallitusohjelmassa yhdessä sovittuja hankalia säästöesityksiä puolustamaan,
niin on varmasti ministerillekin mieluisa tehtävä ehdottaa myös tällaista muutosta, joka on
pienituloisten lapsiperheiden kannalta hyvin tervetullut.

Edellisessäkin keskustelussa puhuttiin kannustinloukuista. Kannustinloukku siis tar-
koittaisi tilannetta, jossa ihmisen ei kannattaisi ottaa työtä vastaan, tai työssä olevan ihmi-
sen kohdalla tilannetta, jossa hänen ei juurikaan kannattaisi ottaa uutta haasteellisempaa
työtä vastaan, vaikka siitä maksettaisiin jonkin verran enemmän. Ehkä juuri pienituloisten
lapsiperheiden kohdalla syntyy kaikkein pahin kannustinloukku, jossa kannustinloukkuun
vaikuttaa itse asiassa kolme elementtiä: Jos ihminen siirtyy työelämään, hänen tulonsa pa-
ranevat eli hänen verotuksensa kiristyy. Toisaalta, kun ihminen siirtyy työelämään ja tulot
paranevat, niin asumistuki usein pienenee tai poistuu. Ja kolmanneksi, kun ihminen siirtyy
sosiaaliturvan varasta työelämään ja tulot paranevat, niin pienituloisten lapsiperheiden
kohdalla seurauksena on usein vielä päivähoitomaksujen nousu.

Tämä nyt käsiteltävänä oleva hallituksen esitys on todella hyvä ja perusteltu esitys, kos-
ka pienentäessään pienituloisten lapsiperheiden päivähoitomaksuja tämä esitys on osal-
taan lieventämässä näiden perheiden kannustinloukkuja ja tekemässä työnteosta aina kan-
nattavaa.

16.17 Eeva-Johanna Eloranta sd: Arvoisa puhemies! Lapset aloittavat koulunkäynnin
yhä erilaisemmista taustoista. Lapsiperheköyhyyskin on yhä useamman lapsen arkea. Laa-
dukas varhaiskasvatus pystyy tehokkaasti pysäyttämään huono-osaisuuden kierteen ja pa-
rantaa lapsen oppimismahdollisuuksia koulutiellä.

Tästä huolimatta Suomessa osallistutaan varhaiskasvatukseen Euroopan heikoimmin.
Yli 4-vuotiaista vain 75 prosenttia osallistuu varhaiskasvatukseen, kun Ruotsissa osallistu-
minen on lähes 96 prosenttia, Ranskassa jopa 100. Onkin selvää, että varhaiskasvatukseen
osallistumisastetta myös meillä Suomessa pitäisi nostaa. Paras tapa tämän saavuttamiseksi
olisi tarjota kaikille yli 3-vuotiaille maksuton osapäiväinen varhaiskasvatus samaan ta-
paan kuin esiopetuskin meillä tarjotaan. Näin tehdään jo joka toisessa eurooppalaisessa
maassa. Osapäiväisen varhaiskasvatuksen jatkoksi perheen tarpeiden mukaan tarjottaisiin
maksullista päivähoitoa. Tämä malli on mahdollista toteuttaa, jos nyt ei aivan kustannus-
neutraalisti niin varsin pienin kustannuksin, sillä nykyiset päivähoitomaksut, jotka katta-
vat noin 15 prosenttia päivähoidon kustannuksista, voidaan periä täydentävästä hoidosta.
Varhaiskasvatukseen osallistuminen tulee tällä tavoin nostaa eurooppalaiselle tasolle myös
meillä Suomessa.

Arvoisa puhemies! Sijoittamalla lapsiin sijoitamme samalla tulevaisuuteen. Kaikkein
tuottavin sijoitus on alle kouluikäisten kohdalla, sillä euron sijoitus varhaiskasvatukseen
tuottaa OECD:n mukaan 7 euron hyödyn.

On aika lyhytnäköistä, että päiväkotiryhmien kokoa on kasvatettu nyt sillä tavalla, että
kolmen aikuisen ryhmässä voi jatkossa olla 24 lasta aiemman 21 lapsen sijasta ja osapäi-
välapsia jopa 33. Hallitus on mahdollistanut myös kokopäivähoidon rajoittamisen niiden
lasten osalta, joiden toinen vanhempi on kotona.

On kuitenkin hyvä ja iloinen asia, että tämä jo aikaisemmin eduskuntaan tuotu päivähoi-
tomaksujen nostaminen on nyt poistettu. Tämä on hyvä päätös. On oikein hienoa, että hal-
2



Pöytäkirjan asiakohta PTK 107/2016 vp
litus on kuunnellut oppositiota ja muuta ympäröivää yhteiskuntaa tässä asiassa. Tästä
voimme todellakin iloita yhdessä. Kiitokset siitä.

Nyt pitää kuitenkin muuttaa koulutuspolitiikan suuntaa, ja se kannattaa aloittaa koulu-
tien alusta eli sieltä varhaiskasvatuksesta. Maksuton yli 3-vuotiaiden osapäiväinen varhais-
kasvatus ohjaisikin perheitä varhaiskasvatuksen käyttöön lapsen edun näkökulmasta ja oli-
si samalla paljon parempi vaihtoehto kuin subjektiivisen päivähoito-oikeuden rajaaminen.
Toivon, että hallitus olisi tässä asiassa aktiivinen ja selvittäisi erilaisia mahdollisuuksia tä-
män toteuttamiseen. (Ben Zyskowicz: Onko teillä varjobudjetissa rahat tähän?)

Toinen varapuhemies Arto Satonen: Puheenvuoroja voi pyytää P-painikkeella.

16.20 Katri Kulmuni kesk: Arvoisa puhemies! Varhaiskasvatusmaksuista on puhuttu
kuluneen vuoden aikana erittäin paljon, ja olen erittäin iloinen siitä lopullisesta muodosta,
mihin tämä esitys taipui, että esityksessä päivähoitomaksut laskevat eivätkä nouse. Nyt
pienituloisten kahden ja kolmen hengen perheiden asiakasmaksuihin tulee helpotuksia.
Tällä kieltämättä on erittäin suurtakin merkitystä sen suhteen, miten kannattaa pienituloi-
sena lähteä vaikkapa sitten työelämäänkin.

Myös osa-aikaisen varhaiskasvatuksen maksu porrastetaan siten, että jos varhaiskasva-
tus kestää keskimäärin korkeintaan 20 tuntia viikossa, olisi maksu 60 prosenttia kokoaikai-
sen maksusta eli enintään 174 euroa. Kokoaikaista maksua peritään vähintään 35 viikko-
tunnin varhaiskasvatuksesta. Jos tuntimäärä on sen sijaan 20:n ja 35:n välillä, voi kunta
suhteuttaa maksun toteutuneeseen aikaan. Muutenkin ihan varmasti laajoissa määrin ym-
päri Suomen ollaan menossa siihen tuntiperusteiseen maksujärjestelmään, josta on erittäin
hyviä kokemuksia ympäri maan.

Tämä on mukava lakiesitys niiden monien vaikeiden ja kiristävien toimien joukossa.
Toki voi miettiä myös sitä progressiota vielä jatkoakin varten lisää. Mutta tässä vaiheessa
täytyy kyllä antaa opetusministerille kiitoksia sitten, että tämä lopulta taipui tällaiseen
muotoon. Sekin, että se aukko, mikä tästä tulee kunnille, noin 9 miljoonaa euroa, kompen-
soidaan kiinteistöveron kautta, on ihan kohtuullisen luova ratkaisu. Kiitoksia tästä esityk-
sestä. Tämä todellakin helpottaa monien pienituloisten arkea ja tilannetta, että saadaan
myös lapset erittäin hyvään varhaiskasvatukseen.

16.22 Kimmo Kivelä ps: Puhemies! Minäkin hyvin mielelläni yhdyn täydestä sydämestä-
ni kiitoksiin, että olemme tässä vaiheessa, että tämä lakiesitys on lähetekeskustelussa ja
pöydällämme, vaikka tähän liittyvä prosessi ei välttämättä kovin korkeita tyylipisteitä an-
saitsekaan. Että tässä matkalla nyt kaikkea sälää valitettavasti oli, mutta kokonaisuutena
kysymyksessä on kädenojennus lapsiperheille, erityisesti taloudellisesti tiukoilla oleville
perheille. Alemmissa tuloluokissa maksut alenevat, mikä on tietysti hieno asia. Ja niin kuin
ministeri aivan oikein totesi, juuri elämän ruuhkavuosina, kun lapsia ilmestyy, tehdään
hankintoja kotiin liittyen ja kaikkea välttämätöntä, taloudellisesti ollaan kovin tiukilla.

Se on työmarkkinajärjestöjen asia ja kokonaan toisen epistolan paikka, mutta aina välil-
lä tulee mietittyä, kuinka oikeudenmukainen ratkaisu olisi jonkunlainen tarvepalkkaus —
että tällaisia käytäntöjä noudatettaisiin enemmän. Mutta todellakin meillä on sinänsä jo
laadukas varhaiskasvatusjärjestelmä olemassa. Meillä on korkeatasoiset opettajat, hyvällä
ammattietiikalla toimivat opettajat, ja muu henkilökunta. Mutta varhaiskasvatukseen osal-
listuu meillä todellakin vähemmän kuin monissa verrokkimaissa. Tässä suhteessa meillä
3



Pöytäkirjan asiakohta PTK 107/2016 vp
on kehitettävää. Kyllä minä yhtäältä heitän palloa myös lasten vanhemmille, huoltajille,
että pitää rohkeasti vaatia monipuolisempaa (Puhemies koputtaa) ja entistä laadukkaam-
paa ja sisältörikkaampaa varhaiskasvatusta.

16.24 Mirja Vehkaperä kesk: Arvoisa herra puhemies! Suomessa on nyt laadukas var-
haiskasvatus, mutta toivottavasti myös tulevaisuudessa. Tämä hallituksen esitys varhais-
kasvatuksen asiakasmaksujen tulevaisuudesta on erittäin hyvä kompromissi sille vaihtoeh-
dolle, että olisi jouduttu nostamaan asiakasmaksuja. Hallituksessa on tärkeää nähdä var-
haiskasvatus laajasti niin, että on erilaisia hoiva- ja hoitomuotoja valittavina perheiden kul-
loisenkin tilanteen mukaan. Tämä olkoon mahdollisesti tämän hallituskauden aikana teh-
tävän uudistuksen, varhaiskasvatusuudistuksen, prinsiippi numero yksi.

On tärkeää muistaa, että kunnat itse päättävät loppuviimein näiden asiakasmaksujen
suuruudesta. Ja on tärkeää, että me pohdimme varhaiskasvatuksen reaaliaikaista tuntipe-
rusteiseen asiakasmaksuun siirtymistä kaikin osin, niin että se perheen koko, tulorajat ja
käytettävä aika näkyvät siinä asiakasmaksussa aidosti ja oikeasti. Minä itse henkilökohtai-
sesti haluan kaikin tavoin kannustaa perheitä miettimään sen kulloisenkin hoiva- ja hoito-
tilanteen sen mukaan, viedäänkö lasta päivähoitoon vai osallistutaanko erilaisiin avoimiin,
osa-aikaisiin hoitomuotoihin. Nämä kaikki ovat hyviä, ei ainoastaan se, että ollaan koko-
päivähoidossa tai valitaan vain ja ainoastaan varhaiskasvatus perheen ulkopuolella. On tär-
keää, että meillä on erilaisia hoiva- ja hoitomuotoja.

Yksi hallituksen esityksen tärkeimmistä asioista on myöskin se, että pienituloisten kah-
den ja kolmen hengen perheiden asiakasmaksut pienenevät. Tämä tuo liikkumavaraa per-
heiden taloudelliseen arkeen. Erityisesti yksinhuoltajia on muistettu, ja myöskin sisaralen-
nukset on otettu huomioon, (Puhemies koputtaa) ja nollamaksuluokka säilyy.

16.26 Sami Savio ps: Arvoisa puhemies! Kuten edustaja Zyskowicz aiemmin totesi tässä
keskustelussa, niin eduskunnassa on tosiaan tällä viikolla puhuttu paljon kannustinloukuis-
ta ja työn vastaanottamiseen liittyvistä esteistä. Tämä hallituksen esitys, joka nyt sisältää
päivähoitomaksujen alennuksen pienituloisilta perheiltä, on erittäin merkittävä askel oi-
keaan suuntaan. Kuten esityksen perusteluista ilmenee, niin perheen päivähoitomaksut las-
kevat noin 60 eurolla kuussa niissä yksi- tai kaksilapsisissa yksinhuoltajaperheissä, joissa
huoltajan bruttotulot ovat noin 2 200 euroa kuukaudessa. Kuten edustaja Kivelä sanoi, niin
tämä esitys on erittäin merkittävä kädenojennus monelle työssä käyvälle ja edistää omalta
osaltaan myös tulevia työllistämisedellytyksiä, kun palkalla on helpompaa tulla toimeen.
Myös suurituloisemmissa yksinhuoltajaperheissä päivähoitomaksut alenevat pääsääntöi-
sesti jonkin verran, ja pieniä maksualennuksia on tiedossa myös pienituloisille perheille,
joissa on kaksi työssä käyvää vanhempaa ja yksi lapsi. Huomionarvoista on sekin, etteivät
maksut nouse missään tuloluokassa. Kun otetaan lisäksi huomioon esimerkiksi ensi vuo-
den talousarvioesitykseen liittyvät tuloveronalennukset, niin paranee monen pienituloisen
lapsiperheen ostovoima varsin merkittävästi. Kunnat voivat tietysti jatkossa myös päättää
periä päivähoitomaksuja, jotka ovat pienempiä kuin laissa määritellyt enimmäismaksut.

Arvoisa puhemies! Kuten monet aiemmatkin puhujat tässä keskustelussa, niin esitän
myös omasta puolestani hallitukselle lämpimät kiitokset tervetulleesta lakiesityksestä, joka
on osoitus lapsiperheystävällisestä politiikasta.
4



Pöytäkirjan asiakohta PTK 107/2016 vp
16.28 Anneli Kiljunen sd: Arvoisa herra puhemies! Täytyy tietenkin tässä yhteydessä
kiittää hallitusta siitä, että se ei lähtenyt toteuttamaan alkuperäistä esitystään korottaa var-
haiskasvatuksen ja päivähoidon asiakasmaksuja vaan muutti linjansa ja on nyt hyvällä ta-
valla kohdistanut asiakasmaksuhelpotuksia nimenomaan pienituloisille lapsiperheille.

Muutama sana päivähoidosta, joka tietenkin on osa tätä asiakasmaksulainsäädäntöä.
Laadukas varhaiskasvatus on tutkitusti tehokas keino edistää lasten hyvinvointia. Sen li-
säksi, että se tukee kouluvalmiuksia ja elinikäistä oppimista, se on erityisen vaikuttava kei-
no ehkäistä syrjäytymistä ja ylisukupolvista huono-osaisuutta. Varhaiskasvatus tasaa las-
ten lähtökohdista johtuvia eroja ja luo mahdollisuuksien tasa-arvoa. Valtiovarainministe-
riölle vuonna 2013 laatimassaan selvityksessä professorit Jorma Sipilä ja Eva Österbacka
korostivat, että kansainvälisissä tutkimuksissa varhaiskasvatus on todettu tuloksellisim-
maksi ja kustannustehokkaimmaksi keinoksi lasten hyvinvoinnin ja kehityksen varmista-
miseksi. Tästä syystä varhaiskasvatukseen kannattaa aina investoida. Tästä syystä onkin
ollut todella harmillista, epäoikeudenmukaista ja eriarvoistavaa, että hallitus on kuitenkin
rajannut lasten subjektiivista, tasa-arvoista oikeutta varhaiskasvatukseen. Hallitus on jaka-
nut lapset eriarvoiseen asemaan sen mukaan, mikä on heidän vanhempiensa elämäntilan-
ne. Subjektiivisen päivähoito-oikeuden rajaaminen voi johtaa tilanteeseen, jossa perheille
tarjotaan osa-aikaista palvelua väljemmin ehdoin. Ryhmäkoot ovat tällöin suuremmat,
henkilöstön kelpoisuusehdot väljemmät, ja esimerkiksi ruokailu voi puuttua. Meillä on täs-
tä jo kokemuksia eri puolilla Suomea. Subjektiivinen päivähoito-oikeus on tärkeä erityi-
sesti heikompiosaisille perheille, sillä se tutkimusten mukaan tasaa koulutukseen ja tulota-
soon liittyvää yhteiskunnallista epätasa-arvoisuutta sekä toimii ennaltaehkäisynä olemas-
sa olevien ongelmien syvenemiseen. Tästä syystä se, että hallitus nyt helpottaa pienitulois-
ten työssä käyvien vanhempien mahdollisuutta saada lapsille päivähoitoa entistä edulli-
semmin, on sinällään hyvä asia, mutta tämä ei kuitenkaan kohdistu kaikille yhdenvertai-
sesti, tasa-arvoisesti.

Euroopan unionin komissio on kerännyt raporttiin tietoja varhaiskasvatuspalveluiden
merkityksestä ja vaikuttavuudesta. Siinä todetaan muun muassa, että edullisuus on keskei-
nen palveluiden saatavuuteen liittyvä tekijä. Tämä koskee etenkin niitä lapsia, joilla on eni-
ten palveluiden tarvetta, kuten usein esimerkiksi pienituloisten perheiden lapsilla. Enem-
mistö Euroopan maista tarjoaa lapsille vähintään yhden vuoden maksutonta varhaiskasva-
tusta ennen oppivelvollisuuden alkua. Noin puolessa Euroopan maista varhaiskasvatus on
ilmaista 3 vuotta täyttäneille lapsille aina oppivelvollisuuden alkuun saakka. Suomessa
asiakasmaksut ovat huomattavasti korkeampia kuin Euroopassa keskimäärin, ja Suomi on
poikkeus Euroopassa, sillä se ei tarjoa maksutonta varhaiskasvatusta alle kouluikäisille
lapsille. Myös Ruotsi, johon me usein vertaamme itseämme, tarjoaa maksutonta varhais-
kasvatuspalvelua 15 tuntia viikossa jokaiselle lapselle riippumatta siitä, ovatko perheen
vanhemmat työelämässä vai eivät. Tästä syystä toivon myös itse, että me täällä lähtisimme
yhdessä kehittämään varhaiskasvatuksen asiakasmaksumallia eurooppalaiseen suuntaan,
vaikka vaiheittain, ja vastaavalla tavalla kuin Ruotsissa ja Euroopassa siirtyisimme mak-
suttomaan varhaiskasvatukseen 3 vuodesta alkaen.

16.33 Ben Zyskowicz kok: Arvoisa herra puhemies! Haluan yhtyä niihin puheenvuoroi-
hin, joita esimerkiksi edustajat Kivelä, Vehkaperä ja nyt edustaja Kiljunen ovat pitäneet
siitä, että Suomessa on aivan erinomainen ja hyvä lasten varhaiskasvatusjärjestelmä ja lap-
semme saavat todella hyvää hoitoa ja kasvatusta nykyisessä järjestelmässä näissä päiväko-
5



Pöytäkirjan asiakohta PTK 107/2016 vp
deissa. On myös mielestäni hieno asia, että eduskunta on yksimielisesti tässä keskustelussa
kiittänyt tätä hallituksen hyvää esitystä. Toisaalta, ei täällä salissa näytä ketään esimerkiksi
vihreätä tai vasemmistoliittolaista olevankaan. He ovat tietysti tuolla somessa viestimässä
sitä, miten Sipilän hallitus kaikissa käänteissä hakkaa lapsiperheitä ja vie lapsilta tikkarit-
kin suusta.

Tässä yhteydessä haluan sanoa muutaman sanan perhevapaista, mihin keskustelussa
myös muun muassa edustaja Vehkaperä viittasi. Mielestäni on tärkeää, että kunnioitetaan
perheiden valinnanvapautta, edistetään tasa-arvoa ja myös edistetään naisten työelämään
osallistumista. Ja näiltä pohjilta hallitus on ymmärtääkseni käynnistämässä valmistelua,
joka johtaa perhevapaiden uudistamiseen, tähän ainakin pääministeri Sipilä viittasi viime
sunnuntaina pääministerin haastattelutunnilla. Toisaalta myös hallitusohjelmassa on kirja-
us siitä, että hallitus tarkastelee kriittisesti kaikkia niitä järjestelmiä, jotka merkitsevät sitä,
että työikäiset ja työkykyiset ihmiset olisivat pitkään poissa työelämästä. Toivotan tälle
perheuudistusvalmistelulle menestystä.

16.35 Hanna Kosonen kesk: Arvoisa herra puhemies! Todella EU:n komission raportin
mukaan varhaiskasvatuspalveluiden edullisuus on keskeinen palveluiden saatavuuteen liit-
tyvä tekijä, ja tämä koskee etenkin niitä lapsia, joilla eniten on palveluiden tarvetta ja juuri
näitä pienituloisempien perheitten lapsia. Tämä hallituksen esitys todella helpottaa pieni-
tuloisten perheiden lasten varhaiskasvatukseen pääsyä, ja se on erinomainen asia. Yhdyn
myös näihin lukuisiin kiitoksiin tässä salissa, joita olemme kuulleet. Tämä on erinomainen
esitys.

Tämä esitys nimenomaan helpottaa kahden ja kolmen hengen perheitä: alentaa maksuja
ja sitten parantaa työnteon kannustimia näiden perheiden osalta.

Edustaja Vehkaperä otti esille tuntiperusteisen laskutuksen, ja tästähän on hyviä esi-
merkkejä olemassa Suomessa. Nämä kokeilut eri kaupungeissa olisi hyvä ottaa huomioon
tulevissa muutoksissa ja ehkäpä siirtyä yleisestikin Suomessa tuntiperusteiseen laskutuk-
seen. Esimerkiksi Liperistä on hyviä esimerkkejä siitä, kuinka aivan merkittäviä rahasum-
mia on säästetty tällä tuntiperusteisella laskutuksella.

Tämä parantaa tasa-arvoa, ja kuten tässä on todettu, laadukas varhaiskasvatus meillä on
Suomessa onnenamme, ja tämä on myös satsaus suuresti varhaiskasvatukseen. Varmasti-
kin tiedämme hyvin, kuinka pieni summa varhaiskasvatukseen tuo suuria, moninkertaisia
summia taas sitten toisaalla. Tämä on hyvää terveys-, sosiaali-, liikunta-, koulutus- ja al-
koholipolitiikkaa samalla, kun satsaamme varhaiskasvatukseen.

16.38 Ulla Parviainen kesk: Arvoisa herra puhemies! Parin tunnin ajan ennen tätä kes-
kustelua keskusteltiin työllistymisestä ja viitattiin monta kertaa näihin kannustinloukkui-
hin, ja nyt meillä tässä sitten yhtä kannustinloukkua täällä pienennetään, eli annetaan mah-
dollisuus siihen, että pienituloisissa perheissä voidaan tehdä se valinta, että lähtee töihin ja
laittaa lapsen sitten tuonne varhaiskasvatuksen palveluihin.

Mutta minä korostan sitä, että perheillä pitää olla aito valinnanmahdollisuus siitä, hoi-
detaanko lasta kotona ja osallistutaan sitten avoimiin toimintoihin vai viedäänkö lapsi sit-
ten päiväkotiin. Itse olisin kyllä halunnut aikoinaan olla enemmän lapsen kanssa kotona,
mutta se ei ollut mahdollista.

Tämä on kuitenkin aivan loistava kädenojennus nyt lapsiperheille, pienituloisimmille
lapsiperheille. Kun tiedetään, että talouden reunaehdot ovat sangen tiukat, niin nytten tulee
6



Pöytäkirjan asiakohta PTK 107/2016 vp
tällainen kädenojennus. Ministeri on varmasti iloinen tästä, kun sai esitellä tällaisen ehdo-
tuksen, mutta kyllä sivistysvaliokunnan jäsenenäkin olen riemumielin tätä esitystä sitten
siellä kuuntelemassa ja asiantuntijalausuntoja. Ne aikaisemmat vastaavaan asiaan, mitä me
muutamia kuukausia sitten kävimme läpi, olivat sangen surullisia.

Mutta se minua vähän hämmästyttää, että miksi se nähdään niin suurena ongelmana, että
joku esitys viedään takaisin tai sitä muutetaan. Minä näen vain, että se asia jalostuu ja me-
nee parempaan suuntaan. Eikö siitä pitäisi iloita, että asiat menevät parempaan suuntaan?

16.39 Lea Mäkipää ps: Haluan myös kiittää tästä, että tämänlaatuinen hallituksen esitys
on nyt tässä lähetekeskustelussa.

Tarkoituksenahan on edistää varhaiskasvatuksen saatavuuksia, kuten täällä on kuultu,
maksuja alentamalla. Maksut määräytyvät edelleen perheen koon, tulojen ja varhaiskasva-
tusajan perusteella, ja mikä mukavaa, hallitus yksimielisesti on sitä mieltä ollut, että pieni-
tuloisten maksuja lasketaan. Toisesta lapsestahan maksu olisi enintään 90 prosenttia en-
simmäisen lapsen kokonaisaikaisesta maksusta ja toisen lapsen enimmäismaksu olisi enin-
tään 261 euroa.

Hallituksen esityksessä kahden ja kolmen hengen perheiden tulorajoja nostetaan. Sitten
katsoin, että Tilastokeskuksen mukaan tällä hetkellä 71 prosentilla on yksi alle 7-vuotias ja
vastaavasti 21 prosentilla on kaksi alle 7-vuotiasta lasta, että tuntuu, että täällä maassam-
me tämä syntyvyys on kyllä huomattavasti pieni. Mitenkä siihen saadaan parannusta?

On mielenkiintoista ja hyvää todeta, että meidän tyttömme ja poikamme saavat tällaista
hyvää, laadukasta varhaiskasvatusta päiväkodeissa. Tietysti niiden lapsia, jotka eivät lap-
sia sinne vie, myös kotona opetetaan. Ollaan sitten kotona tai päiväkerhoissa, niin ainahan
pitäisi ottaa lasten huomiot, mielipiteet esille, ettei niitä jyrkästi torjuta, ja lapsella pitäisi
olla aina osallistumismahdollisuus, ja sitten kun jotain asiaa suunnitellaan, sitä suunnitel-
laan myös lapsen ehdoilla. Meidän pitäisi aina vanhempien, missä sitten kohtaammekin
näitä pieniä lapsia, olla heidän ajatuksistaan todella (Puhemies koputtaa) kiinnostuneita.
Jokainen lapsi on erilainen, niin kuin me aikuisetkin, ja sekin pitää ottaa huomioon.

16.42 Wille Rydman kok: Arvoisa herra puhemies! Pidän suomalaista varhaiskasvatus-
järjestelmää, suomalaista päivähoitoa, oikein hyvänä järjestelmänä. Se mahdollistaa mo-
nia positiivisia asioita, sen, että molemmilla vanhemmilla on mahdollisuus olla työelämäs-
sä mukana, viedä työuraansa eteenpäin, toisaalta mahdollistaa myöskin pienille lapsille
varhaisella ikää sosiaalisten taitojen kehittämisen erilaisissa ryhmissä ja sitten toisaalta
myöskin alkavaan peruskouluun valmentautumisen. Haluan kuitenkin korostaa, että se ni-
menomaisesti mahdollistaa näitä asioita eikä suomalaista varhaiskasvatusta, meidän päivä-
hoitojärjestelmäämme, tule nähdä myöskään ainoana tai välttämättömänä edellytyksenä
sille, etteikö näitä samoja taitoja voisi oppia myöskin jotakin muuta kautta.

Perheillä on hyvin erilaisia tilanteita. Joissakin perheissä katsotaan ja koetaan, kun on
vaikka iso lapsiluku, että on ihan hyväkin ratkaisu, että toinen vanhemmista on kotona, tai
saatetaan todeta, että lasten päivähoito sen aikaa, kun vanhemmat ovat töissä, toteutetaan
vaikkapa viemällä lapset hoitoon isovanhemmille tai jollekin muulle sukulaiselle, ja kaik-
ki tällaisetkin vaihtoehdot ovat aivan hyviä. Ei meidän suinkaan pidä puheissamme antaa
sellaista kuvaa, etteivätkö perheet itsekin monissa tapauksissa kykenisi antamaan niitä val-
miuksia lapsille, joita varhaiskasvatus ohjatussa muodossaan tarjoaa.
7



Pöytäkirjan asiakohta PTK 107/2016 vp
Näen tärkeänä, että suomalaisilla perheillä säilyy aito valinnanmahdollisuus eikä myös-
kään sellaisia vanhempia ja perheitä, jotka päättävät valita toisin, tässä keskustelussa syyl-
listetä. Varhaiskasvatus mahdollistaa, sen ei kuitenkaan tule olla ainoa yhteiskunnallisesti
hyväksytty vaihtoehto.

16.44 Mari-Leena Talvitie kok: Arvoisa puhemies! On hyvä jatkaa tuosta edustaja Ryd-
manin hyvästä puheenvuorosta, sillä tämä keskustelussa oleva hallituksen esitys on hyvä.
Se antaa erilaisille perheille enemmän mahdollisuuksia tehdä päätöksiä ottaen huomioon
perheiden erilaiset lähtökohdat ja erilaiset työ- ja elämäntilanteet. Esitys edistää sitä työ-
elämän tasa-arvoa, lapsiperheiden ostovoimaa ja parantaa lapsien mahdollisuutta osallis-
tua varhaiskasvatukseen.

On tärkeää, että tämä laki säätää kunnan järjestämästä päiväkoti- ja perhepäivähoidosta
perittävistä asiakasmaksuista mutta kuitenkin niin, että muusta kunnan järjestämästä var-
haiskasvatuksesta, esimerkiksi kerhotoiminnasta tai muusta avoimesta toiminnasta, kunta
voi edelleen itse päättää, periikö asiakasmaksuja. On hyvä ja oikeudenmukaista, että mak-
su määräytyy sen perheen koon ja tulojen ja varhaiskasvatuspäivien perusteella porraste-
tusti. Toki esityksessä ehdotetaan maksun määräämisen perusteena olevia tulorajoja koro-
tettavaksi siten, että pienempien eli kahden ja kolmen hengen perheiden kohdalla varhais-
kasvatuksen asiakasmaksut alenevat. Muutos helpottaa erityisesti pienituloisen yhden ja
kahden lapsen yksinhuoltajan varhaiskasvatuksen asiakasmaksuja.

Mitä tulee keskustelussakin esiin nostettuun tuntiperusteiseen laskutukseen, sitä on ai-
nakin Oulussa kokeiltu viime syksystä lähtien muutamissa päiväkodeissa. Se on hyvä, että
sitä kokeillaan. On kuitenkin tärkeää myöskin tiedostaa se varhaiskasvatuksen ammatti-
laisten esiin tuoma huoli, etteivät vanhemmat tekisi nopeita päätöksiä päivittäisistä lapsen
hoidon tuntiajoista pelkästään taloudellisin perustein.

Vielä loppuun kiitokset ministeri Grahn-Laasoselle tästä järkevästä esityksestä.

16.46 Mirja Vehkaperä kesk: Arvoisa herra puhemies! Edustaja Kiljunen otti omassa
puheenvuorossaan esille hallituksen päätöksen subjektiivisen päivähoito-oikeuden rajaa-
misesta, ja totta, se tehtiin, mutta jokaisella lapsella on edelleen oikeus 20:een varhaiskas-
vatusviikkotuntiin. Tämä on lakiin perustuva tuntimäärä, ja sitä pitää noudattaa. Mutta on
poikkeuksia, milloin lapsella on oikeus kokopäiväiseen varhaiskasvatukseen, erityisesti
silloin, kun vanhemmat tai muut huoltajat työskentelevät kokoaikaisesti taikka opiskele-
vat, toimivat yrittäjinä tai ovat omassa työssä päätoimisesti. Myöskin oikeus kokopäiväi-
seen varhaiskasvatukseen myönnetään silloin, kun se on lapsen kehityksen tai tarpeen tai
perheen olosuhteiden takia tarpeellinen.

Pidän tärkeänä sitä, että meillä varhaiskasvatuksessa laajasti mielletään erilaiset hoiva-
ja hoitomuodot varhaiskasvatuksen toteuttamiseen. Siis päivähoito-oikeuden, joka voi
myös olla kokopäiväinen tai osapäiväinen, lisäksi pidetään rinnalla avoimen varhaiskasva-
tuksen, kerhotoiminnan, kolmannen sektorin tarjoamat varhaiskasvatuspalvelut, puhumat-
takaan siitä, mitä aidosti ja oikeasti laadukasta ja hyvää varhaiskasvatusta perheissä van-
hemmat lasten ensisijaisina huoltajina pystyvät omille lapsilleen antamaan. On tärkeää,
että me kehitämme varhaiskasvatuspalveluita erilaisin muodoin perheen kulloisenkin ti-
lanteen mukaan. Valinnanvapaus pitää säilyä, ja vanhempien kasvatusvastuuta pitää tukea.
8



Pöytäkirjan asiakohta PTK 107/2016 vp
16.48 Anders Adlercreutz r: Värderade talman! Kuten edustaja Parviainen sanoi, tämä
on loistava kädenojennus. Sen enempää siitä vitsiä vääntämättä voi sanoa, että hienoa, jos
olemme pystyneet tässä käännöksessä edes hieman avittamaan.

Edustaja Zyskowicz otti puheeksi vanhempainvapaiden uudistuksen, ja se on ehdotto-
masti seuraava askel tässä. Viime vuonnahan ministerit Grahn-Laasonen ja Toivakka yrit-
tivät nostaa asian puheeksi. Silloin ulkoministeri totesi, että täällä tehdään perussuomalais-
ta perhepolitiikkaa. Myöhemmin asian nostivat esille edustajat Sarkomaa, Sirén, Grahn-
Laasonen toisen kerran, ja taisi edustaja Saarikkokin ottaa asian puheeksi tässä ihan hiljat-
tain. Silloin sanottiin ulkoministerin suulla, että mitä kotiäidin vihaa tämä nyt on.

Itse en pysty yhdistämään sitä, että yrittää parantaa naisten asemaa työmarkkinoilla,
minkäänlaiseen vihaan, ja ottaen huomioon, että hallituksella on tavoite nostaa työllisyys-
aste 72 prosenttiin, tämä olisi aivan looginen askel. On kyse vanhempainvapaasta, on toki
kyse myöskin kotihoidon tuesta, joka on hyvinkin poikkeuksellinen järjestely noin niin
kuin pohjoismaisessa mittakaavassa.

Toinen asia, mikä erottaa meidät muista Pohjoismaista, on luonnollisesti korkeat päivä-
hoitomaksut ja myöskin matala osallistuminen varhaiskasvatukseen noin yleensä. Kun näi-
tä asioita nyt viedään eteenpäin toivon mukaan kaikkien hallituspuolueiden, miksei oppo-
sitionkin, voimin, niin voisi vaikka katsoa RKP:n varjobudjettia, jossa on otettu nyt 6+6+6-
malli sekä ilmainen neljän tunnin varhaiskasvatus ikävuodesta kolme eteenpäin. Se on yksi
malli, joka toki tuo lisäkustannuksia. Toinen kustannusneutraali malli on SAK:n malli, jota
toivon, että hallitus tarkastelee tarkasti. — Kiitos.

16.50 Marisanna Jarva kesk: Arvoisa puhemies! Tänään käydään tärkeätä keskustelua
siitä, miten erityisesti naiset pääsevät työmarkkinoille paremmin, ja tämä varhaiskasvatus
tietysti liittyy siihen. On erittäin hyvä, että tässä hallituksen esityksessä on pidetty koko
ajan mukana pienituloisten perheiden varhaiskasvatusmaksujen alentaminen. Tämä on ol-
lut erittäin tärkeää alusta lähtien, että siellä voidaan helpottaa työllistämistä ja pystytään
sitten näitten pienituloisten perheitten taloudelliseen tilanteeseen vastaamaan tänä tiukka-
na taloudellisena aikana.

Jos keskustellaan tästä päivähoito-oikeuden rajaamisesta, edelleenkin kaikilla perheillä
ja lapsilla on oikeus 20 tuntiin viikossa varhaiskasvatusta ja kaikilla niillä lapsilla, jotka
tätä hoitoa tarvitsevat kokopäiväisesti, on siihen edelleen oikeus. On erittäin hyvä, että per-
heitten kanssa käydään nyt paremmin keskustelua siitä, onko heillä sitten enemmän avun
tarvetta. Tätä keskustelua käydään, eivätkä perheet jää yksin tässä tilanteessa, vaan tätä
keskustelua käydään nyt paljon aktiivisemmin. Se on hyvä asia.

Sitten tästä ylipäätänsä, että Suomessa kyllä miehiä pitää saada enemmän kotiin hoita-
maan lapsia. Se on myös miehillä yleensä tahtotila, mutta perheitten taloudellisen tilanteen
takia se ei useinkaan ole mahdollista. Valintoja pitää tehdä. Esimerkiksi omassa perhees-
säni meidän perheen isä on käyttänyt suurimman osan näistä perhevapaista meidän 2- ja 4-
vuotiaitten lasten kanssa ja on pidetty sitä hyvänä mallina. Mutta on sanottava, että talou-
dellisesti tähän ei kyllä kannusteta tällä hetkellä. Sen takia perhevapaauudistus pitää tehdä
kunnolla. Se pitää tehdä ensi kaudella yhdessä työmarkkinajärjestöjen kanssa, on mietittä-
vä ansiosidonnaisen vanhempainrahakauden uudistamista. Pitää miettiä, koska tämä ei ole
pelkästään hallituksen asia tai eduskunnan asia päättää näistä. Tämä on työmarkkinoitten
kanssa hyvinkin pitkälti tehtävä. (Puhemies koputtaa)
9



Pöytäkirjan asiakohta PTK 107/2016 vp
Pitää myös erottaa, miten hoidetaan alle 3-vuotiaita lapsia, kun puhutaan kaikista lapsis-
ta. Tässä on myös eroa. Asiantuntijat sanovat, että alle 3-vuotiaitten lasten osalta ei ole mi-
tään erityistä hyötyä viedä ulkopuoliseen hoitoon. (Puhemies koputtaa) Pitää myös erottaa
tämä eri ikäluokista keskusteltaessa.

16.52 Anneli Kiljunen sd: Arvoisa herra puhemies! Kun täällä on nyt keskusteltu myös
tästä lapsen oikeudesta päivähoitoon ja sen rajaamisesta, niin valitettavasti eri puolilla
Suomea on nyt jo voitu todeta se, että ne perusteet ja määrittelyt, milloin tämä rajaus toteu-
tetaan ja millä kriteereillä se tehdään, vaihtelevat eri puolilla. Valitettava tosiasia on myös
se, että siitä on tullut myös yksi kuntien säästökohde. Sitä kautta, kun rajataan päivähoito-
oikeutta, ryhmiä kasvatetaan, henkilöstöä pienennetään, tämä on ollut myös yksi tapa, mil-
lä kunnat säästävät. Valitettavasti näin on myös meillä Etelä-Karjalassa ja näin myös mo-
nessa muussa kunnassa.

Mutta sitten toinen asia on se, että meillä on eri tutkimusten perusteella jo todettu vii-
meksi tänään sosiaali- ja terveysvaliokunnassa, että lapsiperheköyhyys on jälleen kasvus-
sa. Siltä osin, kun me katsomme tätä päivähoitoasiakasmaksua, on hieno asia, että näiltä
kaikkein pienituloisimmilta ne asiakasmaksut ovat todella pieniä tai sitten ne ovat nollalla.
Mutta tosiasia on myös se, että kun ne katsotaan bruttotuloista, niin se todellinen nettotulo,
joka perheelle jää käyttöön, on kuitenkin erilainen. Sen lisäksi, kun otetaan vielä lapsiper-
heen normaalit kulut, asumiskulut, liikkumiseen liittyvät kulut, mahdollisesti opintolainat,
sitten perheen normaaliin elämään liittyvät kulut, niin sillä nettotulolla, joka jää myös sit-
ten tämän asiakasmaksun maksamiseen, lapsiperheet ovat todella tiukoilla siinä vaiheessa,
kun lapset ovat pieniä. Tästä syystä näkisin, että meidän pitäisi lähteä entistä vahvemmin
eurooppalaiseen suuntaan, jossa lapsille tarjotaan ja perheille tarjotaan maksuton varhais-
kasvatus kaikille. Katsotaan vaikka vaiheittain siitä, että yli 3-vuotiaasta asti, kuten Ruot-
sissa ja monissa muissa eurooppalaisissa maissa.

16.54 Maria Tolppanen sd: Arvoisa puhemies! Olin juuri viime maanantaina keskustele-
massa Vaasassa koulutuskaffeella varhaiskasvatuksesta varhaiskasvatuksen ammattilais-
ten kanssa. Ja heillä oli aikamoinen huoli siitä, että nyt myöskin näitä mitoituksia on muu-
tettu varhaiskasvatuksen puolella: entistä vähemmän henkilökuntaa ja entistä suurempia
ryhmiä. Ja nyt tulee tämä tilanne, että osa lapsista on osan päivää ja osa on koko päivän,
niin siellä ovet käyvät niin kuin saluunanovet, että osa menee ulos, osa tulee sisään. Lap-
silla ei ole semmoista tiettyä omaa ryhmää, minkä kanssa ryhmäytyä, vaan osapäivälapset
tulevat sinne kokopäivälasten kanssa joksikin aikaa ja sitten lähtevät pois. No, lapsissa
tämä herättää tietysti sitä, että "miks mun pitää olla täällä" ja toinen sanoo, että "miks mä en
saa olla täällä". Että kumpi on parempi sitten? Tietenkään tästä en edes halua keskustella.
Mutta ajattelin tuoda nämä terveiset. Ja nyt, kun tämä varhaisopetus on myöskin mukana
tässä varhaiskasvatuksessa, niin siellä kannettiin kovasti huolta henkilökunnan koulutuk-
sesta ja siitä koulutustaustasta. Meillähän lastentarhanopettajien lisäksi kelpoisuusvaati-
mukset täyttävät sosionomit (amk), sosionomit (yliopisto) ja myöskin sosiaalikasvattajat,
mutta näitten kaikkien koulutus on hieman erilainen. Ja vielä yksi asia, josta he kantoivat
huolta, on se, että kun nyt on niin paljon erityislapsia päiväkodeissa, niin se olisi päiväko-
din henkilökunnan ja lastentarhanopettajien mukaan hyvä ottaa myöskin huomioon, koska
heillä kaikilla ei ole sen sortin koulutusta, että voidaan sitten olla näitten erityislasten kans-
sa myös ja esimerkiksi huolehtia vaikkapa insuliinin saannista, jos niin tarvitaan. — Kiitos.
10



Pöytäkirjan asiakohta PTK 107/2016 vp
16.56 Outi Mäkelä kok: Arvoisa puhemies! Tämä esitys on erittäin positiivinen, ja tässä
todellakin edistetään työelämän tasa-arvoa ja lapsiperheiden ostovoimaa ja parannetaan
lasten mahdollisuutta osallistua varhaiskasvatukseen, mitkä ovat kaikki erittäin merkittä-
viä asioita. Tässä suoranaisesti varhaiskasvatusmaksuja alennetaan, erityisesti pienitulois-
ten yksinhuoltajien kynnys ottaa vastaan työtä madaltuu, ja se on erittäin tärkeää.

Kun tässä keskustelussa on puhuttu tästä perhevapaauudistuksesta, niin olen kyllä sitä
mieltä henkilökohtaisesti, että mitään syytä lykätä asian valmistelua ja selvitystä seuraa-
valle kaudelle ei ole. On kaikki perusteet pistää uudistustyö käyntiin tällä kaudella. Ja eri-
tyisesti tästä kotihoidon tuesta pitää voida keskustella huomioiden nykyajan työelämän tar-
peet ja päästä tästä meidän agraariajattelusta nykypäivän ajatteluun. Mielestäni perhepoli-
tiikka on meillä Suomessa jämähtänyt vanhempainvapaiden osalta johonkin menneeseen
maailmaan, mikä ei enää tue sitä, että vanhemmuutta voitaisiin jakaa tai että lisättäisiin
tasa-arvoa työelämässä tai että ylipäätään edistettäisiin työllisyyttä. Näiden tavoitteiden
vuoksi perhevapaajärjestelmän uudistus pitää käynnistää tällä kaudella.

16.57 Eeva-Johanna Eloranta sd: Arvoisa puhemies! Puolipäivähoito parikymmentä
tuntia viikossa on riittävä määrä varhaiskasvatusta, samoin kuin se on riittävä määrä ala-
koululaisellekin. Yllättävän monissa perheissä on kuitenkin erityisiä syitä, esimerkiksi
mielenterveysongelmia, minkä takia pidempi hoitopäivä on perusteltu, vaikka isä tai äiti
onkin kotona. Lain mukaan tosiaankin kokopäivähoitoa kuuluu silloin edelleenkin saada,
vaikka nyt tätä oikeutta onkin rajoitettu. Mutta ongelma on nimenomaan siinä, kuinka sel-
laisen perheen voimavarat riittävät kokopäivähoidon hakemiseen silloin, kun ne voimava-
rat ovat muutenkin vähissä. Toteutuuko enää lapsen etu?

Ja tämä on se suuri ongelma, mikä tähän subjektiivisen päivähoito-oikeuden rajoittami-
seen liittyy. Ja tosiaankin tässä käy sillä tavalla, että koulutuksellinen tasa-arvo vaarantuu,
koska näille perheille saatetaan vielä sitten sen lisäksi, että tätä oikeutta rajoitetaan, tarjota
osa-aikaista päivähoitoa väljemmin ehdoin, esimerkiksi suuremmissa ryhmissä, niin kuin
esimerkiksi tässä edustaja Tolppanen totesi. Perheen tilanteen muuttuessa lapsi saattaa jou-
tua jopa vaihtamaan ryhmää, mikä ei ole hyväksi lapsen kehitykselle. Kustannussäästöjen
aikaansaaminen subjektiivista oikeutta rajaamalla on koulutuksenjärjestäjältäkin saatujen
tietojen mukaan jopa kyseenalaista. Pelkkää haittaa siis lapsille, mutta ei edes säästöä.

16.59 Mirja Vehkaperä kesk: Arvoisa puhemies! Jos varhaiskasvatuksesta halutaan jo-
tain säästöjä hakea kuntatasolla, niin juuri tämän kokopäiväisen päivähoidon pilkkominen
osiin on yksi tapa miettiä sitä, voiko kunta järjestää esimerkiksi kerhotoimintaa pienille
lapsille. Oulussa on sellainen malli, jossa varhaiskasvatusta annetaan 0—5-vuotiaille ker-
hotoimintana 2—3 kertaa viikossa ja noin kolme tuntia kerrallansa ja se on maksutonta, ja
se on purkanut paineita siitä kokopäivähoidon tarpeesta ja antanut tilaa perheille myöskin
valita tällaisia pehmeämpiä laskuja sinne varhaiskasvatuksen piiriin. On huomioitava
myöskin, että meillä on tällä hetkellä maksuton esiopetus, joka on äärettömän hieno järjes-
telmä, jolla juuri kouluvalmiuksia annetaan kaikille suomalaisille lapsille tai Suomessa
oleville lapsille.

Tällä hetkellä julkinen keskustelu varhaiskasvatuksen uudistuksesta näyttäytyy ainakin
itselleni aika tunkkaisena: syytellään toinen toisia, erilaisia malleja, mikä on oikein, mikä
on väärin, mikä edistää naisten tasa-arvoa, mikä on perheen, lapsen etu, ja niin edelleen.
Mutta keskiöön pitää omasta mielestäni laittaa lapsen etu ja vanhemmuuden tukeminen.
11



Pöytäkirjan asiakohta PTK 107/2016 vp
On aika antaa tilaa vanhemmille, vanhemmuudelle ja vanhempien oikealle tulkinnalle sii-
tä, mikä on oman lapsen ja perheiden etu.

17.01 Marisanna Jarva kesk: Arvoisa puhemies! Edellisen puhujan puheenvuorosta on
hyvä jatkaa. Vanhemmilla ei ole nykypäivänä todellista valinnanvapautta esimerkiksi sen
suhteen, että suomalainen yhteiskunta esimerkiksi ei kannusta osa-aikatyön yhdistämiseen
molempien vanhempien tai toisen vanhemman osalta, että hän ja koko perhe voisivat hoi-
taa lapsia halutessaan myös kotona, erityisesti näitä pieniä alle 3-vuotiaita, joista asiantun-
tijat varhaiskasvatuspuolella ja psykologian puolella Suomessa ovat todenneet, että kodin
ulkopuolisesta varhaiskasvatuksesta ei ole erityistä hyötyä alle 3-vuotiaan osalta. Ei ehkä
haittaakaan, mutta ei erityistä hyötyä. Se voi olla nimenomaan perheen käytännön elämän
ja sen tilanteen järjestämiseen hyvä tapa, mutta ne varhaiskasvatuksen tavoitteet eivät alle
3-vuotiaan osalta siihen ohjaa, että sitä olisi kaikille tarjottava. Sitä vanhemmille hyödyt
ovat kiistatta hyviä.

Mutta sitten tämän perhevapaajärjestelmän uudistamisesta: Sitä pitää kyllä lähteä vie-
mään eteenpäin, mutta se pitää tehdä sillä tavalla, että siinä tosiaan kaikki osapuolet ovat
mukana ja se voidaan aidosti uudistaa siihen suuntaan, että meillä isät osallistuvat jatkossa
enemmän lastenhoitoon kotona myöskin, ja myös siihen suuntaan, että aidosti voidaan sitä
valinnanvapautta toteuttaa perheessä. Tällä hetkellä meillä myös alle vuosikkaita lapsia
viedään hoitoon kodin ulkopuolelle sen takia koska perheen taloudellinen tilanne ei mah-
dollista kotona hoitamista. Se on aivan erilainen viesti kuin mitä yleensä julkisessa keskus-
telussa kuullaan, ja valinnanvapaus ei todellakaan toteudu tältä osin.

Mutta kaiken kaikkiaan mitä pitäisi viedä eteenpäin nimenomaan on tämä osa-aikatyön
mahdollistaminen, ja tässä taas jälleen tulevat nämä työmarkkinajärjestöt vahvasti peliin
monelta osin, ja tätä keskustelua meidän pitää käydä perhevapaauudistuksen yhteydessä
myös samaan aikaan.

17.03 Anneli Kiljunen sd: Arvoisa herra puhemies! Täällä on hyvä yhtyä moniin puheen-
vuoroihin, joita täällä on käytetty muun muassa tämän kerhotoiminnan kehittämiseksi.
Kerhotoiminta ei voi olla vaihtoehto varhaiskasvatukselle tai päivähoidolle, mutta se voi
olla tukemassa yhtenä vaihtoehtona perheelle niissä tilanteissa, joissa se on perheen kan-
nalta hyvä ja lapsen kannalta hyvä vaihtoehto. Valitettava tosiasia on myös se, että meillä
asiakasmaksujen osaltakin jopa sielläkin peritään asiakasmaksuja, joittenka osalta tämä
palveluiden saatavuus kaikilta osin ei ole ollut paras mahdollinen. Kuten muistamme, niin
hallitus on myös nostanut aamu- ja iltapäiväkerhomaksuja jopa 160 euroon, ja tiedän nyt,
että on paikkakuntia ja kuntia, joissa harkitaan nimenomaan taas kuntien talouden tasapai-
nottamisen kannalta sitä, että nämä maksut nostettaisiin maksimiin. Sitä kautta lapset ovat
myös näissä iltapäivä-, aamupäiväkerhoissa eriarvoisessa asemassa.

Sitten tästä perhevapaauudistuksesta olen täysin samaa mieltä, että me tarvitsemme per-
hevapaauudistuksen, kattavan perhevapaauudistuksen, joka huomioi myös isien mahdolli-
suuden osallistua perheessä lastensa kasvuun ja kasvatukseen ja hoitoon. Nyt on ollut sillä
tavalla myönteinen ilmapiiri tälle asialle, että isät ovat ottaneet sitä oikeutta itselleen. En-
tistä suurempi osa isistä huolehtii, hoitaa arjessa lastaan, ja sitä kautta se on tukenut lapsen
ja isän vuorovaikutusta, ja totta kai sillä on myös pitkä vaikutus sitten sen lapsen muulle-
kin jatkokehitykselle, isän ja lapsen vuorovaikutukselle ja isän osallistumiselle perheen yh-
teisiin asioihin, lapsen kasvatukseen ja elämään. Mutta se on myös kiinni siitä, mitenkä me
12



Pöytäkirjan asiakohta PTK 107/2016 vp
haluamme, THL:n tutkimusten mukaan muun muassa sillä on vaikutusta, miten me ha-
luamme kiintiöidä isille tämän oikeuden, (Puhemies koputtaa) ja se sitä kautta tukee sitten
isien tavallaan oikeutta myös ja osittain myös velvollisuutta näihin yhteisiin perhevapai-
siin.

17.05 Eeva-Johanna Eloranta sd: Arvoisa puhemies! Haluan vielä lopuksi korostaa, että
Suomessa osallistutaan varhaiskasvatukseen Euroopan heikoimmin. Yli 4-vuotiaista vain
75 prosenttia osallistuu, kun Ruotsissa lähes 96 prosenttia, Ranskassa jopa 100. Tämä on
semmoinen fakta, joka on hyvä painaa meidän kaikkien mieleen. On selvää, että laadukas
varhaiskasvatus pystyy tehokkaasti pysäyttämään huono-osaisuuden kierteen ja parantaa
niitä oppimismahdollisuuksia sitten myöhemmin koulutiellä. On aivan selvää, että meidän
pitää nostaa sitä osallistumisastetta, ja kaikkein paras tapa siihen on maksuton osapäiväi-
nen varhaiskasvatus samaan tapaan kuin esiopetus, aivan niin kuin edustaja Vehkaperä on-
nistuneesti totesi. Tosiaankin joka toisessa eurooppalaisessa maassa näin jo tehdään. Tapa
voi minun mielestäni aivan hyvin olla vaikka kerhomuotoinen toiminta. Näin tehdään on-
nistuneesti muun muassa Vantaalla. Tässähän ei se muoto ole tärkeä vaan sen varhaiskas-
vatuksen sisältö, ja nythän meillä on hyvä tilanne siinä mielessä, että varhaiskasvatuksen
perusteet on juuri hyväksytty ja se myöskin edesauttaa sitä, että varhaiskasvatuksen laatu
voi olla paremmin tasalaatuista ympäri maata, toisin kuin se on tähän mennessä. Nimen-
omaan tähän laatuun ja sisältöön pitääkin nyt kiinnittää se tärkein huomio.

17.06 Lea Mäkipää ps: Arvoisa puhemies! Kun puhutaan tästä joskus tulevasta perheva-
paauudistuksesta, niin aina on tärkeää huomioida, mikä on kunkin perheen tilanne. Tietys-
ti perheillä tulee aina olla se valinnanvapaus. On mietittävä, kuka perheessä on työtön ja
ovatko mahdollisesti molemmat aviopuolisot työttömiä. Sitten yhtenä esimerkkinä on se,
että perheessä esimerkiksi lapsen äiti on työttömänä ja sitten perheenisä on yksinyrittäjä.
Jos hänen pitää ihan väkisin sitten pitää se kuusi kuukautta, siellä kotona olla, niin mitä sii-
tä tulee? Nämä ovat ihan hyviä ajatuksia, mutta kun perhevapaasta puhutaan, niin nämä
kaikki tällaiset yksityiskohdat on otettava huomioon. Muistan, että esimerkiksi ministeri
Risikko puuttui juuri tähän yksinyrittäjien miesten osuuteen, joka on tänä päivänä huomat-
tavasti enempi kuin naisten yrittäjyys. Hyvä asia on, mutta ettei mennä ojasta allikkoon,
niin nämä pitää kyllä tutkia hyvin perusteellisesti.

17.07 Outi Mäkelä kok: Arvoisa puhemies! Vielä, kun edustaja Kiljunen otti tämän isä-
asian tässä esiin, haluan tukea tätä näkemystä, miten tärkeää on todellakin saada isät mu-
kaan siihen lasten kasvatukseen ja lasten arkeen, osallistumaan siihen perheiden elämään.
Kyllä tässä asennekysymykset ovat ihan ratkaisevassa roolissa siinä, miten yhteiskunta
kannustaa isiä myöskin työpaikoilla ja työmaalla ottamaan sen hetken siinä lapsen varhai-
sessa vaiheessa ja osallistumaan ja jäämään kotiin lapsen kanssa. Voi olla, että joissain
asioissa tarvitaan kiintiöitä tai tarvitaan myös tämmöistä lainsäädännöllistä mitoittamista,
jotta se asenne muuttuu, mutta tämä on sellainen asia, joka pitäisi nimenomaan tässä per-
hevapaapohdinnan yhteydessä miettiä, että mikä Suomessa toimii parhaiten tämän asenne-
muutoksen osalta. Ja nyt nähdään, miten esimerkiksi Ruotsissa se on ihan täysin normaa-
lia, että isät osallistuvat ja ovat paljon suuremmassa roolissa kuin meillä Suomessa.
13



Pöytäkirjan asiakohta PTK 107/2016 vp
17.08 Maria Tolppanen sd: Arvoisa puhemies! Silloin jos puhutaan tästä lasten hoitami-
sesta kotona ja vanhemmat ovat siellä, niin missään nimessä se ei minusta tässä vaiheessa
ole lakikysymys vaan se on asennekysymys. Meidän täytyy saada ilmapiiri sellaiseksi, että
myöskin isät jäävät kotiin. Mutta on toivottava myös, että tämä ei lipsahda siihen suun-
taan, joka taas näyttää hyvältä paperilla mutta ei toimi käytännössä. Ja silloin se ei toimi
käytännössä, jos perheen rahat eivät riitä siihen. Meidän täytyy pystyä pitämään huoli sii-
tä, että perhe tulee toimeen myöskin silloin, kun isä on hoitamassa lasta.

Samaten kun puhutaan varsinaisesti varhaiskasvatuksesta, niin yhdenkään perheen ta-
loudellinen tilanne ei saisi tuoda estettä sille, että lapset osallistuvat varhaiskasvatukseen ja
varsinkin varhaisopetukseen. Varhaisopetuksesta minulla nyt on se käsitys, että sehän ei
ole pakottavaa mutta se on ikään kuin velvoittavaa. Lapsen täytyy olla koulukypsä, kun
hän menee kouluun. Jos lapsi ei ole siellä varhaisopetuksessa, niin sitten tuo koulukypsyys
täytyy kotona jollakin tavalla olla, ja sitä testataan, että lapsi sitten siellä koulussa pärjää.
Tämä ei saa olla semmoinen asia, joka on varallisuudesta kiinni, vaan jokaisella lapsella,
joka ikisellä lapsella, täytyy olla mahdollisuus ilmaiseen varhaisopetukseen, aivan niin
kuin täällä on sanottu ja puhuttu. Sen täytyy olla meidän mielessä, meidän asenteissa, ei
meidän kukkarossa.

Keskustelu päättyi.

Asia lähetettiin sivistysvaliokuntaan.
14


