















































DEMAB20.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

2.4. Suullinen kysymys tasa-arvon edistämisestä (Outi Alanko-Kahiluoto vihr)
Suullinen kysymys SKT 24/2018 vp

Suullinen kyselytunti

Puhemies Paula Risikko: Seuraavaksi vihreä eduskuntaryhmä, edustaja Alanko-Kahiluo-
to.

Keskustelu

16.38 Outi Alanko-Kahiluoto vihr: Arvoisa puhemies! 85 suomalaista professoria ja tut-
kimuspäällikköä arvosteli tämän kauden alussa Sipilän hallituksen ohjelmaa siitä, että tasa-
arvonäkökulma puuttui siitä täysin. Hallitusohjelmaan ei oltu kirjattu lupausta tasa-ar-
vosuunnitelman edistämisestä, eikä hallitus ollut arvioinut budjettinsa tai kilpailukykyso-
pimuksensa sukupuolivaikutuksia. Tutkijat kiinnittivät huomiota siihen, että hallituksen
leikkauksista laskun maksaisivat naiset ja naisvaltaiset alat. Pääministeri Sipilä vastasi, et-
tei hallitusohjelmaan kirjata itsestäänselvyyksiä ja että hallitus päättää ensin ja selvittää
vasta sen jälkeen.

Arvoisa puhemies! Ilman sukupuolivaikutusten tiedostamista ja selvittämistä ei ole su-
kupuolitietoisia tasa-arvoa edistäviä päätöksiä. Niinpä kysynkin nyt kansainvälisenä nais-
tenpäivänä varapääministeri Opolta: Miten sukupuolivaikutuksen arvioiminen nyt etenee?
Oletteko esimerkiksi arvioineet tänään annetun valinnanvapausesityksen sukupuolivaiku-
tuksia, ja koska hallitus muuttaa politiikkansa suunnan?

16.40 Valtiovarainministeri  Petteri Orpo (vastauspuheenvuoro):  Arvoisa puhemies!
Meidän hallituksessa tasa-arvoasioista vastaava ministeri Annika Saarikko on parhaillaan
matkalla tasa-arvokokoukseen Yhdysvaltoihin, hän ei ole siksi täällä. Hän tuntisi asiat par-
haiten. Mutta kyllä sukupuolten välisen tasa-arvon toteutuminen ja edistäminen, naisten
aseman edistäminen, niin työmarkkinoilla kuin muussakin on aivan keskeisiä tavoitteita,
mitä tulee olla tällä hallituksella ja kaikilla hallituksilla. Me teemme laajaa sukupuolivai-
kutusten arviointia. Tätä pitää kehittää, ja tästä syystä olisikin hyvä, että ministeri Saarikko
olisi täällä, koska hän tuntee tämän asian paljon paremmin. Mutta tämä on erittäin iso asia
hallitukselle. Me olemme strategiaistunnossamme käsitelleet tasa-arvokysymyksiä juuri
muutama viikko sitten.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 19/2018 vp
16.41 Outi Alanko-Kahiluoto vihr (vastauspuheenvuoro):  Arvoisa puhemies! Toisin
kuin valtiovarainministeri Orpo tuossa sanoi, tasa-arvo kuuluu kyllä koko hallitukselle
[Eva Biaudet: Kyllä, myös miehille! — Ilkka Kanerva: Erityisesti!] ja hallituksen teot kyl-
lä osoittavat, että hallitus on ollut kokonaisuudessaan haluton edistämään tasa-arvoa, ja
tästä vastuuta on turha vierittää ministeri Saarikolle yksin.

Hallitus petti lupauksensa uudistaa perhevapaajärjestelmän, joka olisi parantanut nais-
ten asemaa työmarkkinoilla. Lomarahojen leikkaukset ja kilpailukykysopimukset ovat lei-
kanneet etenkin naisilta ja naisvaltaisilta matalapalkkaisilta aloilta. [Ben Zyskowicz: Te-
hän hyväksyitte kiky-sopimuksen!] Julkisen sektorin leikkaukset kuormittavat naisia, kun
päivähoitoryhmiä suurennetaan, ja omaishoidon kasvattaminen on hallituksen tietoisena
tavoitteena, ja sekin kasautuu naisille. Sipilän kaudella tasa-arvossa on otettu pelkästään
takapakkia. Milloin hallituksen lupaamat selvitykset alkavat tuottaa tekoja tasa-arvon edis-
tämiseksi? Milloin ylipäätään alatte selvittää tekojenne tasa-arvoseurauksia?

16.42 Valtiovarainministeri Petteri Orpo (vastauspuheenvuoro):  Arvoisa puhemies!
Suomessa on pelkästään vahvoja ja viisaita naisia, ja heidän selkänsä taakse on tietysti jos-
kus turvallistakin mennä, [Eva Biaudet: Heitä on hallituksessa vain kuusi!] mutta minä en
todellakaan mene tässä ministeri Saarikon selän taakse. Totesin vain, että hän on matkalla
tasa-arvokokoukseen ja työnjaossa hän on tietenkin vastuullinen tästä. Me vastaamme —
jokainen ministeri omalla alallaan ja hallitus yhdessä — tasa-arvon toteutumisesta Suo-
messa, se on meille oikeasti sydämenasia.

Mitä tulee tekoihin, niin jo heti alkuvaiheessa naisten työnantajille tehtiin kertakorvaus,
jolla pyrittiin naisten työmarkkina-asemaa parantamaan, äitiyden kustannuksiin vastaa-
maan. Se oli erittäin iso tasa-arvoteko, sitä ei esimerkiksi viime hallitus saanut aikaan, jos-
sa tekin olitte mukana. Vaikka perhevapaauudistus nyt ei vielä edennytkään, niin haluaisin
nostaa esille muun muassa sen, kuinka paljon on perheiden eteen muuten tehty. Esimerkik-
si varhaiskasvatusmaksujen alentaminen [Puhemies: Aika!] merkittävällä tavalla on myös-
kin iso tasa-arvoteko, josta olemme erittäin [Puhemies: Pysytään minuutissa!] ylpeitä. [Vä-
lihuutoja vasemmalta]

16.43 Ritva Elomaa ps (vastauspuheenvuoro): Arvoisa puhemies! Jos ajatellaan tasa-ar-
voa Suomessa naisten ja miesten välillä, niin täytyy sanoa, että Suomi ei ole mikään taka-
pajula. Mutta jos ajattelemme ammatteja, kuten hoitoalaa, kaupan alaa, siivousalaa ja las-
tentarhanopettajien tilannetta viime aikoina, niin naiset ovat todella taka-alalla: vastuulli-
sia töitä, palkka todella minimaalinen. Hallitukset ovat vaihtuneet, vuodet ovat vierineet.
Tässä ollaan takapajulassa Suomessa.

16.43 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tänään on naistenpäivä, mutta tasa-arvo on asia, jonka puolesta pitää tehdä töitä
vuoden jokaisena päivänä ja kaikkien hallitusten tässä maassa. On aivan selvää se, että
meillä ei tasa-arvo tänä päivänä Suomessa toteudu: naisten palkat ja eläkkeet jäävät jäl-
keen miesten palkoista ja eläkkeistä.

Perhevapaauudistustakin on tällä hallituskaudella valmisteltu. Se ei tällä pohjalla eden-
nyt, mutta olemme varmasti kaikki sitä mieltä, että sen tulisi jatkossa edetä seuraavan hal-
lituksen ohjelmaan kunnianhimoisessa muodossa.
2



Pöytäkirjan asiakohta PTK 19/2018 vp
Tällä viikolla on myöskin noussut esiin keskustelua naisvaltaisten alojen palkoista,
muun muassa varhaiskasvatuksessa. Ja vaikka palkkakysymykset ovat yksiselitteisesti tie-
tysti työmarkkinoiden asia, eli niitä ei hallituksen ministeriaitiosta neuvotella vaan työ-
markkinaosapuolet sopivat palkoista, haluan kuitenkin varhaiskasvatuksesta todeta sen,
että se on erittäin arvokasta ja vaikuttavaa työtä ja sitä on vuosia Suomessa aliarvioitu. Sii-
tä syystä pidän erittäin tärkeänä sitä, että [Puhemies koputtaa] varhaiskasvatuksen arvos-
tusta ja merkitystä nostetaan ja että jokainen meistä huolehtii siitä, [Puhemies: Pysytään
minuutissa!] että antaa sille työlle arvoa.

Puhemies Paula Risikko: Pysytään minuutissa, niin kaikki voivat vastata.

16.45 Sirkka-Liisa Anttila kesk (vastauspuheenvuoro):  Arvoisa puhemies! Edustaja
Alanko-Kahiluodolle toteaisin ensin, että perhevapaauudistus ei ollut hallitusohjelmassa.
Ei voida puhua, että hallitus on pettänyt, kysymys ei ole siitä. [Satu Hassi: Mutta se edis-
täisi tasa-arvoa!]

Tasa-arvo on laissa määritelty, ja tasa-arvolain mukaan pitää sukupuolivaikutukset arvi-
oida. Siinä arvioinnin pitää tapahtua kuntatasolla, maakuntatasolla ja valtakunnan tasolla,
ja tiedän, että ministeriössä sitä työtä tehdään.

Kysymys naisten matalapalkka-alojen ja yleensä hoitoalan palkkauksesta: Vaikka täällä
ministeri Grahn-Laasonen aivan oikein sanoi, että se ei kuulu tänne eduskuntaan, niin mei-
dän kuuluu siitä käydä keskustelua. On täysin kohtuutonta, jos on olemassa se kartelli, jos-
ta nyt on annettu vihiä, nimenomaan koskien lastentarhanopettajien palkkausta. Meidän pi-
tää toimia niin, että tämäntyyppisiä kartelleja ei ole, mutta myöskin toimia niin, että jatkos-
sa naisilla on mahdollisuus esimerkiksi osa-aikatyöhön. Sitä perheissä kovasti odotetaan,
ja toivon, että tällä vaalikaudella vielä kolmikantaisesti neuvottelette joustoja, jotta saatai-
siin se osa-aikatyömahdollisuus.

16.46 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tällä hallituskaudella tasa-arvoasioita on ministeri Saarikon johdolla edistetty myös
työmarkkinoiden suuntaan. Ja vaikka jälleen alleviivaan sitä, että osapuoli emme ole, us-
kallan kuitenkin sanoa sen viestin, että myös työmarkkinoilla on otettava palkkatasa-ar-
voon liittyvät asiat vakavasti ja siellä on aidosti ryhdyttävä miettimään, miksi tässä asiassa
on edetty Suomessa niin hitaasti.

Kunnille lähetin tällä viikolla terveisiä, että heidän on selvitettävä ja kerrottava totuus
näistä lastentarhanopettajien palkkakysymyksistä, ja odotan, että sieltä vastauksia saadaan.

Varhaiskasvatuksen osalta tämä hallitus tekee kaikkensa, että varhaiskasvatuksen laatu
paranisi, että meillä olisi jatkossakin entistä enemmän ammattilaisia koulutettuna siihen
tärkeään työhön ja tehtävään.

Ja vielä omalta sektoriltani voin todeta opetusministerinä, että opetus- ja kulttuuriminis-
teriössä tehdään lukuisia toimia tällä hetkellä tasa-arvon vahvistamiseksi Suomessa. Yksi
merkittävä asia on se, että pyrimme jo hyvin pienistä... [Puhemies: Aika!] — Pahoittelut,
jatkan mielelläni myöhemmin.

Kysymyksen käsittely päättyi.
3


	2.4
	16.38
	16.40
	16.41
	16.42
	16.43
	16.43
	16.45
	16.46


