















































DEM1219.tmp.xml


Pöytäkirjan asiakohta PTK 66/2019 vp

 Tarkistettu
3.1

Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

11. Hallituksen esitys eduskunnalle laiksi Pelastusopistosta annetun lain 28 ja 29 §:n muut-
tamisesta

Hallituksen esitys HE 46/2019 vp
Valiokunnan mietintö HaVM 5/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 11.
asia. Käsittelyn pohjana on hallintovaliokunnan mietintö HaVM 5/2019 vp. Nyt päätetään
lakiehdotuksen sisällöstä.

Keskustelu

19.16 Piritta Rantanen sd: Arvoisa puhemies! Tässä esityksessä ehdotetaan Pelastuso-
pistosta annetun lain opiskeluoikeuden keskeyttämisperusteista. Väliaikaisia keskeyttä-
misperusteita olisivat vastaisuudessa asevelvollisuus, siviilipalvelusaika ja naisten vapaa-
ehtoisesta asepalveluksesta annetun lainmukaisen palveluksen suorittaminen sekä äitiys-,
isyys- ja vanhempainvapaa tai muu perusteltu syy, esimerkiksi lähiomaisen sairauden ja
vamman edellyttämä hoitotyö. Opiskelun väliaikainen keskeyttäminen tai tutkinnon suo-
rittamisen kesken lopettaminen on Pelastusopistossa ollut harvinaista, mutta esitys yhden-
vertaistaa oppilaita ammatillisessa koulutuksessa, Poliisiammattikorkeakoulussa ja yli-
opistoissa.

Koulutuksen voi hakemuksesta keskeyttää enintään yhden vuoden määräajaksi esimer-
kiksi raskauden ja synnytyksen vuoksi. Tämä on kuitenkin sellainen seikka, että on otetta-
va huomioon ne opiskelijat, jotka mahdollisesti opiskelun aikana saavat useamman lapsen.
Kokonaisuudessa on kuitenkin huomioitava, että Pelastusopisto on tiivis kolmen lukukau-
den kokonaisuus, ja perustellusti Pelastusopiston on jatkossakin kyettävä ennakoimaan
opiskelijoiden sijoittuminen opintojaksoihin. Lain tulkintaa ja opintojen siirtämistä on kui-
tenkin pystyttävä tarkastelemaan tapauskohtaisesti kohtuuttomia tilanteita välttäen.

Yleiskeskustelu päättyi.

Eduskunta hyväksyi hallituksen esitykseen HE 46/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


	11
	19.16


