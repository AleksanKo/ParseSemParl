















































DEME2A0.tmpSave.xml


Pöytäkirjan asiakohta PTK 63/2016 vp
Pöytäkirjan asiakohta 

PTK 63/2016 vp

Täysistunto

Torstai 2.6.2016 klo 16.01—17.24

2.3. Suullinen kysymys valinnanvapaudesta sote-uudistuksessa (Aino-Kaisa Pekonen vas)
Suullinen kysymys SKT 64/2016 vp

Suullinen kyselytunti

Puhemies Maria Lohela: Seuraava kysymys, edustaja Pekonen.

Keskustelu

16.44 Aino-Kaisa Pekonen vas: Arvoisa puhemies! Sosiaali- ja terveysuudistusta val-
mistelleen työryhmän loppuraportti julkaistiin tiistaina. Siinä esitetään muun muassa laa-
jaa valinnanvapautta terveydenhuoltoon. Valinnanvapaus sinänsä ei ole huono asia, mutta
huolestuin kuitenkin sen ulottamisesta erityisesti kouluterveydenhuoltoon. Koulutiensä
aloittavat ekaluokkalaiset tapaavat usein koululla ensimmäisenä juuri terveydenhoitajan,
joka tekee lapsille kouluuntulotarkastuksen. Terveydenhoitaja on vastuussa siitä, että jo-
kainen lapsi saa terveystarkastuksen ja asianmukaiset rokotukset. Terveydenhoitaja on
myös osa moniammatillista oppilashuoltotyöryhmää. Kysynkin teiltä, arvoisa ministeri:
miten jatkossa aiotaan huolehtia siitä, että kouluilla on oma terveydenhoitaja?

16.45 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! Sosiaali- ja terveydenhuollon muutoksen rakentamisessa on useita eri
osia, joista yksi on se, että meidän rapautuvimmalle palvelujen osalle eli perustason palve-
lujen osalle yritetään tässä muutoksessa tehdä sellaisia ratkaisuja, että päästäisiin nykyistä
paremmalle tasolle. Valinnanvapautta ja rahoitusmuutosta valmistelleen selvityshenkilö-
ryhmän esitys on tosiaan ollut tämän viikon tiistaista lähtien julkinen, ja työ jatkuu niin,
että hallitus omalta osaltaan tekee linjaukset jatkovalmistelun ja pykälän kirjoittamisen
valmistelun osalta tässä lähiviikkojen aikana. Se, mitkä kaikki tehtävät kuuluvat valinnan-
vapauden piiriin, tulee täsmentymään valmistelun kuluessa.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.46 Aino-Kaisa Pekonen vas (vastauspuheenvuoro): Arvoisa puhemies! Voiko tästä
ministerin puheenvuorosta rivien välistä tulkita, että asiaa tullaan vielä harkitsemaan ja ni-
menomaan kouluterveydenhoitajien säilymistä siellä kouluissa mietitään uudelleen? On
todella tärkeää, että jatkossakin varmistetaan se, että kaikki lapset todella tarkastetaan ja
että rokotukset ovat kunnossa. On myös vanha sanonta, että koko kylä kasvattaa lapsia. Itse
pidän erittäin tärkeänä sitä, että koulussa on moniammatillinen työryhmä, opettajia, kuraat-
toreita, psykologeja ja terveydenhoitajia, ja ollaan edelleenkin kasvattamassa kaikki lap-
 Tarkistettu
4.0



Pöytäkirjan asiakohta PTK 63/2016 vp
sia. Arvoisa ministeri, pidän erittäin hyvänä tätä uutista, jonka mukaan te vielä tarkastelet-
te sitä. Onko näin, että tämä päätös voidaan siis vielä pyörtää?

16.47 Perhe- ja peruspalveluministeri Juha  Rehula (vastauspuheenvuoro):  Arvoisa
rouva puhemies! Ensin pitäisi olla se päätös, jonka voi pyörtää. Tämä keskustelun käymi-
nen on erinomaisen hankalaa siksi, että tässäkin, arvostettu edustaja Pekonen, te olette lu-
kenut otsikon, te olette lukenut kaksi riviä, lukenut sen jälkeen yhden sivulauseen ja sitten
te tulette tänne väittämään suullisella kyselytunnilla, että näin on päätetty. (Välihuutoja)
Ensin pitää olla päätös, jonka voi pyörtää.

Toinen asia ja toinen merkittävä periaatteellinen asia, joka on ratkaisematta, on se, onko
ylipäätänsä kouluterveydenhuolto jatkossa kunnan tehtävä vai onko se maakunnan tehtä-
vä. Tämä on yksi perustavaa laatua oleva asia.

Kolmas olennainen kysymyshän on se, että lapsilla, niin kuin teidän ensimmäisessä ky-
symyksessänne oli, on jatkossakin terveydenhoitajan palvelut saatavilla. Sehän on se ydi-
nasia, on ollut ja tulee olemaan.

16.48 Aino-Kaisa Pekonen vas (vastauspuheenvuoro): Arvoisa puhemies! Kyllä minä
olen sen raportin lukenut, eikä se ollut mikään sivulause tai pelkkä otsikko. Tässä jää mie-
tityttämään, kannattaako näihin raportteihin sitten uskoa, jos kerran täällä salissa se sano-
ma raportin sisällöstä muuttuu. Minä kyllä uskon, että myös tämän uudistuksen jälkeen jo-
kaisella lapsella ja koululaisella on terveydenhoitajan palvelut käytössä, mutta olennaista
onkin mielestäni se, onko se terveydenhoitaja osa sitä kouluyhteisöä ja onko se terveyden-
hoitaja osa sitä moniammatillista työryhmää. Tämä on se kysymys, mikä minua huolestut-
taa.

16.49 Perhe- ja peruspalveluministeri  Juha  Rehula (vastauspuheenvuoro):  Arvoisa
rouva puhemies! Minua huolestuttaa ihan sama kysymys: se, että lapsella on riittävä määrä
terveydenhuollon palveluja, niin terveydenhoitajan palveluja kuin tarvittaessa lääkäripal-
veluja, ja että ne palvelut ovat lähellä sitä koulua, lähellä sitä yhteisöä, jossa sen oppilaan,
koululaisen, arki on.

Toisekseen kuulin välihuutoja siitä, että olisin jotenkin vastannut väärin. Niin saattaa ol-
la, että vastasin väärin, mutta työryhmä, jota Mats Brommels veti, jonka tehtävä oli luoda
linjauksia siitä, millä tavalla valinnanvapaus pääosin perustason palveluihin ja soveltuvin
osin erityistason palveluihin tähän maahan luodaan, on oman esityksensä tehnyt. Sekään
listaus ja ne paperit eivät ole tyhjentäviä. Siellä on monta rajanvetoa, joita joudutaan lähi-
viikkojen ja -kuukausien aikana tekemään. Se rajanvetojen aika, mikä tehtävä missäkin on,
tulee viemään vielä kuukausia.

16.50 Tuula Haatainen sd (vastauspuheenvuoro): Arvoisa puhemies! Tämä koulutervey-
denhuolto on yksi esimerkki siitä, mihin tämä malli, josta hallitus on tehnyt päätökset ja
linjaukset, voi nyt johtaa, eli meidän kuntien julkiset sosiaali- ja terveyspalvelut ollaan nyt
yhtiöittämässä ja rinnalle palveluntuottajiksi ovat tulossa yksityiset palveluntuottajat. Mo-
net asiantuntijat, muun muassa Terveyden ja hyvinvoinnin laitokselta, ovat kyseenalaista-
neet tämän esityksen ja esittäneet vakavan huolensa siitä, että nyt hajaantuu tämä integraa-
tio, tämä yhteensopivuus eri palveluiden osalta.
2



Pöytäkirjan asiakohta PTK 63/2016 vp
Sosiaali- ja terveydenhuollon uudistuksen tavoitteena oli laatu, vaikuttavuus ja oikeu-
denmukainen saatavuus. Nyt hallitus aikoo säästää tällä 3 miljardia euroa 10 vuoden aika-
na, ja julkisuudessa on kerrottu, että ollaan valmistelemassa myös erillistä palvelulupaus-
ta. Nyt kysynkin pääministeriltä: onko tarkoituksena, että hallitus laatii erillisen palvelulu-
pauksen, jolla itse asiassa rajataan kansalaisten palveluja, jotta tuohon kustannussäästöön
päästään?

16.51 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin, tämä 3 miljardin säästöhän ei ole säästöä nykyiseen, vaan se on säästöä kestävyys-
vajeuraa vasten elikkä siihen nousevaan kustannuskehitykseen, joka meillä on ikääntymi-
sestä johtuen. Nämä kuntien tarjoamat palvelut siirtyvät nyt maakuntien järjestämisvas-
tuulle. Sinne tarvitaan isommat hartiat, kun nyt on ollut noin 300 järjestäjää ja jatkossa on
18 järjestäjää. Jo se, että järjestäjien määrää pudotetaan, tulee takaamaan osan tästä 3 mil-
jardin säästöstä verrattuna siihen kestävyysvajeuraan.

Minä uskon, että tässä on hyvä pohja nyt sille uudistukselle. Siellä on vielä auki lukuisia
yksityiskohtia, jotka täytyy nyt seuraavan vuoden kuluessa saada valmiiksi. Minä luotan
siihen, että meillä on hyvä valmistelu tässä asiassa ja saamme tästä hyvän lopputuloksen ai-
kaiseksi.

16.52 Hannakaisa Heikkinen kesk (vastauspuheenvuoro): Arvoisa rouva puhemies! Ku-
ten juuri pääministeri sanoi, me emme ole säästämässä 3:a miljardia sote-menoista vaan
uudistuksen tarkoituksena on taittaa noitten menojen kasvu. Toinen tärkeä tavoite on se,
että joka puolella Suomea saisimme parempaa palvelua ennen kaikkea peruspalveluissa.

Mutta kansalaisia huolestuttaa erityisesti tämä valinnanvapauden ulottuvuus, ettei se tar-
koittaisi sitä, että piikki olisi auki. Kysynkin hallituksen jäseniltä: Mitä vastaatte niille ih-
misille, joita huolettaa se, maksetaanko tulevaisuudessa verot Suomeen? Ja mitenkä esi-
merkiksi kolmas sektori on relevantti palvelujen tuottaja?

16.53 Perhe- ja peruspalveluministeri  Juha  Rehula (vastauspuheenvuoro):  Arvoisa
rouva puhemies! Oli useitakin kysymyksiä, mutta ydin oli se, millä tavalla me saamme eu-
romme riittämään. Yksi olennainen asia tämän selvityshenkilöiden esityksenkin mukaan
on yhtäältä se, että meistä jokaisen tulee sitoutua palvelutuottajaan määräajaksi. Sillä, mikä
se määräaika on, tulee olemaan merkitystä sille, että meillä on tilanne, jossa meidän eurom-
me riittävät. Tämä on ihan olennainen asia. Tämä on yksi näkökulma tähän.

Toisekseen palvelutuottajien osalta ja siitä, miten turvataan kolmas sektori ja yksityi-
nen. Meille tulee malli, jossa laadulla tulee olemaan isompi merkitys kuin hinnalla. Ne, jot-
ka täyttävät tietyt kriteerit, jotka sitoutuvat palvelutuotantoon, jotka sitoutuvat ihmisestä
huolehtimiseen... Se on se instrumentti, jota hyödynnetään siinä, että palvelutuottajina voi
olla muitakin kuin julkinen toimija.

16.54 Anna-Maja Henriksson r (vastauspuheenvuoro): Värderade fru talman! Valfrihe-
ten ger också möjligheter, om den sköts på rätt sätt. Och det ger också möjligheter att pro-
ducera tjänster till exempel på svenska.

Mutta, arvoisa puhemies, tässä valinnanvapaudessa on edelleen monta kysymystä auki.
Mielestämme tässä on hyvä pohja nyt tehty professori Brommelsin johdolla, mutta edel-
3



Pöytäkirjan asiakohta PTK 63/2016 vp
leen on liian monta kysymystä auki. Varsinkin ruotsinkielinen väestö kyselee nyt sen pe-
rään, miten käy, kun tässä ei tähän mennessä olla ollenkaan huomioitu, että myös lainsää-
dännössä pitää huomioida se, että saadaan palvelut sekä ruotsiksi että suomeksi. Nyt kysyn
teiltä, ministeri Rehula: onkohan niin — ja toivomme, että on niin — että nyt kun tätä va-
linnanvapautta jatkotyöstetään, niin tässä myös huomioidaan se, että pykäliin tulee mainin-
ta myös siitä, että valinnanvapaudessa pitää myös huomioida se, että saadaan palvelut sekä
suomeksi että ruotsiksi?

16.55 Perhe- ja peruspalveluministeri  Juha  Rehula (vastauspuheenvuoro):  Arvoisa
rouva puhemies! Tämä hallitus on valinnut sen toimintalinjan tämän koko sosiaali- ja ter-
veydenhuollon ja maakuntauudistuksen valmistelun aikana, että me kerromme, kun on
kerrottavaa. Toinen vaihtoehto olisi se, että hallitus olisi istunut vuoden ja neljä päivää ka-
binetissa ja odotettaisiin, että mitähän sieltä kabinetista tulee. Meillä on avoimia kysymyk-
siä merkittävissäkin asioissa: valinnanvapauden osalta esimerkiksi ne palvelut, jotka ovat
perustasolla laajan valinnanvapauden piirissä — pääsääntö, niin kuin hallitus on linjannut
— mitkä ovat ne erityistason palvelut, jotka ovat valinnanvapauden piirissä. Tämä määrit-
tely on tekemättä.

Toisekseen, edustaja Henriksson, kun kysyitte, kirjataanko lakiin sekä suomen että ruot-
sin kielellä, niin tämän asian pystyn ja uskallan luvata: kyllä kirjataan. (Mikaela Nylander:
Hyvä!)

16.56 Päivi Räsänen kd (vastauspuheenvuoro): Arvoisa puhemies! Sosiaali- ja terveys-
uudistuksen yksi ihan keskeinen tavoite on perus- ja erikoispalveluiden integroiminen, jot-
ta saadaan sujuvat hoitoketjut ja painopistettä siirrettyä peruspalveluihin, että ihmiset saa-
vat sairauksiinsa ja ongelmiinsa varhaisemmassa vaiheessa apua. Silloin myös tuo päämi-
nisteri Sipilän kuvaama tavoite kestävyysvajeen 3 miljardin euron taittamisesta on mah-
dollista, kun saadaan niitä kalliita kustannuksia vähennettyä. Mutta nyt kuitenkin tässä työ-
ryhmän esityksessä tuo tavoiteltu vertikaalinen integraatio eli tuo perus- ja erikoispalvelui-
den yhdentäminen jää heikoksi. Kysynkin teiltä, ministeri Rehula: millä tavalla tätä
arvioitte?

16.57 Perhe- ja  peruspalveluministeri  Juha  Rehula (vastauspuheenvuoro):  Arvoisa
rouva puhemies! Lähden edustaja Haataisen puheista, koska te, edustaja Haatainen, mai-
nitsitte tämän muutoksen tavoitteet: laatu, vaikuttavuus ja oikeudenmukaisuus. Samoin tä-
män muutoksen tavoitteena on se, että sosiaali- ja terveyspalvelut ovat kiinteästi yhdessä,
ja se, että tämä integraatio on se väline, jolla toimitaan. Me olemme esimerkiksi aivan olen-
naisen asian kanssa tekemisissä tiedon liikkumisessa. Ei toteudu valinnanvapaus, ei toteu-
du sote, eivät toteudu yhdenvertaiset palvelut, ei toteudu päivystyksen tulevaisuus, ellem-
me me saa tietoa liikkumaan tässä maassa niin, että itse kunkin tiedot ovat aina hyödynnet-
tävissä, kun niitä palveluja tarvitsee. Tämä integraation rakentaminen on yksi olennainen
osa sitä työtä, jota tällä hetkellä pykälien momenteiksi kirjoitetaan: mitä se integraatio lop-
pujen lopuksi pitää sisällään, ja miten huolehditaan ennen kaikkea siitä, että aina löytyy
ammattilainen vastuunkantaja, on sitten kyse jalan murtumisesta tai moniammatillisuutta
vaativasta henkilöstä. (Puhemies koputtaa) Tämä on nyt pykälien kirjoitusvaiheessa.
4



Pöytäkirjan asiakohta PTK 63/2016 vp
16.58 Hanna Sarkkinen vas (vastauspuheenvuoro): Arvoisa puhemies! Kustannustehok-
kuutta tässä sote-uudistuksessa piti tulla näistä integraatiotavoitteista, parempaa palvelua
kansalaisille piti tulla näiden integraation tavoitteiden toteutumisesta. Nyt tämä integraatio
uhkaa jäädä toteutumatta, kun palvelujärjestelmä pirstoutuu lukemattomiin yhtiöihin ja yk-
sityisiin palvelutuottajiin. Herää kysymys, miten moniongelmaiset ihmiset navigoivat täs-
sä tulevassa yhtiöviidakossa. Miten me varmistamme, että vastuu näistä kaikista heikoim-
mista ja heidän palveluidensaannistaan toteutuu? Pitääkö meidän luoda täysin uusi ammat-
tikunta, joka auttaa heitä navigoimaan tässä palveluviidakossa? Ja miten käy kustannus-
ten, jos sote-keskus voi lähettää asiakkaita eteenpäin ilman, että sen pitää osallistua kus-
tannusten maksuun, kun tämä erikois- ja perusterveydenhuollon palveluintegraatio, mitä
on tavoiteltu, ei toteudu? Nimenomaan tästähän ajateltiin, että sitä kustannustehokkuutta
syntyy. On vaikea nähdä, miten tämä 3 miljardin euron säästö voidaan saada heikentämät-
tä palveluita nyt, kun tästä sote-uudistuksesta onkin tullut tämmöinen bisnesuudistus.

16.59 Perhe- ja  peruspalveluministeri  Juha  Rehula (vastauspuheenvuoro):  Arvoisa
rouva puhemies! Henkilö, jonka voimat eivät riitä johtuen sairaudesta tai itse aiheutetusta
tilanteesta, ei tarvitse omaa navigaattoriaan siihen, että tulee pärjäämään tämän kokonai-
suuden kanssa. Meidän on rakennettava lainsäädäntö niin, että hänestäkin näissä tilanteis-
sa huolehditaan. Tavan ihmisen näkökulmasta muutos esimerkiksi valinnanvapauden osal-
ta tulee todennäköisesti olemaan sellainen, että hän tuskin sitä edes huomaa, tulee vain
vaihtoehtoja perustason palveluihin, ja nimenomaan nyt ensisijaisesti ja konkreettisimmil-
laan terveydenhuollon osalta tulee vaihtoehtoisia ovia avata.

Mutta kun nyt yhtään maalaa sitä tulevaisuutta, johon tässä ollaan menossa, niin ensin-
näkin julkinen valta vastaa aina siitä, että palvelut ovat saatavilla. Toisekseen perustason
palvelujen parantaminen on aivan välttämätöntä, jos me meinaamme saada meidän rahat
riittämään. Ja kolmanneksi tämän integraation osalta: Minä ymmärrän hyvin huolet siitä,
miten tälle integraatiolle käy. Kerroin edellisessä vastauspuheenvuorossani esimerkin,
(Puhemies koputtaa) että tieto tulee olemaan aivan olennainen elementti, ja sen tiedon liik-
kuminen, jotta integraatio toteutuu.

Kysymyksen käsittely päättyi.

Suullinen kyselytunti päättyi.
5


