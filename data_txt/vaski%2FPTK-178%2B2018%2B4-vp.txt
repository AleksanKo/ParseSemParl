















































DEM2E58.tmp.xml


Pöytäkirjan asiakohta PTK 178/2018 vp
Pöytäkirjan asiakohta 

PTK 178/2018 vp

Täysistunto

Torstai 14.3.2019 klo 16.00—17.46

4. Hallituksen esitys eduskunnalle laiksi Kevasta annetun lain muuttamisesta
Hallituksen esitys HE 278/2018 vp
Valiokunnan mietintö StVM 43/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on sosiaali- ja terveysvaliokunnan mietintö StVM 43/2018 vp. Nyt pää-
tetään lakiehdotuksen sisällöstä.

Yleiskeskustelun aloittaa valiokunnan puheenjohtaja, edustaja Krista Kiuru.

Keskustelu

17.36 Krista Kiuru sd (esittelypuheenvuoro): Arvoisa puhemies! Tänään on käsittelyssä
Kevasta annetun lain muuttaminen. Saimme tämänkin aamulla valmiiksi, ja voin sanoa,
että tämä on kovin odotettu lainsäädäntömuutos. Lakiin lisättäisiin siis säännös, jonka mu-
kaan Kevalla olisi velvollisuus tehdä riskiarvio strategisen päätöksenteon ja riskinhallin-
nan osana. Tässä esityksessä myös lisättäisiin säännös Kevan työkyvyttömyysriskin vä-
hentämiseen liittyvistä tehtävistä. Työkyvyttömyysriskin vähentämiseen liittyvä toiminta
säädettäisiin Kevan tehtäväksi valtiotyönantajienkin osalta.

Arvoisa puhemies! Kysymyksessä ensinnäkin Kevan riskienhallinnan osalta on kanna-
tettava muutos. Valiokunta pitää tätä ehdotettua 25 a §:n muutosta tarkoituksenmukaise-
na. Eläkelaitoksen on ehdotuksen mukaan laadittava riskiarvio säännöllisesti osana toimin-
nan strategista suunnittelua ja ohjausta ja päivitettävä sitä riskien oleellisesti muuttuessa.
On myös huomattava, että Kevalla ei ole rahoitusmallista johtuen yksityisistä eläkevakuu-
tusyhtiöistä poiketen vakavaraisuusvaatimusta eikä siltä tämän vuoksi edellytetä vakava-
raisuusarvion tekemistä. Näin ollen valiokunta toteaa Kevan toiminnan ja riskienhallinnan
osalta, että nämä ovat kannatettavia muutoksia.

Toinen iso muutos on työkyvyttömyysriskiä vähentävän toiminnan osalta. Kevan laki-
sääteisiin tehtäviin on tarkoituksena lisätä työkyvyttömyysriskin vähentämiseen liittyvät
tehtävät. Esityksen perusteluiden mukaan lainmuutoksella ei ole tarkoitus muuttaa Kevan
nykyistä palvelutarjontaa eikä se lisää Kevan jäsenyhteisöjen ja evankelisluterilaisen kir-
kon eläketurvan hoitamisen kustannuksia. Valiokunta toteaa, että tämä työkyvyn ylläpito
ja työkyvyttömyysriskin ennaltaehkäisy ovat tärkeitä tekijöitä eläketurvan rahoituksen
kestävyyden kannalta. Valiokunta muistuttaa, että Kevan tulee antaa valtiovarainministe-
riölle vuosittain kertomus työkyvyttömyysriskin vähentämiseen ja työkykyjohtamisen ke-
hittämiseen liittyvästä toiminnasta.

Arvoisa puhemies! Valiokunta kiinnitti huomiota myös tulevan sääntelyn kehittämistar-
peisiin. Talousvaliokunta on kiinnittänyt hallituksen esityksessä huomiota tähän toimin-
 Tarkistettu
4.0



Pöytäkirjan asiakohta PTK 178/2018 vp
taympäristöön ja siltä osin myös siihen, että Kevan valvonta jakautuu valtiovarainministe-
riön ja Finanssivalvonnan välille. Talousvaliokunta on pitänyt tärkeänä lainvalmistelua
valvonnan järjestämiseksi siten, että nämä kokonaisvastuut ja valtuudet keskitettäisiin Fi-
nanssivalvonnalle valvonnan kattavuuden ja vaikuttavuuden varmistamiseksi. Lisäksi ta-
lousvaliokunta on kiinnittänyt huomiota eräisiin Kevan hallinnon ja tehtävien sääntelyn
puutteisiin ja valvontaviranomaisen esiin tuomiin sääntelyn tarpeisiin. Valiokunta on
myöskin pannut merkille, että valtiovarainministeriön ja Finanssivalvonnan Kevaan koh-
distuvia valvontatehtäviä ja niihin liittyvää toimivallan jakoa ei tietenkään muuteta tässä
yhteydessä, mutta siitä on myös käyty runsaasti keskustelua. Sosiaali- ja terveysvaliokunta
toteaa tämän talousvaliokunnan lausunnon pohjalta, että talousvaliokunnan esittämiä nä-
kökohtia on syytä arvioida huolellisesti valtioneuvoston säädösvalmistelussa, ei tämän esi-
tyksen yhteydessä.

Valiokunta myös huomauttaa, että tällä lakiehdotuksella Kevan työkyvyn ylläpitoa ja
työkyvyttömyysriskin ennaltaehkäisyä koskevassa toiminnassa Kevalle annetaan sama
mahdollisuus kuin yksityisillä eläkevakuutusyhtiöillä jo tällä hetkellä on. Valiokunta tote-
aa, että edellä mainitussa selvitystyössä on syytä yhtenäistää myös tämän toiminnan sään-
telyä.

Tämä meidän mietintömme on yksimielinen.

17.41 Markus Lohi kesk: Arvoisa puhemies! Sosiaali- ja terveysvaliokunnan puheenjoh-
taja avasikin hyvin perustellusti tämän hallituksen esityksen sisällön, jota valiokuntakin on
yksimielisesti käsitellyt. Voi todeta vain oikeastaan sen, että kun tässä matkan varrella on
keskusteltu siitä, laajentaako tämä nyt ihan uudelle alueelle Kevan toimintaa, niin minusta
aivan hyvin tuossa valiokunnan puheenjohtaja totesi, että tässä nyt lähinnä kirjataan Keva-
lakiin ne työkyvyttömyysriskin vähentämiseen liittyvät tehtävät, joita se on jo tänä päivä-
nä tehnyt. Matkan varrella on keskusteltu myös siitä, olisiko pitänyt odottaa laajempia sel-
vityksiä eläkejärjestelmien mahdollisesta yhdistämisestä ennen kuin lähdetään tekemään
näitä muutoksia. Mutta olen erittäin tyytyväinen siihen, että loppumetreillä — voi sanoa,
että aivan loppumetreillä — valiokunta kykeni tämän käsittelemään ja tekemään nämä kor-
jaukset.

Meillähän on juuri valmistunut työryhmän työ eläkejärjestelmien uudistamisesta, ja
mikä on ehkä kaikista merkille pantavinta, se oli yksimielinen työ. Ja se luo pohjaa kyllä
sille, että ensi vaalikaudella voidaan lähteä tarkempaan lainsäädäntötyöhön, valmistelutyö-
hön. Jos näin poliittisesti päätetään, se varmasti edellyttäisi hallitusohjelmakirjauksia, mut-
ta haluan korostaa, että se työ kuitenkin vie varmasti vuosia, ja ennen kuin päästään yhdis-
tämään näitä eläkejärjestelmiä, jos siihen päädytään, lopputulos tulee olemaan sitten pit-
kän siirtymäajan jälkeen nähtävillä, ja sen takia on tärkeää, ettemme näitä pieniä mutta tar-
peellisia korjauksia turhaan jätä odottamaan epävarmuutta ja tulevaisuutta.

Lopuksi lausun tähän vain kiitoksen, että hienoa, että tämä on nyt saatu tänne ja vielä
niin, että tämä on yksimielinen.

17.43 Lauri Ihalainen sd: Arvoisa puhemies! Hyvin lyhyesti todettuna vaan, että olen
erittäin tyytyväinen siihen, että sosiaali- ja terveysvaliokunta on rivakalla aikataululla
asian käsitellyt sen jälkeen, kun talousvaliokunta antoi pitkän valmistelun jälkeen yksimie-
lisen lausuntonsa tämän asian tärkeydestä, ja asia on saatu nyt tänne saliin käsittelyyn.
2



Pöytäkirjan asiakohta PTK 178/2018 vp
Täällä on hyvin kuvattu tämän lainmuutoksen keskeiset sisällöt, ja pidän erittäin arvok-
kaana sitä, että me olemme saamassa päätökseen tärkeän uudistuksen, johon liittyy totta
kai tämä työkyvyttömyysriskin arviointi, valtion työntekijöiden mukaan saaminen tähän
järjestelmään ja jatkossa tämän valvonnan tehostaminen ja ehkä sitten nimenomaan sen
saaminen finanssivalvonnan puitteisiin.

Merkittävä lakiuudistus, ja kiitos kaikille, jotka ovat olleet tämän ehdotuksen ja sen kä-
sittelyn myötä vaikuttamassa. — Kiitos.

17.44 Martti Talja kesk: Arvoisa rouva puhemies! Työkyvyttömyysriskiä vähentävä toi-
minta on äärimmäisen tärkeätä. Suomessa terveyden edistämisen toimintaa toteutetaan
monilla paikkakunnilla. Tässä on kyse tästä samasta toiminnasta. 

Yksin Kevan osalta 40 000 eläkkeensaajaa on ennenaikaisella työkyvyttömyyseläkkeel-
lä. He eivät ole kyenneet hoitamaan itseään, omaa terveyttään, johon he olisivat voineet
vaikuttaa sillä tavalla, että olisivat voineet normaalisti, osa heistä, jäädä eläkkeelle. Kus-
tannukset, joita käytetään työkyvyttömyyseläkkeiden maksamiseen, ovat yli 400 miljoo-
naa euroa Kevan osalta. Tästä syystä on äärimmäisen tärkeätä, että niin kuin yksityiset elä-
kevakuutusyhtiöt panostavat merkittävästi juuri tähän syyperusteiseen ennaltaehkäisyyn,
myös Kevalla on lakisääteinen mahdollisuus toteuttaa tätä samaa toimintaa.

Näen itse äärimmäisen tärkeänä, että tulevaisuudessa eläkevakuutusjärjestelmää tämän
selvityksen pohjalta lähdetään selvittämään kokonaisuudessaan ensi vaalikaudella ja sillä
lähtökohdalla, että kaikki vakuutustoiminta lähtee samoista lähtökohdista. 

Yleiskeskustelu päättyi.

Eduskunta hyväksyi hallituksen esitykseen HE 278/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


	4
	17.36
	17.41
	17.43
	17.44


