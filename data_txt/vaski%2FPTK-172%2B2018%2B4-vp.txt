















































DEM1405.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

4. Hallituksen esitys eduskunnalle laiksi sotilastiedustelusta sekä eräiksi siihen liittyviksi 
laeiksi

Hallituksen esitys HE 203/2017 vp
Valiokunnan mietintö PuVM 4/2018 vp
Valiokunnan mietintö PuVM 9/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on puolustusvaliokunnan mietintö PuVM 9/
2018 vp. Nyt päätetään lakiehdotusten sisällöstä.

Keskustelu

19.10 Kari Kulmala sin: Arvoisa puhemies! Esityksen tavoitteena on parantaa Suomen
kansallisen turvallisuuden kannalta vakavien kansainvälisten uhkien havaitsemista ja tor-
juntaa. Jo tämänkin vuoksi tämä esitys on tarpeellinen.

Sotilastiedustelu kohdistuu Suomen ulkopuoliseen toimintaan, ja sen pääasialliset koh-
teet ovat valtiotoimijoita. Puolustusvoimilla olisi jatkossa Suomessa ja ulkomailla toimi-
valtuudet henkilötiedusteluun ja tietojärjestelmätiedusteluun sekä tietoliikennetieduste-
luun. Puolustusvoimat harjoittaa jo nyt tiedustelua — se ei ole kenellekään varmaan yllä-
tys — mutta tiedustelua varten ei ole laissa säädettyjä erityisiä toimivaltuuksia. Siksikin on
hyvä, että nyt saadaan säädettyä tämä laki. Taustalla on muun muassa turvallisuusympäris-
tön muutos. Heikentyneessä turvallisuusympäristössä sotilastiedustelun nykyisillä toimi-
valtuuksilla ei voida riittävällä tavalla tukea ylintä valtionjohtoa ulko-, turvallisuus- ja puo-
lustuspoliittisessa päätöksenteossa eikä varautua torjumaan Suomeen kohdistuvia vakavia
kansallista turvallisuutta vaarantavia uhkia.

Tällä hetkellä tietoliikennetiedustelu ei ole mahdollista. Jatkossa Puolustusvoimilla oli-
si Suomessa ja ulkomailla toimivaltuudet henkilö- ja tietojärjestelmätiedusteluun sekä tie-
toliikennetiedusteluun. Verrokkimailla nämä toimivaltuudet jo ovat. Tiedusteluvaltuudet
parantavat valmiutta, koska ne edesauttavat Puolustusvoimien ja maan poliittisen johdon
käytössä olevan tilannekuvan ja ennakkovaroitusajan kohenemista. Senhän pitäisi olla
meidän kaikkien etu, ja tästä eteenpäin se tulee myös olemaan. Tämäkään laki ei kohdistu
tavan kansalaiseen, koska sotilastiedustelua ei saa kohdistaa muuhun kuin sotilaalliseen
toimintaan tai kansallista turvallisuutta vakavasti uhkaavaan toimintaan.

Arvoisa puhemies! Pidän tätä lakia yhtä tärkeänä kuin edellistä käsittelyssä ollutta lakia.

19.12 Marisanna Jarva kesk: Arvoisa puhemies! Käytinkin jo sotilastiedusteluun liit-
tyen oman puheenvuoron tuossa edellisessä pykälässä, kun puhuimme tästä tiedustelula-
 Tarkistettu
4.0



Pöytäkirjan asiakohta PTK 172/2018 vp
kien kokonaisuudistuksesta, mutta käytän myös tässä kohdassa puheenvuoron siltä osin,
että nyt puhumme erityisesti sotilastiedustelun osalta.

Kun käsittelimme tätä puolustusvaliokunnassa, niin erityisen tärkeä oli juurikin se huo-
mio, että meidän kumppanimaamme kuitenkin tekevät jo tätä tiedustelua myös Suomen
osalta. Esimerkiksi Ruotsissa puolustusministeriön alainen signaalitiedustelu FRA, Förs-
varets radioanstalt, voi seurata suomalaista tietoliikennevirtaa, mutta Suomessa tämä ei ole
ollut mahdollista. On todella tärkeää, että meillä on oma tiedustelu ja valvonta myös tältä
osin, minkälaista tiedustelua kohdistuu meidän maahamme, niin että pystytään sitten saa-
maan ajoissa tieto viranomaisille, miten voimme ennaltaehkäistä mutta ennen kaikkea sit-
ten puuttua tähän rikolliseen toimintaan ja kansallista turvallisuutta uhkaavaan toimintaan.
Turvallisuusympäristömme on todellakin muuttunut, ja meidän pitää olla valveutuneita ja
meillä pitää olla kykyä vastata näihin nykyaikaisiin uhkiin.

Erityisesti tässä sotilastiedustelua koskevassa laissa ehdotetaan säädettäväksi sotilastie-
dustelun kohteista ja tiedustelutoiminnassa noudatettavista periaatteista, toiminnan oh-
jauksesta sekä valvonnasta puolustushallinnossa. Meidän sotilastiedusteluviranomaisiam-
me olisivat Puolustusvoimien pääesikunta ja Puolustusvoimien tiedustelulaitos.

Niin kuin tuossa aikaisemmassa puheenvuorossa kävi ilmi, tiedustelutoimintaa on toki
tehty aikaisemminkin, mutta on tärkeää, että meille tulee nyt sitten myös selkeä lainsää-
däntö tähän asiaan liittyen ja myöskin tietyt ihmisoikeudet pystytään varmistamaan tältä
osin, että meillä ei jää siitä epäselvyyttä, miten viranomaiset sitten toimivat tietoliikenteen
seuraamisessa. Ennen kaikkea on ollut todella tärkeää se, että massavalvontaa ei synny
vaan tämä toiminta on kohdennettua. Tosiaan resurssit meillä eivät riittäisikään mihinkään
massavalvontaan, kun tällaista pelkoa on ollut, ja on tärkeää, että meillä on hyvin tarkka ja
hyvin vahva valvonta myös sen osalta, miten tätä toimintaa Suomessa tehdään. On erittäin
tärkeää, että tämä lainsäädäntö nyt vihdoinkin toteutetaan ja meidän viranomaisemme ja
erityisesti sotilasviranomaisemme saavat toimintaohjeet tämän toiminnan suhteen. Kiitän
myös hallitusta tämän hyvän lainsäädännön eteenpäinviemisestä.

19.15 Sari Essayah kd: Arvoisa puhemies! Tässä voi todellakin esittää kiitokset paitsi
hallitukselle myös kyllä tässäkin tapauksessa koko eduskunnalle. Tätä työtä on tehty, ai-
van niin kuin tuota siviilitiedustelulakia, yhteistyössä ja hyvässä sellaisessa. Tämän lain
kohdalla ymmärtääkseni on ollut paljon vähemmän keskustelua, tietenkin johtuen tämän
lain kohteesta, ja siinä mielessä näitä yksityisyydensuojaan liittyviä kysymyksiä ei ole sii-
nä määrin tarvinnut käsitellä kuin sitten siviilitiedustelun puolella. Ja jos oikein olen ym-
märtänyt viime kauden keskusteluja, tämä sotilastiedustelulaki olisi ollut kai nopeammin
jo silloin vietävissä läpi, mutta totta kai tämä muodostaa tällaisen kokonaisuuden. Niin
kuin täällä on puheenvuoroissa tuotu hyvin esille, kyllä varmasti sotilastiedustelua on aina
jollakin tavalla tehty, vaikka sitä raamittavaa lainsäädäntöä ei ole ollut, ja siinä mielessä on
totta kai tärkeätä, että meillä sitten löytyy se lainsäädäntö ja meillä on kokonaisuus. Nämä
kaksi lainsäädäntöä muodostavat kokonaisuuden, ja siinä mielessä näitten yhtäaikainen lä-
pivieminen tässä lainsäädäntöprosessissa on ollut tietysti äärimmäisen tärkeää. Todellakin
kiitokset kaikille asianosaisille.

19.16 Mika Kari sd: Arvoisa herra puhemies! Puolustusvaliokunnan varapuheenjohtaja-
na olen saanut osallistua tähän valiokuntatyöhön monella viisiin, ja on tässä mukava kiit-
tää paikalla olevia valiokunnan kollegoja erinomaisen hyvästä työstä. Me kuulimme hie-
2



Pöytäkirjan asiakohta PTK 172/2018 vp
man yli vuoden kestäneen prosessin aikana yli sataa asiantuntijaa pelkästään tähän puolus-
tuskokonaisuuteen, sotilastiedustelulakiin, liittyen, ja tiedustelulain ollessa tässä vaiheessa
siellä siviili- kuin tällä sotilaspuolellakin voisin käyttää tällaista aloittelevan polkupyöräi-
lijän vertausta, että nyt tässä vaiheessa näyttävät kyllä asiat jo helpoilta, kun ollaan päästy
ajamaan pyörällä ja pysytään pystyssä, mutta kyllä tähän sotilastiedustelulain ulkomaan-
tiedusteluosaankin liittyy kysymyksiä, joita jouduttiin valiokunnassa käymään aika tarkas-
ti läpi, hyvinkin tarkasti läpi, ja myös tekemään tarvittavia säätöjä ja korjauksia, jotta ol-
laan tässä pisteessä ja pyörä liikkuu.

Samoin kuin tuossa aikaisemminkin sanoin, tällä sotilaspuolella meidän pitää myös käy-
dä tarkkaan läpi jatkossa tässä tasavallassa se, millä tavalla tämä laki pysyy ajantasaisena.
Niin kuin täällä valiokunnan mietinnössä ja lain perusteluissakin lukee, myös tällä sotilas-
puolella kehitys kulkee kovaa vauhtia, ja jotta Suomen sotilastiedustelu pystyy tuottamaan
ylimmälle valtionjohdolle riittävän ajantasaista ja tarkkaa tietoa päätöksenteon taakse,
tämä prosessi tulee joka vuosi varmistaa omalla arviointityöllä, jonka myös sitten puolus-
tushallinto sisällään tekee.

Ainakin nyt omasta puolestani voin sanoa, että itselläni on myös hyvin vahva luottamus
meidän viranomaistemme asiantuntemukseen ja osaamiseen, ja haluan tässä yhteydessä —
kun arvaan, että tätäkin eduskunnan keskustelua seuraa moni sotilasasiantuntija ja puolus-
tusministeriön asiantuntija — vielä kiittää myös asiantuntijoita siitä asiantuntemuksesta,
joka valiokunnalla on ollut käytettävissä. Me teemme aivan uutta lakia, josta ei ole meillä
suomalaisilla vielä kokemusta, ja tässä yhteydessä on ollut tärkeää voida nojata päätöksen-
teon tueksi niihin tietoihin, joita asiantuntijoilta olemme saaneet.

19.18 Timo Heinonen kok: Arvoisa herra puhemies! Valiokuntamme varapuheenjohtaja
edustaja Kari kiitti meitä valiokunnan jäseniä, mutta kiitoksen voi antaa ehdottomasti
myös varapuheenjohtajalle, joka itse asiassa tässä aivan loppumetreillä kantoi vielä isoa
vastuuta kokouksia johtaenkin samaan aikaan, kun puheenjohtaja Kanerva oli sairaslomal-
la. Yhteistyö oli hyvää, saumatonta.

En kauheasti uskalla ottaa kantaa siihen, mitä tässä viime viikkoina on tapahtunut, mut-
ta sen uskallan sanoa, että meidän työmme oli hyvää ja perusteellista. Sen takia haluan tä-
hänkin kohtaa kiitoksen sanoa meidän valiokunnallemme, mutta myös tämän sotilastiedus-
telulainsäädännön kirjoittajille ja valmistelijoille ministeriössä. He ovat tehneet erinomai-
sen hyvää työtä tehden ensin tämän kokonaisuuden ja sitten myös yhteistyötä valiokunnan
kanssa. Haluan myös antaa erittäin suurta tunnustusta ja kiitosta meidän erinomaiselle va-
liokuntaneuvoksellemme Heikki Savolalle, joka teki erinomaisen hyvää työtä meidän
kanssamme.

Voi sanoa, että se kokonaisuus, joka tässä näiden yli sadan asiantuntijakuulemisen ja pit-
kän, viikkojen työstön jälkeen kasaan saatiin, kestää kyllä tarkastelun kaikilta tahoilta. Se
kesti erinomaisella tavalla myös tämän tarkastelun, mikä nyt sitten viime hetkinä sen koe-
ponnistamiseksi vielä tuli.

Nyt on kiire ja korkea aika saada tämäkin lainsäädäntö voimaan. Näin ollen lopetan pu-
heeni tähän.

Yleiskeskustelu päättyi ja asian käsittely keskeytettiin.
3


