















































DEMCE74.tmpSave.xml


Pöytäkirjan asiakohta PTK 31/2017 vp
Pöytäkirjan asiakohta 

PTK 31/2017 vp

Täysistunto

Keskiviikko 29.3.2017 klo 16.29—17.48

3. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 8/2017 vp
Valiokunnan mietintö YmVM 3/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on ympäristövaliokunnan mietintö YmVM 3/
2017 vp. Nyt päätetään lakiehdotuksen sisällöstä.

Keskustelu

16.30 Ari Torniainen kesk: Arvoisa herra puhemies! Tämä hallituksen esitys ympäristö-
lupamenettelyn sujuvoittamiseksi ja keventämiseksi on kannatettava ja vie eteenpäin sitä
asiaa, että nykyinen hallitus haluaa keventää nimenomaan normeja ja byrokratiaa. Tässä-
kin tietysti on tärkeää se, että hallinnon keventämistoimenpiteet eivät saa vaarantaa ympä-
ristönsuojelun tasoa ja että kansalaisten osallistumisoikeus ympäristöään koskevaan pää-
töksentekoon turvataan myös jatkossa, ja tämä hallituksen esitys huomioi nämä asiat.

Itse haluan nostaa esille tässäkin yhteydessä tärkeän osan sujuvoittamisuudistusta, ni-
menomaan sen, että hanke siirtymisestä sähköiseen ympäristölupaan elikkä e-lupaan on
erittäin kannatettava, ja toivottavasti sitä viedään eteenpäin. Sähköinen ympäristölupa yh-
dessä niin ikään vireillä olevan niin sanotun yhden luukun periaatteen toteuttamiseksi ja
sen uudistuksen eteenpäinviemiseksi — toivottavasti nämä hankkeet menevät myöskin
eteenpäin.

16.32 Eero Heinäluoma sd: Arvoisa puhemies! Hallituksellahan on käynnissä tämä nor-
mienpurkutalkoo, ja siinä on paljon hyödyllistä, jota tehdään, vaikkapa nyt tämä parkkipy-
säköintimittareihin liittyvän säädöksen lieventäminen.

No, sitten ympäristöpuolella on kuitenkin aihe korostaa sitä, että on tärkeätä, että meillä
säilyy asiallinen ja hyvä ympäristönvalvonta. Erityisesti ympäristönsuojeluun liittyvien
normien osalta katsoisin, että tässä purkamisessa pitää olla todella tarkkana, ettei käy niin,
että semmoisen joustavoittamisen nimissä syntyy käytäntöjä, jotka ryhtyvät heikentämään
meidän ympäristönsuojelua. Tämä koskee myös kansalaisten oikeutta valittaa ympäristö-
asioissa ja hakea oikeuksiansa ja kääntyä viranomaisten puoleen.

Puheenvuorollani haluan peräänkuuluttaa sitä, että me emme ympäristönormien osalta
lähde rakentamaan sellaista maata, jonka lopputuloksena on huonompi ympäristö tuleville
polville.
 Tarkistettu
4.0



Pöytäkirjan asiakohta PTK 31/2017 vp
16.33 Riitta Myller sd: Arvoisa puhemies! Tässä itse laissa ei ole kovin paljon sellaisia
ongelmia, joita on tarpeen nostaa tässä esille. Mutta aivan samoin kuin edustaja Heinäluo-
ma tuossa jo toi esille, nyt tarvitaan ehkä tämmöistä puolivälin krouvin tarkastelua, kun
niin paljon puhutaan normien purkamisesta ja sujuvoittamisesta.

Valiokuntakuulemisessa jo eräät asiantuntijat nimenomaan peräsivät sitä, että tällaista
koordinaatiota ja seurantaa siitä, mitä normeja on purettu ja mitä ne vaikuttavat ympäris-
tönsuojeluun yhdessä, tulee pystyä tarkastelemaan hyvinkin tarkasti. Täytyy muistaa
myös, että normithan eivät ole vain ihmisten kiusaksi. Normit ovat myöskin sitä varten,
että tämä yhteiskunta järjestetään myöskin niitten mukaisesti. Myös silloin, kun puhutaan
yrityksistä, niin toiminnanharjoittajien varmuus paranee silloin, kun meillä on yhteisesti
hyväksytyt hyvät pelisäännöt, ja mielestäni meidän täytyy ennen kaikkea kiinnittää huo-
miota siihen, että meidän normistomme ja myöskin lainsäädäntömme ovat hyvää lainsää-
däntöä, jotka nimenomaan toteuttavat myöskin hyvää hallintoa ja sitä kautta antavat ihmi-
sille oikeusturvaa mutta myöskin toiminnanharjoittajille toimintavarmuutta.

16.35 Eeva-Maria Maijala kesk: Arvoisa puhemies! Kuten tiedossa on, tässä normien-
purkukokonaisuudessa ympäristöministeriö on ehdottomasti ykkössijalla tällä hetkellä,
tällä vaalikaudella, ja me olemme siitä todella tyytyväisiä. Se, mitä tämä normien purku on
ja mikä tässäkin jatkuu tämän kyseisen lain myötä, on sitä, että siinä selkeytetään kokonai-
suutta. Kyse ei ole todellakaan vain yltiöpäisestä normien purkamisesta vaan toimintojen
selkeyttämisestä, ja mitä se on? Se on sitä, että virkamiehet eivät tee päällekkäistä työtä en-
sin kunnassa ja sitten ely-keskuksessa, vaan esimerkiksi virkamiehet keskittyvät tekemään
kunnassa kerralla hyvin työn ja luottamusmiehet voivat luottaa siihen, että meillä ovat vir-
kamiehet tekemässä tätä lopullista ratkaisua, josta sitten on eri tahoilla valitusmahdollisuu-
det.

Toinen on sitten se, että kun tehdään tiettyjä valituskokonaisuuksia ja tällä hetkellä mo-
nessa eri paikassa monenlaisissa eri kuvioissa käsitellään asioita, niin olisi ihan tavallisen
ihmisen oikeusturvaa se, että hän tietää, että kun yhdessä paikassa, yhdessä kohdassa käsi-
tellään tätä asiaa, niin siinä on myöskin tämän asian valituksentekopaikat. Elikkä ehdotto-
masti koko tämän ympäristöpuolen byrokratian selkeyttäminen on tavallisen kansalaisen
oikeusturvan parantamista joka suhteessa.

Kun nyt nostetaan monessakin asiassa rajaa ympäristöluvalle tai ympäristövaikutusten
arvioinnille, niin nämä ovat semmoisia toimenpiteitä, että koska yhteiskunta ja sen toimin-
not ovat kehittyneet eteenpäin, on järkevääkin, että voidaan keskittyä tekemään kunnolla
ympäristöluvitusta niissä asioissa, missä se on todella tarpeellista.

16.37 Olavi Ala-Nissilä kesk: Arvoisa puhemies! Edustaja Maijala käytti tästä hyvin sel-
keyttävän puheenvuoron, johon voi yhtyä. Todellakin viime eduskuntavaalien alla ihmiset
tulivat toreilla ja turuilla sanomaan — tavalliset ihmiset, yrittäjät, viljelijät — että tehkää
jotakin tälle byrokratialle. Siitä on puhuttu pitkään, mutta ei ole saatu tuloksia aikaan sen
paremmin Suomessa kuin EU:ssakaan.

Nyt kun on tehty merkittäviä sääntöjen sujuvoittamisesityksiä, lupamenettelyn sujuvoit-
tamisesityksiä ja toivottavasti myöskin valitusmenettelyjen järkevöittämistä, niin se on
hyvä asia ja menee niiden kansalaisten toiveiden suuntaan. On myöskin niin, että digitali-
saatio osaltaan mahdollistaa säätelyn sujuvoittamista. Yhteiskunta kulkee tähän suuntaan.
2



Pöytäkirjan asiakohta PTK 31/2017 vp
Edustaja Heinäluomalle sanoisin, että tähän ylisäätelyyn ei kannata rakastua. Se on kui-
tenkin kansalaisten kannalta monta kertaa huono asia ja myöskin työllisyyden kannalta
huono asia, kun investoinnit makaavat sen takana. Niin kuin tässäkin ympäristöministeri-
ön esityksessä nähdään, ympäristöä mitenkään heikentämättä näitä säännöksiä voidaan su-
juvoittaa.

16.38 Eero Heinäluoma sd (vastauspuheenvuoro): Arvoisa puhemies! Halusin omalla
puheenvuorollani varoittaa siitä riskistä, että jos tässä sääntelynpurkuajatuksessa mennään
ohitse sen, että ruvetaan tekemään päätöksiä, jotka mahdollistavat huonomman ympäris-
tön jatkossa tai rajaavat olennaisesti kansalaisten valitusmahdollisuuksia, niin ollaan huo-
nolla tiellä. Minusta on rehellistä niidenkin, jotka puhuvat tästä normien vähentämisestä,
tunnustaa tämä vaara.

Kiinnitän huomiota siihen, mitä Nobel-palkittu Bengt Holmström puhui hetki sitten.
Hän nimenomaan muistutti tästä asiasta, että sääntöjä tarvitaan. Se on hyvän, tehokkaan
pohjoismaisen yhteiskunnan tunnusmerkki, että meillä on olemassa hyväksytyt normit, jot-
ka koskevat kaikkia. Ympäristönormit ovat erityisen tärkeitä myös yrittäjien kannalta niin,
että pitää voida luottaa siihen, että naapuriyritys ei saa kilpailuetua sillä, että se laiminlöisi
jotakin ympäristön kannalta olennaista, perusteltua asiaa.

Kun sanon tämän varoituksen, totean myös, että tähän mennessä en ole vielä nähnyt hal-
lituksen toiminnassa tältä osin todella huolestuttavia piirteitä. Asennepuolesta olen enem-
män huolissani.

Ensimmäinen varapuhemies Mauri Pekkarinen:  Myönnän nyt debatin tässä vaiheessa
vielä vastauspuheenvuorot edustajille Maijala, Torniainen, Huovinen, Kiuru ja sitten edus-
taja Ala-Nissilä, ja enempää en myönnä tässä vaiheessa. — Edustaja Viitasella on seuraa-
va varsinainen puheenvuoro. Jätän siitä syystä hänet väliin.

16.39 Eeva-Maria Maijala kesk (vastauspuheenvuoro): Arvoisa puhemies! Kiitoksia
edustaja Heinäluomalle tästä havainnosta, että tähän mennessä ei ole tullut vielä yhtään
semmoista ongelmallista norminpurkuasiaa ympäristöpuolella. Me olemme tiedostaneet
sen, että näitten kanssa pitää olla todella tarkkana.

Tarkkana pitää olla, ja sen takia me emme olekaan heti hallituskauden alussa nakanneet
pois valtavaa määrää normeja, vaan näitä on tehty useammassa erässä. Joka ikinen on har-
kittu, ja on mietitty todella tarkasti, mitä vaikutuksia näillä on, miten näitten kanssa toimi-
taan. Meillä on vielä useita muitakin norminpurkuasioita edessä, työn alla tällä hetkellä, ja
me niitä mietimme todella paljon. Me juristit ja muut toimijat mietimme, miten varmasti
onnistumme, ettemme tee typeryyksiä näissä asioissa, sillä meidän kaikkien etu on varmas-
ti se, että järjellä päästään tässä eteenpäin ja jokainen voi keskittyä siihen työhön, minkä
parhaiten osaa.

16.40 Ari Torniainen kesk (vastauspuheenvuoro): Arvoisa herra puhemies! Edustaja
Heinäluoman puheenvuorosta johtuen haluan sanoa sen, että ei kukaan halua lähteä sellai-
sia normeja purkamaan, jotka ovat välttämättömiä toiminnan kannalta. Mutta on ihan tosi-
asia kuitenkin, että meillä on Suomessa sellaisia päällekkäisyyksiä, sellaisia asioita, joita ei
kannata tehdä useampaan kertaan ja jotka sääntelevät liiaksi sellaista toimintaa, joka voi-
3



Pöytäkirjan asiakohta PTK 31/2017 vp
daan tehdä kevyemmin myöskin. Ei tarvitse kaiken olla lupamenettelyn kautta, vaan voi-
daan hoitaa ilmoitusmenettelyn kautta.

Tästäkin asiasta, mikä nyt on tämä hallituksen esitys, täytyy sanoa, että tämä on myös-
kin opposition hyväksymä hallituksen esitys ja tämä on myöskin valiokunnasta tullut yk-
simielisenä. Tässä hallituksen esityksessä on otettu ympäristövaikutusten arviointi huo-
mioon. Tässä otetaan ympäristöasiat erittäin hyvin huomioon, ja toivon, että tämä asia voi
myöskin mennä eteenpäin tällaisenaan.

16.41 Susanna Huovinen sd (vastauspuheenvuoro): Arvoisa herra puhemies! Minäkin
haluan yhtyä tähän edustaja Heinäluoman täällä esille nostamaan huoleen. Kyllä tässä nor-
minpurkuvilskeessä uhkaa olla se vaara, että lapsi menee pian pesuveden mukana, ja se ei
ole kyllä suomalaisen yhteiskunnan eikä myöskään yritysten kannalta järkevää toimintaa.

Sitten haluaisin kiinnittää tässä debatissa huomiota myös siihen, että vähän annetaan vä-
lillä minusta liiankin negatiivinen kuva siitä, millä tavalla nämä eri prosessit voivat men-
nä. Meillä varapuhemies Pekkarisen kanssa on erinomainen esimerkki omasta maakunnas-
tamme: Äänekosken biotuotetehdas, jossa ympäristövaikutusten arviointiprosessi vietiin
läpi mitä sujuvimmin kaikkien osapuolten kannalta. Eli monesti [Olavi Ala-Nissilän väli-
huuto] on kyllä kyse — anteeksi nyt, edustaja — monesti on kyllä kyse myös siitä, millä ta-
valla näitä olemassa olevia normeja sovelletaan käytännössä. Sen takia minusta tämä ho-
kema siitä, että kaikki normitus on huonoa ja pitää purkaa, [Puhemies koputtaa] ei pidä
paikkaansa.

16.43 Pauli Kiuru kok (vastauspuheenvuoro): Arvoisa puhemies! Normeilla on tarkoi-
tuksensa, ja ne ovat syntyneet tietyssä tilanteessa. Kun tilanteet muuttuvat, niin normeja-
kin on syytä tarkistaa. Kaikki normit eivät ole sellaisia, että niitä pitäisi välttämättä pois-
taa. Ympäristöasioissa on paljon tehty ja on edelleen paljon tekemistä, esimerkiksi jätelaki
ja ympäristönsuojelulaki ovat sellaisia, jotka sivuavat tätä. Vakavien ympäristörikosten
osalta on kirjauksia muun muassa rikoslaissa, ja sen suhteen esimerkiksi sisäministeriö ja
ympäristöministeriö ovat tehneet yhteistyötä, että saadaan vakavampia rikoksia selville.
Ympäristörikoksiin liittyy harmaa talous olennaisena osana. Nyt tuosta katsoin, että esi-
merkiksi Suomen luonnonsuojeluliiton sivuilla on erinomaiset ohjeet, miten kannattaa yk-
sityisen kansalaisen menetellä, jos havaitsee jotain epäilyttävää. Pelkkä epäilyskin antaa
aiheen ilmoitukselle, että se voidaan tutkia.

Ensimmäinen varapuhemies Mauri Pekkarinen:  Vielä viimeisenä edustaja Ala-Nissi-
lä, vastauspuheenvuoro.

16.44 Olavi Ala-Nissilä kesk (vastauspuheenvuoro): Arvoisa herra puhemies! En tiedä,
olemmeko me tässä eri mieltä oikeastaan edustaja Heinäluoman kanssa. Mutta mitä tulee
näihin riskeihin ja normien purkuun, niin kyllä tähän saakka suurin riski on ollut se, että ei
tapahdu mitään, että vain puhutaan, että pitäisi tarpeetonta byrokratiaa purkaa, mutta ei
saada mitään aikaan. Esimerkiksi EU:ssa, minullakin on kokemuksia, puhuttiin, että pitäi-
si yksinkertaistaa, pitäisi yksinkertaistaa. Sitten lopulta levitellään käsiä ja sanotaan, että
simplification is so complicated, eikä tapahdu mitään. Nyttenkin EU:ssa tapahtuu aivan
liian vähän. Me tiedämme, että se hallinnollinen taakka ja byrokratia on monta kertaa liian
4



Pöytäkirjan asiakohta PTK 31/2017 vp
raskas ja ihmiset eivät ymmärrä näitä säännöksiä. Riski on siinä, että me emme saa aikaan.
Onneksi meillä on nyt Sipilän hallitus, joka saa aikaan tässäkin asiassa.

16.45 Pia Viitanen sd: Arvoisa puhemies! Kyllä normeja silloin voi purkaa, kun se jous-
tavoittaa ja järkevöittää toimintaa, ja ikään kuin sellaista päällekkäistä tai muuta sääntelyä,
mitä ei tarvita, ihan hyvin, totta kai, voidaan heittää roskakoriin.

Mutta pidän hyvin tärkeänä, puhemies, että tässä avautui tämä debatti ja keskustelu ylei-
sellä tasolla tästä normien purusta, että ei tietenkään normien purun innosta saa missään ni-
messä mennä siihen suuntaan, että esimerkiksi ympäristön tila heikkenee. Se on meidän
kaikkien etu, että pidämme huolta luonnostamme ja säästämme sitä myös lapsillemme ja
lastenlapsillemme, eli tästä on myös kysymys. Minusta oli hyvin aiheellista se, että edus-
taja Heinäluoma kiinnitti huomiota siihen, että normienpurkutalkoon nimissä ei tietenkään
saa tuottaa huonompaa ympäristöä. Ei tässä kukaan ylisäätelyyn ole rakastunut. Tässä ihan
asiallisesti herätämme keskustelun tärkeästä asiasta.

Mutta, puhemies, haluan vielä sen sanoa, että kyllähän tätä normienpurkutalkoota on
tehty jo viime kaudella. Esimerkiksi tämä rakentamismääräyskokoelma ympäristöministe-
riössä on ollut jo silloin tarkasteltavana. Tätä työtä tehdään koko ajan. Ideana on juuri se,
että tarpeelliset säästetään, pidetään huolta vaikkapa rakentamisen laadusta, siitä emme
tingi, ei saa syntyä sutta ja sekundaa mutta sitten sellaiset päällekkäiset ja turhat pois.

Puhemies! Mitä tulee tähän normienpurkutalkooseen ja tämän hallituksen henkeen, kan-
nan kyllä huolta, että siellä vähän uutisia on kuulunut muun muassa eläinsuojelulainsää-
dännön uudistamisesta, että nyt sitten ei voidakaan tehdä eettisesti viisaita uusia uudistuk-
sia, koska tulee liikaa normitusta tai kustannuksia. Näin se ei saa olla. Pitää voida huoleh-
tia ympäristöstä, huolehtia meidän asianmukaisesta eläinsuojelustamme, näistä asioista.

Vielä, puhemies, mitä tulee EU:hun, minkä edellinen puhuja mainitsi, olisikin niin, että
siellä EU:ssa haluttaisiin purkaa normeja, [Puhemies koputtaa] mutta ongelma on, puhe-
mies, että tämän hallituksen kaudella esimerkiksi autotallit pistettiin energiatodistuksen
piiriin [Puhemies koputtaa] eli lisättiin kallista normitusta, enkä minä tällaista oikein ym-
märrä. Autotallit energiatodistuksen piiriin...

Ensimmäinen varapuhemies Mauri Pekkarinen:  Nyt jos edustaja haluaa jatkaa, niin
minä pyydän tänne pönttöön. — Seuraavana edustaja Laukkanen.

16.47 Antero Laukkanen kd: Arvoisa herra puhemies! Tässä on nyt puhuttu hyvin tär-
keistä asioista, ja olisin itse asiassa toivonut, että tämä mietintö olisi ollut vielä pikkasen
syvällisempi ja pureutunut näihin asioihin. Tässä sivulla 2, "Ympäristölupamenettelyn ke-
hittämisestä", todetaan kyllä hyvin: "Valiokunta pitää ympäristölupamenettelyn sujuvoit-
tamista ja keventämistä edistäviä toimia yleisesti kannatettavina, kun samalla huolehdi-
taan tietyistä reunaehdoista. Lähtökohtaisesti on tärkeää, että hallinnon keventämistoimet
eivät vaaranna ympäristönsuojelun tasoa ja että kansalaisten osallistumisoikeus ympäris-
töään koskevaan päätöksentekoon turvataan." Sitten täällä on mainittu nämä sujuvoitta-
mis- ja keventämistoimille olevat rajoitukset EU:n puitteissa ja todetaan näin: "Tämä tar-
koittaa toiminnasta mahdollisesti aiheutuvaa eräistä naapuruussuhteista annetussa laissa
tarkoitettua kohtuutonta rasitusta, kuten melua tai pölyä."

Olisin kysynyt, jos täällä on valiokunnan jäseniä paikalla, kuinka paljon käsiteltiin tätä,
kun erityisesti isoissa kaupungeissa sattuu näin ikään kuin vähän vahingossa, että murskaa-
5



Pöytäkirjan asiakohta PTK 31/2017 vp
moja ja muita tällaisia käsittelylaitoksia tulee hyvin lähelle taajamia, niin kuin hiljattain
Espoossa tapahtui, ja sitten koko hanke jouduttiin romuttamaan, kun todettiin, että se ei
vastaakaan vaatimuksia. Oliko tästä valiokunnassa syvällisempää keskustelua? Tästä oli-
sin tiedustellut.

16.49 Päivi Räsänen kd: Arvoisa herra puhemies! Tämä professori, nobelisti Bengt
Holmströmin luento sopi kyllä erittäin hyvin johdannoksi tälle keskustelulle, kun hän tote-
si, että byrokratia ei ole ongelma vaan ratkaisu ja suorastaan julkisen sektorin tehtävä. Mut-
ta toisaaltahan hän muistutti myös siitä, että on kuitenkin elettävä ajassa ja myös sitä byro-
kratiaakin kevennettävä silloin, kun se on tarpeen ympäristön muutoksen takia.

En kuulu tähän mainittuun valiokuntaan, mutta olen tähän mietintöön paneutunut, ja
mielestäni tämä on kyllä hyvin kannatettava. Täällähän todetaan, että hallituksen esityk-
sessä tarkoitetut toiminnot eivät yleisellä tasolla arvioituna aiheuta sanottavia ympäristö-
vaikutuksia.

Tästä keskustelusta huolimatta ymmärrän, että täällä kaikki ovat sitä mieltä, että tämä
esitys on tarpeellinen ja ylipäänsä ympäristöhallinnossa meillä on tarvetta edelleenkin tar-
koituksenmukaiseen normien purkamiseen.

Ensimmäinen varapuhemies Mauri Pekkarinen: Oliko edustaja Myllerin ylösnousu
merkkinä siitä, että haluatte käyttää vastauspuheenvuoron? (Riitta Myller: Voin käyttää
myöskin varsinaisen puheenvuoron!) — Asia selvä. — Edustaja Huovinen.

16.50 Susanna Huovinen sd: Arvoisa puhemies! Itsekin haluaisin vielä korostaa tuota äs-
ken kuultua nobelisti Holmströmin puheenvuoroa siitä, että todellakin, aivan niin kuin
edustaja Räsänen tässä edellä totesi, byrokratiakin on tarpeen. Jotenkin ajattelen itse, että
hyvällä hallinnollakin on arvonsa. Monesti me ajattelemme, että se hyvä hallinto on ikään
kuin aina olemassa, mutta huomaamme ongelmia vasta sitten, kun se puuttuu, ja senkin ta-
kia tähän asiaan kannattaa kyllä hetkeksi pysähtyä.

Puhemies! Haluan vielä kiinnittää huomiota myös siihen, että kun tässä keskustelussa
aiemmin annettiin ehkä sillä tavalla mielikuva, että hallitus ei olisi tehnyt päätöksiä, jotka
vaarantavat ympäristöasioiden hyvän huomioimisen, niin itse olen kyllä tästä väitteestä eri
mieltä. Viittaan siihen keskusteluun, jota olemme käyneet tässä salissa koskien maankäyt-
tö- ja rakennuslain muutosta, jossa ely-keskusten valitusoikeus viedään pois. Tämähän tu-
lee tarkoittamaan sitä, että tämäntyyppinen laillisuusvalvonta, jota ely-keskukset ovat hy-
vin harkiten käyttäneet ympäristöön liittyvissä asioissa ja johon liittyvistä valituksista on
mennyt suurin osa läpi vielä — ne ely-keskuksen valitukset ovat olleet aiheellisia myöskin
oikeuskäytännön näkökulmasta — aiotaan nyt jättää meille tavallisille kansalaisille ja kan-
salaisjärjestöille. En pidä tätä ollenkaan sen mukaisena kuin mitä me olemme tottuneet
meidän ympäristönsuojelussa ja myöskin eri viranomaisten yhteistyössä tekemään.

Kuten, puhemies, aiemmassa puheenvuorossani totesin, kyllä näissä norminpurkutal-
koissa ja [Puhemies koputtaa] lupa-asioiden sujuvoittamisessa käytetään nyt myös keino-
ja, jotka ovat kyseenalaisia.

16.52 Antero Laukkanen kd: Arvoisa herra puhemies! Totean tästä sen, että tämä valio-
kunnan mietintö on itse asiassa kaikessa lyhykäisyydessään aika painava. Tässä todetaan,
että samalla kun kevennetään tätä lupamenettelyä, tämä jälkivalvonnan merkitys korostuu.
6



Pöytäkirjan asiakohta PTK 31/2017 vp
Mietin, kuinka järkevää on sellainen toiminta, että ensin annetaan jonkun hieman kyseen-
alaisen toiminnan ikään kuin ilmoitusmenettelyllä käynnistyä ja sitten kun vahinko on syn-
tynyt, jälkivalvonta toteaa, että vahinko on syntynyt. En ole ihan varma, onko tämä sitten
kuitenkaan paras tapa näissä ympäristökysymyksissä edetä, samalla kun kaikki toivomme,
että asiat sujuvoituvat ja etenevät paremmin: ympäristökysymykset ovat vähän sellaisia,
että jos siellä sattuu iso vahinko, niin sitten se korjaaminen voi kestää satakin vuotta.

16.53 Riitta Myller sd: Arvoisa puhemies! Täällä kysyttiin sitä, miten tätä asiaa käsitel-
tiin ympäristövaliokunnassa. Niin kuin varmasti tulee esille siitä mietinnöstä, siihen ei jä-
tetty eriäviä mielipiteitä eikä vastalauseita. Ne itse kohdat, joita siinä käsiteltiin, eivät sitä
aiheuttaneet, mutta kuten noista esimerkeistä, joita luitte tuosta mietinnöstä, näki, siinä pai-
nokkaasti haluttiin tuoda esille se, että tämä norminpurku ei voi olla pelkästään tällainen
sujuvoittamiskysymys, vaan kyse on nimenomaan siitä, mihin näitä normeja tarvitaan. Nii-
tä tarvitaan esimerkiksi siihen — mikä siellä on todettu — että toiminnan harjoittajilla on
myöskin varmuus toiminnasta: kun tiedetään, miten asioita hoidetaan, niin se on myöskin
sitä ennakkovarautumista, jolloin ei sitten tätä jälkivalvontaa enää tarvita. Tässä on itse
asiassa monessa kohdassa tuotu esille se huoli, että on syytä tarkastella pikimmiten sitä,
mihin suuntaan tässä norminpurussa nyt ollaan menossa. Hyvin herkästi tapahtuu niin, kun
pieniä yksittäisiä muutoksia tehdään, että jos niillä kaikilla on sama suunta, niin se vahvis-
tuu huomattavasti. Ja tässä mielessä mielestäni on hyvä, että tätä mietintöä on nyt luettu,
vaikka siihen vastalauseita ei liitykään.

Olen samaa mieltä siitä, mitä edustaja Huovinen sanoi, että meillä on vastikään käsitelty
yksi lakiesitys, tämä maa- ja rakennuslakiesitys, jossa olisi pitänyt arvioida sitä myös niit-
ten ympäristövaikutusten kautta, mitä sillä tulee olemaan pidemmällä aikavälillä. Ei voi
olla niin, että kuntien maankäytön laillisuusvalvonta jää tavallisille [Puhemies koputtaa]
kansalaisille.

16.55 Eero Heinäluoma sd: Arvoisa puhemies! Olipas hyvä, että edustaja Huovinen otti
tuon puheenvuoron esille. Taisin antaa hivenen liian varomattomasti hallitukselle puhtaat
paperit. [Naurua] Epäilin vain jatkomahdollisuuksia, mutta osoittautui, että nyt on ehkä jo
menty sen punaisen viivan ylitse. Kyllä itsekin olen siitä huolissani, jos lainsäädäntö teh-
dään sellaiseksi, että näistä kyseenalaisista päätöksistä ei voi valittaa, tai jos viranomaisten
mahdollisuuksia huolehtia hyvästä ympäristönsuojelusta tai rakentamiseen liittyvän lain-
säädännön toteuttamista rajataan, se tie ei ole kovin hyvä. No nythän me tulemme näke-
mään, mitä tämä päätös tarkoittaa. Aiemmin kuulemastani päättelen, että kyllä tällä maan-
käyttö- ja rakennuslain muutoksella on riskipuolensa. Se liittyy siihen, että kunnissa on
suuria omistusintressejä, jotka usein vaikuttavat kuntien päätöksentekoon. Ja jos nyt sitten
mennään tähän villin lännen kulttuuriin, että kun kunta päättää, niin se on sitten siinä, ja
vaikka se olisi ilmeisesti lainvastainen, niin sille ei voi tehdä mitään, ellei joku yksityinen
kansalainen sitten ryhdy laittamaan aikaa, vaivaa ja roposia likoon. Joten kiitän edustaja
Huovista, ja tämän jälkeen olen viisaampi, että en anna hallitukselle tästä asiasta täysin
puhtaita papereita. [Naurua]

Tulen sitten toiseen asiaan, jossa kyllä yhdyn täällä lausuttuun ihmettelyyn: edustaja
Viitanen kiinnitti huomiota tähän omakotitalojen autotallien määräämiseen energiatodis-
tuksen piiriin — sehän koskee näitä isompia autotalleja. Mutta sitten jää tämä iso asia jäl-
jelle, josta meillä oli kansalaisaloitekin olemassa, [Pia Viitanen: Kyllä!] joka koski sitä,
7



Pöytäkirjan asiakohta PTK 31/2017 vp
että näistä energiatodistuksista voitaisiin luopua. Omakotiasukkaat pitkälti mieltävät sen
kiusanteoksi, se lukemahan on täysin teoreettinen, ei kuvaa sitä todellista kulutusta. Jään
ihmettelemään, missä viipyy tämän asian hoitaminen. Edustaja Viitanen ollessaan minis-
terinä lähetti asiaa koskevan aloitteen Euroopan unionin komissiolle, [Puhemies koputtaa]
ja siellä pitäisi olla lainsäädäntötarkastelu aiheesta käynnissä. [Puhemies koputtaa] Odo-
tan, että saamme tästä asiasta ministerin — onko se nyt asuntoministeri Tiilikaisen hoidos-
sa — selityksen, [Puhemies koputtaa] mitä tälle normille hallitus tekee vai onko tämä
unohtunut kokonaan.

16.58 Pauli Kiuru kok (vastauspuheenvuoro): Arvoisa herra puhemies! Tämä pelottelu
villin lännen meiningistä tuntuu hieman ylimitoitetulta. Ymmärrän tietysti retoriset keinot,
johon oppositiollakin on täysi oikeus. Muistutan nyt kuitenkin, että kunnissa työntekijät,
virkamiehet tekevät valmistelua virkavastuulla. Se kokemus, mikä itselläni on neljä vuotta
kaupungintalolla työskentelystä — olen seurannut maankäyttöä, kaavoitusta, tämänsuun-
taisia asioita, kollegoiden työskentelyä siellä — niin kyllä se lain kunnioitus ja sääntöjen
noudattaminen on ollut aina hyvin kirkkaana mielessä. En sitä kiistä, että on kuntakohtai-
sia eroja, mutta kyllä minä luotan kuntatyöntekijöihin ja virkamiesvastuuseen. Ja edelleen-
kin on se valitusoikeus siellä olemassa, vaikka sitä ei elyllä olisikaan [Puhemies koputtaa]
muuta kuin valtakunnallisesti [Puhemies koputtaa] merkittävissä hankkeissa.

16.59 Eero Heinäluoma sd (vastauspuheenvuoro): Tässä on se hyvä puoli, arvoisa edus-
taja Kiuru, että nyt tämä tulee nähtäväksi. Eli kun tämä aikaisempi muutos maankäyttö- ja
rakennuslakiin on hyväksytty, me tulemme näkemään, missä määrin tämä vaikuttaa käy-
tännön toimintoihin. Oletankin, että varmaan valiokunta on jo silloin, kun tätä on käsitelty,
lähtenyt siitä, että tästä saadusta kokemuksesta toimitetaan eduskunnalle aikanaan sitten
tieto, miten nämä maankäyttöratkaisut ovat tämän muutoksen jälkeen edistyneet, kun tätä
valitusmahdollisuutta ei ole, ja uskon, että jos osoittautuu, että tässä ympäristönormien
kannalta tulee huonoja päätöksiä, niin sitten tähän asiaan voidaan vielä palata.

Mutta tämänkin jälkeen totean, että missähän mahtaa viipyä se energiatodistuksia kos-
keva asia, josta täällä oli kansalaisaloite. Muistelen, että silloin oli kyllä ystäviä sillä asial-
la, kun ministeri Viitanen sen esitteli, ja pidettiin erinomaisen hyvänä tätä ministeri Viita-
sen linjausta, että lähdemme siitä, että vanhat omakotitalot voitaisiin vapauttaa tästä sään-
nöksestä. Tämän normin purkua itsekin kannatan.

Ensimmäinen varapuhemies Mauri Pekkarinen:  Puhujalistaan.

17.00 Pia Viitanen sd: Arvoisa herra puhemies! Juuri näin, että aina silloin, kun puhutaan
valittamisesta ja kansalaisten oikeuksista valittaa, pitää olla kovin, kovin varovainen.
Asialla on aina monta puolta, ja siksi pidän arvossa edustajien Huovinen, Myller ja Heinä-
luoma näkemyksiä juuri tästä ongelmatiikasta. Ja on varmasti niin, että eduskunta haluaa
saada jatkossa selkoa tästä, miten sitten käytännöt muuttuvat.

Minä myös palaan osaltani tähän energiatodistusasiaan nyt, kun se on hyvä ottaa esille,
kun puhumme normienpurusta. Nimittäin todella, kuten täällä todettiin, viime kaudellahan
Omakotiliiton kansalaisaloitteen myötä koko eduskunta sitoutui siihen, että tätä vanhojen
omakotitalojen kansallista lainsäädäntöä kehitetään. Myös tämän ministerinä tekemäni
aloitteen siitä, että vanhojen omakotitalojen osalta energiatodistus tulisi vapaaehtoiseksi,
8



Pöytäkirjan asiakohta PTK 31/2017 vp
koko eduskunta hyväksyi ja velvoitti toimiin. Nyt olemme kysyneet muutaman kerran täl-
lä kaudella, että miltä näyttää, mitä sinne kuuluu, ja kovasti ei ole tuntunut kuuluvan. Siksi
olen sitä mieltä, että olisi oikein hyvä, että ministeri jossain vaiheessa kertoisi. Nimittäin
juuri nyt, parhaillaan Euroopan unionissa juuri tämä direktiivi on arvioitavana ja katselta-
vana, ja olisi hyvä, että Suomi nyt tässä ahkerasti toimisi tämän kannan puolesta, joka on
ollut alun perin Suomen kanta, silloin kun tätä energiatehokkuusdirektiiviä tehtiin siellä
Euroopan unionissa. Ihmettelen todellakin sitä, että kun nimenomaan viime kaudella ha-
luttiin tässä suhteessa turhia normeja purkaa, haluttiin ihan oikeutetusti kuulla esimerkiksi
omakotiasukkaiden ihan oikeutettua huolta tästä, niin silloin purettiin ja mentiin siihen
suuntaan, ja sitten se pettymys oli suuri ja hämmennys suuri, että kun sitä direktiiviä muu-
tenkin arvioidaan, niin miksi ihmeessä Suomi sitten tekee juuri toisinpäin, kääntää kurssin
täysin ja laittaa autotallitkin energiatodistuksen piiriin eli lisää normitusta. Tuntui kovin
oudolta [Puhemies koputtaa] tämä yhtälö, ja ihmettelen, miten tämä eduskunta sen halusi
hyväksyä.

17.02 Eeva-Maria Maijala kesk: Arvoisa puhemies! Edustaja Heinäluoma vanhempa-
na, kokeneena poliitikkona ja osaajana sanoi aivan niin kuin tämä asia onkin, elikkä että on
hyvä, että tätä asiaa on viety tällä tavalla eteenpäin, mutta hän unohti vähäksi aikaa, että
hän on oppositiossa. Opposition puolelta tästä on sanottu vain, että asia on nytten menossa
väärällä tavalla eteenpäin, mutta kyllä me hallituspuolueissa kuitenkin — ja minäkin jon-
kun verran alaa opiskelleena — olemme erittäin tyytyväisiä, että tällä tavalla on menty
näissä normiasioissa eteenpäin. Minä kyllä olen valmis kantamaan vastuun senkin hallituk-
sen esityksen mukaisesti, minkä me hyväksyimme valiokunnassa tästä maankäyttö- ja ra-
kennuslaista — siinä on minusta tehty todella järkevällä tavalla ympäristöarvot huomioon
ottaen näitä asioita. [Riitta Myller: Ympäristöarvoja ei ole yhtään huomioitu!] — Ympä-
ristöarvot on huomioitu siinä todella hyvin, siinä mielessä että kun kerralla asia käsitel-
lään, se käsitellään huolella eikä vain nakata vastuuta toiselle ja että siinä ely-keskuksen ja
muitten toimijoitten kanssa voidaan keskustella laajasti ja että annetaan kuntien pitää vas-
tuunsa ja hoitaa tehtävänsä ja että valitusoikeus siellä onneksi kuitenkin on olemassa elik-
kä mistään päätöksestä ei voi kiertää ilman valitusoikeutta.

Nyt sitten meillä on ympäristövaliokunnassa paljon mielenkiintoisia keskusteluja ollut
kaikista näistä asioista, ja kiitos oppositiolle, että olette tuoneet näitä asioita sillä tavalla
esille, että me olemme todella joutuneet vielä tarkemmin miettimään, että varmasti ne ym-
päristöasiat tulevat huomioiduksi oikealla tavalla — niin kuin nytten tässäkin laissa on teh-
ty yhdessä mietintö, ja siinä huomioitiin myöskin teidän mielipiteitänne ja puheitanne.

Sitten kyllä täytyy sanoa, että villin lännen meiningistä ei ole tässä tietoakaan ja että kyl-
lä siinä maankäyttö- ja rakennuslain kokonaisuudistuksessa nämä asiat tullaan sitten tar-
kemmin huomioimaan [Puhemies koputtaa] ja sitten tarkastellaan nämä muutokset.

17.04 Susanna Huovinen sd: Arvoisa herra puhemies! Vielä jatkan keskustelua tästä
esiin nousseesta jo tehdystä heikennyksestä ja kiitän kyllä edustaja Maijalaa näistä kiitok-
sista. Siinä on vain semmoinen ongelma, että me ja asiantuntijat tässä MRL-muutoksessa
hävisimme tämän väännön, jonka olisi pitänyt mennä toisinpäin. Niin kuin muistatte hy-
vin, meillä oli asiantuntijoita, muun muassa yhdyskuntasuunnittelun professori, joka tote-
si, että tämä ely-keskusten valitusoikeuden rajaaminen ja nämä muutokset ovat yritys vas-
9



Pöytäkirjan asiakohta PTK 31/2017 vp
tata ongelmaan, jota ei ole edes olemassa. Eli kyllä tällä muutoksella oli aivan muut tarkoi-
tusperät kuin mitä tässä nyt on esitetty.

Haluan vielä, puhemies, todeta tähän asiaan liittyen senkin, että kuntien osaamisessa on
hyvin isoja eroja. Että en minäkään lähtökohtaisesti epäile, etteikö kunnissa osata tehdä,
mutta me tiedämme kaikki, että Suomessa on hyvin monenlaisia tilanteita ja kuntien osaa-
minen näissä asioissa niin kuin monissa muissakin asioissa kyllä vaihtelee. Sen vuoksi on
ollut tarpeen, että ely-keskuksella on ollut mahdollisuus tähän puuttua silloin kun nähdään,
että nyt ei mene niin kuin pitäisi mennä. Nyt tämä mahdollisuus viedään pois, ja sitä pidän
erittäin huonona ratkaisuna.

17.06 Maria Tolppanen sd: Arvoisa puhemies! Kun puhutaan ely-keskuksen valvonnas-
ta ja valituksista, niin siinä kysymys on lähinnä aina laillisuusvalvonnasta. Minun täytyy
sanoa, että kyllä minä luotan näihin kunnallisiin virkamiehiin mutta luotan kyllä ely-kes-
kuksen virkamiehiinkin. Hekin ovat tämän hommansa ihan oikein osanneet tehdä. Silloin
jos valvonta menee pelkästään kansalaisille, saattaa olla, että laillisuusvalvonta jää vähän
vähemmälle ja silloin ehkä muut asiat ja arvot nousevat enemmälle, ja voi olla, että se va-
litusten tulva tuleekin toista kautta silloin isommaksi.

Mutta jos me puhumme oikeasti näistä norminpuruista täällä rakennuspuolella ylipää-
tään, niin juurikin nämä energiatodistukset on yksi asia, mikä pitäisi tehdä, ja myöskin toi-
nen se, että tämmöiset kuin esimerkiksi kesämökin muuttaminen talviasuttavaksi tai auto-
tallin tasakaton laittaminen harjakatoksi ovat semmoisia, mitkä pitäisi saada tehdä ilman
lupamenettelyä. Nyt jos halutaan autotalliin rakentaa harjakatto, että se olisi nätimmän nä-
köinen omalle silmälle ja naapureiden silmälle, ei riitä, että saadaan rakennuslupa vaan täy-
tyy olla jopa lupa naapureilta, ja tämä on aivan käsittämätöntä. Kyllä nyt johonkin kohtaan
näissä lupahakemuksissa täytyy se raja vetää, ja jos normeja halutaan purkaa, tartuttakoon
sellaisiin asioihin, missä oikeasti sitten tämä valitusmenettely vähenee ja missä oikeasti
asiat sujuvoituvat, kun normeja vähennetään. Meillä on niitä tosi paljon. Me olemme oi-
kein sellainen sääntöjen luvattu maa, oikein kunnon koulutyttöjä, ja me panemme joka
paikkaan säännön, ja aina pitää olla lupalappu jostakin. Jopa siihen pitää olla kotoa lupa-
lappu, että voi mennä ulos jumppatunnilla. Nämä ovat semmoisia asioita, missä voidaan
purkaa niitä normeja ja tehdä vähän sujuvammaksi tätä koko elämistä.

17.08 Päivi Räsänen kd: Arvoisa herra puhemies! Haluan vain muistuttaa tässä siitä, että
tämä ympäristölupamenettelyjen sujuvoittaminen ja keventäminenhän käynnistettiin jo
viime vaalikaudella eli edellisen hallituksen toimesta vietiin se ensimmäinen ja toinen vai-
he läpi. Kolmaskin vaihe sai alkunsa jo silloin vuoden 2014 lopulla, jolloin ympäristömi-
nisteriö asetti arviointiryhmän arvioimaan ympäristöön kohdistuvien lupa- ja arviointime-
nettelyiden sujuvoittamista, tehostamista ja erilaisia toimintavaihtoehtoja. Sittenhän tämä
Tarastin arviointiryhmä ehdotti raportissa kaikkiaan 19 toimenpidettä ympäristömenette-
lyjen sujuvoittamiseksi. Tämä työ saatiin jo valmiiksi, siis tämä Tarastin työ, ennen tämän
Sipilän hallituksen ohjelman laatimista, ja hyvin pitkälti esimerkiksi tässä esityksessä, jota
nyt käsitellään, itse asiassa se pohja ja perusta löytyvät sieltä viime vaalikaudelta. Otan esi-
merkiksi tästä Tarastin arviointityöryhmän työstä vaikka sen, että siinä ehdotettiin lisättä-
väksi säännökset sähköisestä neuvonnasta ympäristölupahankkeissa, mikä muun muassa
sisältyy nyt tähän lakiesitykseen.
10



Pöytäkirjan asiakohta PTK 31/2017 vp
17.09 Ari Torniainen kesk: Arvoisa herra puhemies! Tämä keskustelu on tietysti laajen-
tunut aika paljon tästä varsinaisesta asiasta, mitä nyt käsitellään, tästä hallituksen esityk-
sestä. Nyt haluan sanoa sen, että kaiken kaikkiaan ympäristölupamenettelyn sujuvoittami-
nen ja keventäminen, sen eteenpäinvieminen, on hyvä asia, ja niin kuin tässäkin hallituk-
sen esityksessä nimenomaan tehdään: otetaan huomioon myöskin nämä ympäristönsuoje-
luarvot ja niihin pystytään myöskin vaikuttamaan.

Liittyen siihen, mitä tässä keskustelussa on tullut esille nimenomaan maankäyttö- ja ra-
kennuslain uudistuksesta, joka on ollut täällä salissa meillä keskustelussa, haluan todeta
sen, että kaiken kaikkiaan maankäyttö- ja rakennuslakia ollaan uudistettu tavallaan kuin
tilkkutäkkiä ja monta kertaa on tullut pieninä osina sitä täydennettyä, ja siihen liittyen se
maankäyttö- ja rakennuslain kokonaisuudistus ja sen eteenpäinvieminen on tärkeä asia.
Myöskin ympäristöministeri on jo käynnistänyt sen eteenpäinviemisen. Toivon, että siinä
huomioidaan myöskin tämä kaavajärjestelmä kokonaisuudessaan, se, miten sitä yksinker-
taistetaan, jotta saadaan nopeammaksi ne toimenpiteet.

Sitten mitä tulee vielä tähän meillä käsittelyssä olleeseen maankäyttö- ja rakennuslain
uudistukseen, niin täällä tuli esille, että asiantuntijat olisivat olleet kaikki sitä mieltä, että
ely-keskuksen rooli tulisi säilyttää sellaisenaan. Se ei ihan pidä paikkaansa, sillä kyllä esi-
merkiksi Helsingin kaupunki sanoi asiantuntijalausunnossaan, että tämä ely-keskusten va-
litusoikeuden rajaaminen on hyvä asia, sillä saadaan viranomaisten päällekkäisyyksiä vä-
hennettyä ja sillä nopeutetaan myöskin kaavoitusprosesseja. Se on hyvä asia myöskin huo-
mioida.

17.11 Arja Juvonen ps: Arvoisa herra puhemies! Tämän hallituksen esityksen pääasialli-
sena tavoitteena on keventää ympäristöluvanvaraisuutta. Ympäristövaliokunta on tehnyt
hyvän mietinnön, ja tässä on paljon tärkeitä seikkoja nostettu esille. Kun me puhumme ym-
päristöstä, niin se pitää säilyttää myös tuleville sukupolville, ja aivan kuten täällä valiokun-
nan perusteluissakin todetaan, pidän myös itse äärettömän tärkeänä sitä, että lähtökohtai-
sesti on aina tärkeää, että nämä hallinnon erilaiset keventämistoimet eivät vaaranna ympä-
ristönsuojelun tasoa ja että kansalaisten osallistumisoikeus ympäristöään koskevaan pää-
töksentekoon myös turvataan, eli jätetään myös sitä kaunista ympäristöä ja luontoa sinne
meidän tuleville sukupolville.

Kun täällä on puhuttu tästä normien purkamisesta, luvituksen sujuvoittamisesta ja myös
näistä valittamiskierteistä ja valittamisesta, niin johonkinhan se raja olisi vedettävä mieles-
täni myös näissä valitusmenettelyissä, että ei ole loputtomiin mahdollisuutta sitten aina va-
littaa.

Sitten puhuttiin myös näistä talviasuttavan talon muutosasioista — edustaja Tolppanen,
nostitte hyvin esille. Meillä on Suomessa kyllä se tapa ja käytäntö, että erilaisia sääntöjä ja
lakeja me kyllä osaamme laatia ja tehdä, mutta sitten kun lähdetään purkamaan niitä, niin
onko se sitten helppoa vai vaikeaa? Minusta se on aika vaikeaa, mutta me toivottavasti nyt
sitten sujuvoitamme asioita ja myös kykenemme purkamaan normeja.

17.12 Eeva-Maria Maijala kesk: Arvoisa puhemies! Tosi on, että meillä valiokunnassa
on käynyt hyvin monenlaisia asiantuntijoita. He ovat esittäneet hyvin monenlaisia eri mie-
lipiteitä, mutta eihän meidän kaikkea pidä lakina eikä täydellisenä totuutena pitää, mitä he
sanovat. Meidän valiokunnan jäsenten tehtävä on analysoida, miettiä, mikä niistä on se,
minkä mukaan mennään eteenpäin, koska jokainen asiantuntija kertoo omasta näkökul-
11



Pöytäkirjan asiakohta PTK 31/2017 vp
mastansa nämä asiat. Sen takia on hyvä, että me kuuntelemme siellä useita eri asiantunti-
joita sen lisäksi, että meillä on myöskin omat intressitahot ympärillä, joiden kanssa me kes-
kustelemme näistä asioista.

Sitten toisekseen kiitoksia edustaja Räsäselle näistä puheenvuoroista. Vaikka me ha-
luamme kaikki kunnian itsellemme näistä normienpurkuasioista, niin pakko minun on tun-
nustaa viime vaalikaudellakin täällä olleena, ympäristövaliokunnassa toimineena, että kyl-
lähän näistä monesta asiasta puhuttiin jo viime vaalikaudella. Kyllähän esimerkiksi oppo-
sition edustajat nytten ovat olleet useita näistä asioista jo viime vaalikaudella valmistele-
massa ja puhuneet näiden asioitten puolesta. Toivottavasti oppositio muistaa jatkossa sen,
mitä ovat viime vaalikaudella itse puhuneet ja esittäneet näiden asioiden osalta.

Sitten vielä edustaja Tolppanen toi hyvin esille, mitä muita asioita pitäisi tehdä. Kyllä-
hän meillä ympäristöpuolella on vielä todella paljon normeja, mitä olisi hyvä järkeistää en-
nen kaikkea tällä rakennuspuolella. Nyt me olemme jo käsitelleet viimeisen kuukauden ai-
kana täällä salissakin sitä, miten ilmoitusmenettelyä on lisätty. Tässäkin on se ilmoitusme-
nettelyn lisääminen, ettei aina tarvitse olla välttämättä rakennuslupa-asioita.

Sitten toiseksi on nämä lomamökit. Kaksoiskuntalaisuusasiasta on nyt alettu keskuste-
lemaan, miten sitä asiaa viedään eteenpäin, miten lomamökit saadaan laitettua paremmin-
kin asunnoiksi, ja monia monia muita asioita. Mutta menemme askel kerrallaan eteenpäin.

17.14 Riitta Myller sd: Arvoisa puhemies! Täällä sanottiin, että kuulemme kaikenlaisia
asiantuntijoita valiokunnassa. Mielestäni kaikki asiantuntijat, joita kuunnellaan, ovat ihan
hyviä asiantuntijoita ja tarpeellisia asiantuntijoita. Esimerkiksi nyt se kritiikki, mikä maan-
käyttö- ja rakennuslain yhteydessä tuli muun muassa tätä ely-keskusten valitusoikeuden
purkamista kohtaan, tuli muun muassa korkeimmalta hallinto-oikeudelta. Se kritiikki tuli
nimenomaan siinä, että tämä pykälä, jolla tämä valitusoikeus poistetaan, on niin epäselvä,
että se tulee aiheuttamaan enemmän valituksia.

Sitten toisaalta, kun täällä puhuttiin siitä, että sitten jää jäljelle se tärkein eli se, että ely-
keskuksen asiantuntijat neuvovat kuntia näissä kaavoitusasioissa, näinhän ei tule tapahtu-
maan, koska ely-keskukset lakkautetaan ja tätä työtä ei olla sitten siirtämässä maakunta-
hallinnolle.

On kyllä nyt sitten todellakin väärän puun haukkumista, että ely-keskukset ovat joutu-
neet tähän tai se työ, jota ely-keskukset tekevät, tulevaisuudessahan ely-keskukset eivät ole
todellakaan näitä. Mutta se työ, jota viranomainen on tehnyt tässä valvonnan suhteen, jää
kokonaan pois, kun nykyisten ely-keskusten valitukset ovat olleet noin 4 prosenttia kaikis-
ta valituksista. Näillä valituksilla ei sitä valitussumaa pureta. Sillä varmistettiin ainoastaan
se, että nämä päätökset kunnissa ovat täyttäneet lain vaatimukset.

Yleiskeskustelu päättyi.

Eduskunta hyväksyi hallituksen esitykseen HE 8/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
12


