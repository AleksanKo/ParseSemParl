















































DEM8A9B.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

5. Hallituksen esitys eduskunnalle laeiksi sairausvakuutuslain, Kansaneläkelaitoksen kun-
toutusetuuksista ja kuntoutusrahaetuuksista annetun lain sekä työnantajan sairausvakuu-
tusmaksusta annetun lain 4 ja 5 §:n muuttamisesta

Hallituksen esitys HE 296/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.06 Sosiaali- ja terveysministeri Pirkko Mattila (esittelypuheenvuoro): Arvoisa pu-
hemies! Käsittelyssä on hallituksen esitys laeiksi sairausvakuutuslain, Kansaneläkelaitok-
sen kuntoutusetuuksista ja kuntoutusrahaetuuksista annetun lain sekä työnantajan sairaus-
vakuutusmaksuista annetun lain 4 ja 5 §:n muuttamisesta eli niin kutsuttu sairausvakuutus-
lain työtulouudistus.

Esityksen tavoitteena on selkeyttää ja ajantasaistaa sairausvakuutuslain päivärahaetuuk-
sien ja Kelan kuntoutuslain mukaisten kuntoutusrahojen määräytymisperusteita. Uudistuk-
sessa on otettu huomioon myös mahdollisuus tulorekisterin hyödyntämiseen etuuksia
myönnettäessä. Nykyiset sairausvakuutuslain työtulosäännökset ovat monimutkaiset ja
tulkinnanvaraiset, ja lainsäädäntö on jäänyt ajasta jälkeen. Lisäksi päivärahaetuuden perus-
tuminen jopa kahden vuoden takaisiin tuloihin ei välttämättä vastaa hakijan tulotasoa etuu-
den alkaessa. 

Uudistustyö on aloitettu jo useampi vuosi sitten, ja tulorekisterin käyttöönoton varmis-
tuminen vauhditti työn etenemistä. Uudistuksessa tuli huomioida mahdollisuus hyödyntää
tulorekisteriä toimeenpanossa. Uudistus koskee vain päivärahaetuuden perusteena olevaa
tuloa ja tästä aiheutuvia välttämättömiä muutoksia. Uudistus on tehty kolmikannassa työ-
markkinaosapuolten kanssa. Uudistus on tarkoitus toteuttaa kustannusneutraalisti.

Sairausvakuutuslain mukainen päivärahaetuus sekä Kansaneläkelaitoksen kuntoutuse-
tuuksista ja kuntoutusrahaetuuksista annetun lain mukainen kuntoutusraha määräytyisivät
jatkossa vakuutetun vuositulon perusteella. Vuositulo vastaisi nykyisiä määräytymisperus-
teita paremmin henkilön tulotasoa työkyvyttömyyden tai etuusoikeuden alkaessa. Vuosi-
tulolla korvattaisiin nykyiset säännökset verotuksen ja esitettyjen työtulojen sekä edeltä-
vän etuuden käyttämisestä päivärahan perusteena. Nykyisestä sairausvakuutuslain mukai-
sesta työtulon käsitteestä luovuttaisiin kokonaan. 
 Tarkistettu
4.0



Pöytäkirjan asiakohta PTK 128/2018 vp
Vuositulolla tarkoitetaan työkyvyttömyyden tai etuusoikeuden alkamista edeltäneiden
12 kalenterikuukauden tuloja. Vuositulo vastaisi nykyistä paremmin hakijan tulotasoa
etuuden alkaessa. Vuositulossa huomioitaisiin kyseessä olevalla ajalla maksetut palkkatu-
lot, voimassa ollut YEL- ja MYEL-työtulo ja etuuteen perustuva tulo.

Yrittäjän päivärahaetuus määräytyisi jatkossa vahvistetun YEL- tai MYEL-työtulon pe-
rusteella. Yrittäjän ansiotuloa elinkeinotoiminnasta, palkkatuloa omasta yrityksestä, työ-
korvausta, veronalaista apurahaa ja eräitä muita sairausvakuutuslaissa tarkoitettuja tuloja
ei luettaisi vuosituloon. Koska näitä tulolajeja ei enää huomioitaisi yrittäjän tuloina, ehdo-
tetaan, että niistä ei myöskään perittäisi sairausvakuutuksen päivärahamaksua. Myös yrit-
täjän palkoista maksettavaan työnantajan sairausvakuutusmaksuun ehdotetaan muutoksia.
Tietyissä laissa tarkemmin säädetyissä tilanteissa päivärahaetuus voisi poikkeuksellisesti
määräytyä työkyvyttömyyden tai etuusoikeuden alkamista edeltäneiden kolmen kalenteri-
kuukauden vuosituloksi muutettujen tulojen perusteella — esimerkkinä opiskelija, joka on
saanut opintonsa päätökseen ja siirtynyt työelämään, tai vanhempi, joka on hoitovapaan
jälkeen palannut töihin.

Ehdotettu muutos päivärahaetuuden ja kuntoutusrahan perustumisesta vuosituloon ai-
heuttaa muutoksia useissa sairausvakuutuslain ja kansaneläkelain kuntoutusetuuksista ja
kuntoutusrahaetuuksista annetun lain pykälissä. Pääsääntöisesti eri säännösten viittaukset
työtuloon korvattaisiin vuositulolla taikka palkka- ja yrittäjätulolla asiayhteydestä tai sään-
nöksen tarkoituksesta riippuen. Tarkoituksena on, että päivärahaetuuksien ja kuntoutusra-
han nykyiset ensisijaisuussäännökset ja yhteensovitusta muun etuuden kanssa koskevat pe-
riaatteet säilyvät ennallaan.

Muutokset tulisivat voimaan 1.1.2020. Uusia säännöksiä sovelletaan päivärahaetuuteen
ja kuntoutusrahaan, jos työkyvyttömyys, etuusoikeus tai kuntoutus alkaa lain voimaantu-
lon jälkeen. Jos työkyvyttömyys, etuusoikeus tai kuntoutus alkaisi ennen lain voimaantu-
loa, sovellettaisiin nykyisiä säännöksiä. 

Rahoituspykäliä koskevat muutokset tulisivat kuitenkin voimaan jo 1.11.2019, koska
uusien säännösten tulee olla voimassa, kun sv-maksuja koskeva asetus vuodelle 2020 an-
netaan. Esimerkiksi, jos äitiysraha alkaa joulukuussa 2019, sovelletaan nykyisiä säännök-
siä. Jos se taas alkaa tammikuussa 2020, sovelletaan uusia säännöksiä vuositulosta. Kui-
tenkin niin kutsuttuja peräkkäisiä synnytyksiä koskevaa säännöstä sovelletaan jatkossa-
kin, eli uuden äitiysrahan perusteena on mahdollista käyttää edellisen vanhempainpäivära-
han perusteena ollutta työtuloa, vaikka se olisi ajalta ennen lain voimaantuloa.

15.10 Tytti Tuppurainen sd: Arvoisa rouva puhemies! Sosiaaliturvan kokonaisuudistus
on nousemassa seuraavan vaalikauden ja toivottavasti myös tulevien eduskuntavaalien
keskeiseksi teemaksi. Järjestelmässämme on monia vahvuuksia ja se kestää vertailun mo-
nen muun maan järjestelmään, mutta yhtä ilmeisiä ovat myös järjestelmämme tulevat ke-
hittämistarpeet.

Hallituksen nyt eduskunnalle tuomassa esityksessä ehdotetaan muutettavaksi sairausva-
kuutuslakia, Kansaneläkelaitoksen kuntoutusetuuksista ja kuntoutusrahaetuuksista annet-
tua lakia sekä työnantajan sairausvakuutusmaksuista annettua lakia. Sen tavoitteena on
päivittää sairausvakuutuslain työtuloja koskevat säännökset sekä selkeyttää ja yksinker-
taistaa päivärahaetuuden määräytymisperusteita. Uudistuksessa on otettu huomioon mah-
dollisuus kansallisen tulorekisterin hyödyntämiseen päivärahaetuutta myönnettäessä, ja
2



Pöytäkirjan asiakohta PTK 128/2018 vp
tämä on erinomaisen hyvä ja tärkeä mahdollisuus. Esityksessä onkin siis kannatettavia läh-
tökohtia.

Tulevan vaalikauden suurten uudistuksien kannalta on kuitenkin syytä kiinnittää huo-
miota siihen, että nykyisten hallituspuolueiden välillä ja niiden sisällä on suuria näkemy-
seroja siitä, mihin suuntaan pitäisi edetä. Kokoomus on usein profiloitunut lähinnä sosiaa-
liturvan leikkaajana. Keskustan kannasta ei kyllä nyt valitettavasti kukaan ota oikein sel-
vää. [Timo Heinonen: Se on vähän niin kuin Rinteen sote-malli!] Puheenjohtaja Sipilä ker-
too kannattavansa työhön sidottua aktiivista, aktivoivaa sosiaaliturvaa, mutta Sipilän joh-
tama keskustapuolue on taas ottanut kannan, jossa se tukee sekavaa ja passivoivaa kansa-
laispalkkamallia, tätä perustulomallia.

Arvoisa puhemies! Tässä tehdyssä esityksessä haluan kiinnittää huomiota kuitenkin yh-
teen yksityiskohtaan. Tarkoitan yrittäjien sosiaaliturvaa, jonka kehittäminen on ollut sa-
maan aikaan sekä erityisen tärkeää että varsin hankalaa. Esityksen mukaan turva sidotaan
yrittäjäeläkejärjestelmään ja YEL-maksuihin. Esityksen perustelut ovat ymmärrettäviä,
mutta kuitenkin se merkitsee yrittäjän turvan asettamista vain yhden kortin varaan. On tun-
nettua, että moni yrittäjä pyrkii minimoimaan YEL-maksunsa katsoen sen kuluksi, johon
käytetyt varat hän mieluummin sijoittaisi muuhun yritystoimintaansa. Ehkä tämä muuttaa
yrittäjien laskelmaa, mutta jos näin ei, ministeri Mattila, kuitenkaan tapahdu, putoavat jot-
kut sosiaaliturvan aukkoihin.

15.13 Päivi Räsänen kd: Arvoisa rouva puhemies! Tämä esitys on mielestäni kannatetta-
va, ja tavallaan tässä otetaan yksi pieni askel kohti sosiaaliturvauudistusta, joka on todel-
lakin tulevalla vaalikaudella varmasti yksi tärkeimmistä uudistuksista, johon puolueet toi-
von mukaan hyvissä ajoin valmistautuvat. Kristillisdemokraatithan avasivat keskustelun
hyvissä ajoin jo tällä vaalikaudella esittämällä oman mallin sosiaaliturvauudistuksesta.

Todellakin kansallinen tulorekisteri, johon tässäkin esityksessä nojataan — eli esityk-
sessä on otettu huomioon ensi vuoden alussa käyttöön otettava kansallinen tulorekisteri ja
sen hyödyntäminen — mahdollistaa huomattavasti pidemmälle menevän uudistuksen, jos-
sa työtulot, etuudet ja verotus huomioitaisiin niin, että työn vastaanottaminen olisi aina
kannattavaa. Se huoli, joka itselläni kansallisen tulorekisterin käyttöönottamiseen liittyy,
on hiukan sama, joka on nyt nähty menneinä vuosina esimerkiksi Kansaneläkelaitosta kos-
kevien uudistusten, vaikkapa toimeentulotukiuudistuksen, kohdalla. Toivottavasti kansal-
linen tulorekisteri saadaan toimimaan sujuvasti heti vuoden alusta, jotta se sitten myös
täyttää paikkansa ja tehtävänsä.

Tämä uudistus on siinäkin mielessä myönteinen pieni askel, että se omalta osaltaan ke-
ventää työnantajien hallinnollista taakkaa, koska työnantajien ei enää tarvitse ilmoittaa
työkyvyttömyyttä tai etuusoikeutta edeltävien kuuden kuukauden palkkatuloja Kansanelä-
kelaitokselle.

Keskustelu päättyi.

Asia lähetettiin sosiaali- ja terveysvaliokuntaan.
3


