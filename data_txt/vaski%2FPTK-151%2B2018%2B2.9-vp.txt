















































DEM60D0.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.9. Suullinen kysymys yhteiskuntavastuupykälästä valinnanvapauslaissa (Matti Torvinen 
sin)

Suullinen kysymys SKT 250/2018 vp

Suullinen kyselytunti

Puhemies Paula Risikko: Sitten sininen eduskuntaryhmä, edustaja Torvinen.

Keskustelu

16.58 Matti Torvinen sin: Arvoisa rouva puhemies! Nuo viime päivien uutiset ovat to-
dellakin olleet järkyttävää luettavaa ja kuultavaa. Se on meille kaikille selvää. On hyvä,
että asioita selvitetään sen jälkeen, kun tuo kohu syntyi, mutta on erittäin väärin, että tämä
selvitys tapahtuu mediakohun ja nyt sitten tämän poliittisen vaalikiiman vuoksi. Se on ihan
väärin vanhuksia kohtaan.

Tulee muistaa, että nyt nautitaan edellisen hallituskauden saavutuksista. Kuuluisat sosi-
aalidemokraattivaltiovarainministerit Urpilainen ja Rinne leikkasivat miljardilla kuntien
valtionosuuksia. [Sosiaalidemokraattien ryhmästä: Oho!] Se on järkyttävä tieto. Ja nyt tätä
hintaa maksetaan — tätä hintaa, jota sosiaalidemokraatit täällä nyt huutavat kurkku punai-
sena. Nyt jos te saatte sote-lait nurin, edessä on ulkoistamisen aalto, ja suomalainen van-
hus on erittäin huonossa vedossa sen jälkeen.

Me siniset haluamme, että jatkossa meillä on käytössä 18 maakuntaa, jotka ammattitai-
toisesti valvovat vanhustenhoitoa. Näinhän se ei toimi. Me haluamme, että soteen otetaan
yhteiskuntavastuupykälä. Kysynkin nyt asiasta vastaavalta ministeri Saarikolta: miten nä-
kemyksenne mukaan sote-uudistus ja tällainen yhteiskuntavastuupykälä poistaisivat Espe-
rin ja Mehiläisen, nimenomaan Mehiläisen, kaltaisten yritysten ongelmat, kunhan sote toi-
vottavasti [Puhemies koputtaa] opposition vastustuksesta huolimatta saadaan maaliin?

16.59 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On totta, kuten kysyjä huomauttaa, että täällä eduskunnassa käsittelyssä ole-
vassa valinnanvapauslaissa — joka määrittelee siis ne toimintatavat, joilla yksityinen sek-
tori ja kolmas sektori palveluntuottajina jatkossa ovat osa sote-maailmaamme — määritel-
lään tarkemmat velvoitteet raportoida toiminnasta ja tileistä ja toiminnan lähtökohdista sil-
le, joka palveluista maksaa, eli maakunnalle. Tältä osin tilanne siis yritysten valvonnan
osalta selkiytyy. Samoin maakunnalla on vastuu ja mahdollisuus pykälien nojalla pahim-
millaan esimerkiksi keskeyttää toiminta, jos se ei vastaa laatuodotuksia ja niitä kriteerejä,
joita maakunta on palveluntuottajille asettanut.
 Tarkistettu
4.0



Pöytäkirjan asiakohta PTK 151/2018 vp
Puhemies Paula Risikko: Sitten annan vielä yhden puheenvuoron ensimmäiselle kysyjäl-
le eli edustaja Mäkisalo-Ropposelle. Sitten vielä ministerin vastaus.

17.00 Merja Mäkisalo-Ropponen sd (vastauspuheenvuoro): Arvoisa puhemies! Me jat-
kamme tätä kiivasta keskustelua myöhemmin. Tämän kyselytunnin lopuksi haluan kuiten-
kin käyttää rakentavan puheenvuoron siinä mielessä, että tämä tärkeä asia toivottavasti ei
aiheuta sitä, että emme pysty tästä vaikeasta asiasta keskustelemaan. Virheitä on tehty, ja
tärkeintä olisi, että oppisimme niistä, ja sen takia liian suuri toistensa syytteleminen ei au-
ta. Meidän pitäisi käynnistää nyt työ ikäihmisten tilanteen korjaamiseksi yhteiskunnassa.

SDP julkaisee lähiaikoina ikäpoliittisen ohjelman, joka on siis valmisteltu ennen näiden
ikävien tapausten esilletuloa, ja ohjelmassa on selkeitä ratkaisuja asioiden korjaamiseksi,
muun muassa se, että sitovat hoitajamitoitukset kirjattaisiin lakiin, mutta ohjelmassa käsi-
tellään myös ikäystävällisen yhteiskunnan rakentamista, terveyden ja hyvinvoinnin edistä-
mistä, oikea-aikaisten ja tarpeenmukaisten palvelujen saatavuutta ja myös hoito-, hoiva- ja
kuntoutuskysymyksiä. Lupaatteko, ministeri Saarikko, lukea tämän ohjelman? Se olisi
hyvä pohja ja perusta [Puhemies koputtaa] ministeri Orponkin mainitsemaan yhdessä te-
kemiseen.

17.02 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Heti vain, kun ohjelmanne on julkinen, vaikka tänä iltana. 

Monet puolueet ohjelmiaan ovat julkaisseet, ja lähtökohtaisesti ajattelen niin, että viime
vuosien aika vaikea, vaativa ja repivä väittely sosiaali- ja terveyspalveluiden rakenteista,
valinnanvapaudesta ja maakunnista ja kuntien roolista on ollut lähestymistapa, joka ehkä
suomalaisia ei ole puhutellut. Se onkin ollut ehkä enemmän pohdintaa hallinnosta ja järjes-
tämisen mallista. Tämä keskustelu, joka tänäänkin virisi voimakkaasti osaksi kyselytuntia,
sen itse asiassa koko sisällöksi, kuvastaa minusta suomalaisten tuntoja. Näistä asioista ai-
nakin saamiemme yhteydenottojen perusteella tiedämme suomalaisten olevan huolissaan.
Muistamme tietenkin myös sen, että ne, jotka ovat tyytyväisiä, eivät aina välttämättä ota
yhteyttä, vaan ovat vain tyytyväisiä palveluihin. Heidän, jotka ovat kokeneet vääryyksiä,
paikkansa onkin ottaa yhteyttä meihin päättäjiin, että havahdumme vaikeisiin asioihin ja
suoranaisiin epäkohtiin. [Puhemies koputtaa] On selvää, että vanhuspalvelulailla on tullut
päivitystarpeen aika sen viiden vuoden voimassaolon jälkeen.

Kysymyksen käsittely päättyi.

Kyselytunti päättyi.
2


