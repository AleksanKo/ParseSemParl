















































DEM19B3.tmp.xml


Pöytäkirjan asiakohta PTK 86/2019 vp
Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.9. Suullinen kysymys Kuopion biotuotetehtaan ympäristölupapäätöksestä (Janne San-
kelo kok)

Suullinen kysymys SKT 88/2019 vp

Suullinen kyselytunti

Toinen varapuhemies Juho Eerola: Edustaja Sankelo.

Keskustelu

16.21 Janne Sankelo kok: Arvoisa puhemies! Tänään tulleen uutisen mukaan korkein
hallinto-oikeus ei anna Kuopioon suunnitellulle biotuotetehtaalle ympäristölupaa. Tämä
päätös on hämmentävä, ja sillä on kansantaloudellista merkitystä. Se vie pohjaa pois Suo-
mesta houkuttelevana investointimaana ja vesittää talouden kuntoonsaattamista. Uutinen
on huono myös suomalaisille metsänomistajille. 

Aluehallintoviraston tehtaalle jo myöntämä lupa oli ehdoiltaan tiukka. Se ei kuitenkaan
riittänyt, vaan korkein hallinto-oikeus hylkäsi ympäristöluvan Kallaveden ekologiseen ti-
laan vedoten. [Mikko Savola: Äänestyspäätöksellä!] Vaikka suunnitellaan maailman puh-
tainta tehdasta, se ei riitä. Päätöksen viesti on suomalaiselle teollisuudelle tyly: lähtekää
muualle. 

Vesipuitedirektiivi uhkaa romuttaa koko Euroopan taloudellista pohjaa. Ratkaisulla on
myös merkitystä tulevien ympäristöluvitusten kannalta. [Puhemies koputtaa] Kysynkin
ministeri Lintilältä: onko Kuopion hankkeen eteen enää mitään tehtävissä, ja mikä on tei-
dän arvionne, uskaltaako kukaan enää suunnitella Suomeen suuria teollisia investointeja? 

16.22 Elinkeinoministeri Mika Lintilä (vastauspuheenvuoro): Arvoisa puhemies! Edus-
taja Sankelo, meillä on edelleen Suomessa vallan kolmijako-oppi olemassa. Oikeuslaitos
on kertonut oman kantansa tilanteeseen korkeimman hallinto-oikeuden äänellä. Poliitikot
älkööt tulko sitä päätöstä muuttamaan omilla toimillaan. Voi tietysti keskustella siitä, mut-
ta en itse lähde kyseenalaistamaan missään nimessä korkeimman hallinto-oikeuden päätös-
tä.

Elinkeinoministerinä totean: valitettavaa. Olisi ollut kyseessä iso investointi, työllistävä
investointi, mutta toisaalta ei pidä nyt lähteä yleistämään tätä päätöstä. Luotan suomalai-
seen oikeusjärjestelmään ja oikeuslaitokseen, ja jokainen asia käsitellään omana kokonai-
suutenaan. Nyt oli kyseessä tämä yksittäinen päätös, mutta ymmärrän hyvin sen, että tämä
tulee ulkomaisia investoijia varmasti mietityttämään, mikä on Suomessa suhtautuminen.
[Puhemies koputtaa] Mutta palaan takaisin siihen, että pidetään kiinni vallan kolmijako-
opista.
 Tarkistettu
4.0



Pöytäkirjan asiakohta PTK 86/2019 vp
Kysymyksen käsittely päättyi.
2


	3.9
	16.21
	16.22


