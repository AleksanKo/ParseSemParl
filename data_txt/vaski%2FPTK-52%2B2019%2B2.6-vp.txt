















































DEMFD2F.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

2.6. Suullinen kysymys asunnottomuudesta (Pia Viitanen sd)
Suullinen kysymys SKT 40/2019 vp

Suullinen kyselytunti

Toinen varapuhemies Juho Eerola: Edustaja Viitanen, Pia.

Keskustelu

16.55 Pia Viitanen sd: Arvoisa puhemies! Tänä yönä todellakin syttyvät ne tulet. Tänä
yönä on Asunnottomien yö, ja kyllä tämä vetää kovin nöyräksi, kun ajattelemme sitä, että
tänä päivänä meillä on ihmisiä, joilla ei ole kotia. Moni etsii majapaikkaa ystävien luota tai
sieltä metsänuotioilta, ja näin ei tietenkään voi olla, puhemies. Sivistyksen mitta on se,
kuinka me pidämme huolta heikoimmista, ja meidän on pystyttävä toimimaan niin, että jo-
kaisella ihmisellä on oikeus omaan kotiin.

Puhemies! Kuten ministeri tässä totesi, jo usean hallituskauden ajan meillä on tehty täs-
sä hyvää työtä. Suomi on niitä ainoita maita Euroopassa, jossa asunnottomuus on vähenty-
nyt, mutta varmasti on niin, että niin kauan kuin meillä on yksikin ihminen vailla kotia, niin
kauan meillä on työtä.

Puhemies! Tämä hallitus on asettanut tavoitteeksi puolittaa asunnottomuuden kaudel-
laan niin, että asunnottomuus tulee kokonaan [Puhemies koputtaa] loppumaan vuoteen
2027 mennessä. Kysyn: mitä kaikkea hallitus tekee, jotta tämä vaativa mutta ainoa oikea
tavoite saavutetaan?

16.57 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Todellakin on hyvä muistaa, että asunnottomuus on tilanne ja olosuhde, ei
ominaisuus, ja me voimme poliittisilla päätöksillä vaikuttaa tilanteisiin ja olosuhteisiin.
Kuten edustaja Viitanen totesi, niin tätä on Suomessa tehty hyvin pitkäjänteisesti, ja Suo-
messa on saatu hyviä tuloksia siitä, miten asunnottomuutta on saatu vähennettyä. [Ben
Zyskowicz: Kiitos Vapaavuoren!]

Keinoja on todella monia. Toisaalta meidän täytyy varmistaa kohtuuhintaista asumista,
ja tässä esimerkiksi ARA-tuotannolla on merkittävä rooli. Toisaalta me tarvitsemme myös
vuokraustoimintaan muutoksia, asumisen onnistumista ja arjen hallintaa tukevia sosiaali-
palveluita. Monelle, varsinkin pitkäaikaisasunnottomille, on tärkeää, että saa palveluja sii-
hen rinnalle. Me tiedämme, että velkaantuminen, talousongelmat, niistä aiheutuvat häädöt
ovat yksi syy, mikä aiheuttaa asunnottomuutta, ja tähän velkaneuvontaan ja tukeen talous-
tilanteen hallintaan täytyy myös paneutua. [Puhemies koputtaa] 

Sitten sisäilmaongelmat ovat myös yksi semmoinen uusi kasvava ryhmä, joka aiheuttaa
asunnottomuutta, ja myös siihen hallitusohjelmassa on toimia.
 Tarkistettu
4.0



Pöytäkirjan asiakohta PTK 52/2019 vp
2


	2.6
	16.55
	16.57


