















































DEM90FD.tmp.xml


Pöytäkirjan asiakohta PTK 84/2019 vp
Pöytäkirjan asiakohta 

PTK 84/2019 vp

Täysistunto

Tiistai 17.12.2019 klo 9.59—3.54

4. Välikysymys al-Holin leirillä olevien Suomen kansalaisten tai Suomesta sinne päätynei-
den Isis-perheiden kotiuttamisesta ja toimien asianmukaisuudesta

Välikysymys VK 3/2019 vp

Ainoa käsittely

Toinen varapuhemies Juho Eerola: Nyt ainoaan käsittelyyn esitellään päiväjärjestyksen
4. asia. Nyt annetaan vastaus Jussi Halla-ahon ja lukuisten muiden edustajien välikysy-
mykseen al-Holin leirillä olevien Suomen kansalaisten tai Suomesta sinne päätyneiden
Isis-perheiden kotiuttamisesta ja toimien asianmukaisuudesta. Ulkoministeri Pekka Haa-
viston vastauksen, johon annan 10 minuuttia, ja Jussi Halla-ahon puheenvuoron, myös 10
minuuttia, jälkeen välikysymyskeskustelu käydään nopeatahtisena siten, että ryhmäpu-
heenvuorojen pituus on enintään 5 minuuttia. Muut ennakolta varatut puheenvuorot käyte-
tään ryhmäpuheenvuorojärjestyksessä, ja niiden pituus on enintään myös se 5 minuuttia.
Puhemiesneuvosto suosittaa, että nopeatahtisen keskusteluosuuden jälkeenkin pidettävät
puheenvuorot kestävät enintään sen 5 minuuttia. Myönnän lisäksi harkitsemassani järjes-
tyksessä vastauspuheenvuoroja eli debattia.

Keskustelua asiasta käydään tässä vaiheessa kello 17:ään saakka, ja keskustelua jatke-
taan sitten myöhemmin tässä täysistunnossa talousarvion yleiskeskustelun päätyttyä.

Keskustelu

14.00 Ulkoministeri Pekka Haavisto (esittelypuheenvuoro): Arvoisa puhemies! Opposi-
tio on jättänyt hallitukselle välikysymyksen siitä, ollaanko suomalaisia kotiuttamassa al-
Holin leiriltä, onko ulkoministeri antanut asiasta oikeaa tietoa eduskunnalle ja onko virka-
miestä tai virkamiehiä painostettu toimimaan vastoin lakia. Välikysymyksessä on lukuisia
kysymyksiä. Hallituksen vastauksessa keskitytään nyt niistä keskeisimpiin.

Aloitan terrorismin uhasta, joka maailmalla on todellinen. Isis kykeni ottamaan haltuun-
sa alueita Syyriasta ja Irakista, alueita, joille sen tukijoita muutti kymmenistä eri maista,
myös Suomesta. Isisin toiminta viime vuosina on herättänyt laajaa turvattomuuden tunnet-
ta. Se on terroristinen liike ja ääriliike, joka on syyllistynyt äärimmäisen vakaviin ihmisoi-
keusloukkauksiin ja sotarikoksiin.

Suomen pitkäaikainen linja on kaikin keinoin varautua terrorismin uhkaan ja tukea ter-
rorismin torjuntaa. Suomi on osallistunut Yhdysvaltain johtamaan kansainväliseen Isisin
vastaiseen koalitioon vuodesta 2014 lähtien. Osallistumme myös koalition sotilaallisen
operaation koulutus- ja neuvonantotoimintaan Irakissa, tavoitteena kehittää Irakin, mu-
kaan lukien Irakin Kurdistanin, turvallisuusjoukkojen omaa kykyä torjua Isis sekä tukea
turvallisuuden ja vakauden palauttamista. Suomi liittyi viime kuussa myös Isisin vastaisen
koalition ydinryhmään Washingtonissa. Tätä Suomen pitkää linjaa ovat olleet toteuttamas-
 Hyväksytty
3.5



Pöytäkirjan asiakohta PTK 84/2019 vp
sa kaikki eduskuntapuolueet. Otamme Isis-liikkeen uusien pesäkkeiden synnyn vakavasti.
Isis nostaa jo nyt päätään Afganistanissa sekä Pohjois- ja Länsi-Afrikassa. Kansainvälisen
yhteisön työ terrorismin kitkemiseksi ei siis ole päättynyt.

Arvoisa puhemies! Al-Holin vartioitu leiri on seuraus siitä, että Isis on Syyriassa menet-
tänyt alueensa. Kesällä 2019 leirille oli koottu yli 70 000 ihmistä. Leirin asukkaista noin 90
prosenttia on naisia ja lapsia. Asukkaista noin 11 000 on ulkomaalaisia Isis-taistelijoiden
perheenjäseniä. Leirin ulkomaalaisten joukossa on myös noin kymmenen suomalaista
naista ja heidän noin 30 lastaan, joista valtaosa on alle 5-vuotiaita.

Al-Holin leiriä hallinnoivat kurdien SDF-joukot. Syyrian hallituksella ei ole kontrollia
alueella. Sen vuoksi suomalaisten lasten tilanteen osalta yhteistyötaho on tämän leirin kur-
dihallinto. Suomen hallitus on pyrkinyt edistämään suomalaisten lasten hyvinvointia leiril-
lä. Tämä on tehty muun muassa kansainvälisten järjestöjen ja Punaisen Ristin kautta. Sa-
malla on pyritty selvittämään ehtoja, joita kurdihallinnolla on lasten päästämiseksi pois va-
hingollisista leiriolosuhteista. Näissä keskusteluissa on selvinnyt, että kurdihallinto ei ole
halukas erottamaan äitejä ja lapsia toisistaan ilman huoltajan suostumusta.

Alun perin lapsensa alueelle vieneet äidit ovat toimineet Suomen viranomaisten anta-
mia neuvoja ja ulkoministeriön matkustusohjeita vastaan viedessään lapsia kriisi- ja sota-
toimialueelle. Lapset eivät ole voineet vaikuttaa omaan tilanteeseensa. Turvallisuuskysy-
mykset sekä viranomaisten, kuten suojelupoliisin, tekemät uhka-arviot on viranomaisten ja
hallituksen otettava vahvana tekijänä huomioon. Aikuiset ovat rikosoikeudellisesti vas-
tuussa mahdollisista rikoksistaan.

Arvoisa puhemies! Leiristä saatujen tietojen mukaan suomalaislasten oikeus henkiin
jäämiseen ja kehittymiseen on vakavasti vaarantunut. Maailman terveysjärjestö WHO jul-
kaisi syyskuussa 2019 raportin, jonka mukaan 313 alle 5-vuotiasta lasta oli kuollut leirillä
joulukuun 2018 ja tämän vuoden elokuun välisenä aikana — 313 lasta. Tilanne leirillä
heikkenee koko ajan. Lapsen oikeuksien sopimuksen mukaisesti Suomella on velvollisuus
toimia lasten pelastamiseksi. [Sebastian Tynkkynen: Entä äidit?]

Al-Holin leirin sisäinen ilmapiiri on erittäin Isis-myönteinen. Siinä on suuri vaara, kun
suomalaislapset joutuvat kasvamaan tällaisessa ympäristössä — käytännössä terroristijär-
jestön aivopesun uhreina. Suomen valtio ei voi hyväksyä tällaista suomalaisten lasten kal-
toinkohtelua. Siten hallitus ei voi myöskään hyväksyä sellaista opposition piiristä esitettyä
toimintalinjaa, jossa lapset jätettäisiin leirille. Sen vuoksi myös tämän hallituksen välittö-
mänä tavoitteena on pyrkiä saamaan suomalaislapset pois al-Holin leiriltä ja kriisialueelta.
[Sari Sarkomaa: Lapsia pitää auttaa!]

Suomen viranomaiset ovat pitkin syksyä valmistautuneet erilaisia mahdollisia tapahtu-
maketjuja varten. Kun Turkin sotilastoimet 9.10. Syyriassa alkoivat, oli mahdollista, että
al-Holin leirin vartiointi sekä ruoka- ja lääkehuolto olisivat luhistuneet ja suuri joukko lei-
riläisiä — myös suomalaiset — olisivat lähteneet vaeltamaan kohti Irakin rajaa. Tällaista-
kin tapahtumakulkua varten oli varauduttava. Samoin kotimaassa on kehitetty viranomais-
yhteistyössä valmiutta erilaisiin skenaarioihin varautumiseen.

Al-Holin leirin viimeaikaisiin tapahtumiin liittyy myös erilaisia väitteitä ihmiskaupasta.
On epäilty, että leiriltä voisi ostaa pois naisia ja lapsia ja heidän kulkureittinsä olisi sitten
kulkenut erittäin vaarallisten alueiden kautta Länsi-Syyriasta ulkomaille. Tällaista ihmis-
kauppaa tai kauppaa hädänalaisten tilanteella ei Suomen hallitus hyväksy.

Arvoisa puhemies! Tilanne on monella tapaa vaikea. Hallituksen tehtävä on kantaa sel-
laisissakin tilanteissa vastuuta. Sellainen ratkaisu, ettei tehdä mitään, on mahdoton. Päämi-
2



Pöytäkirjan asiakohta PTK 84/2019 vp
nisteri Marinin hallituksen ulkopolitiikka on ihmisoikeusperustaista. Aiomme täyttää kan-
sainvälisten sopimusten ja perustuslain meille asettamat juridiset ja moraaliset velvoitteet
emmekä voi hyväksyä silmien ummistamista ja suomalaisten lasten jättämistä hengenvaa-
raan.

Viranomaisten toiminta lähtee aina lainsäädännöstä. Tässä poliittisesti herkässä kysy-
myksessä viranomaisten toiminnan oikeudellista pohjaa edelleen selkeytti oikeuskanslerin
9.10. ministerien aiemmista toimista tehtyihin kanteluihin antama ratkaisu. Oikeuskansle-
rin ratkaisu ei itsessään velvoita viranomaisia toimimaan, mutta se kuvaa perustuslaista ja
kansainvälisistä sopimuksista tulevia velvoitteita, jotka edellyttävät toimia ainakin lasten
kotiuttamiseksi.

Asiaa on lähdetty sittemmin ratkaisemaan viranomaisen tekemän tapauskohtaisen har-
kinnan pohjalta. Tätä varten ulkoministeriössä asetettiin ulkoministerin erityisedustaja toi-
mimaan 23.10. alkaen, ja hänen toimintaohjeensa esiteltiin iltakoulun yhteydessä edellisel-
le hallitukselle 31.10. Erityisedustajan tehtävänä on ollut varmistaa Syyriassa leirillä pidet-
tyjen suomalaisten lasten henkilökohtaisen turvallisuuden ja perusoikeuksien ja ihmisoi-
keuksien toteutuminen perustuslain ja Suomen ratifioimien kansainvälisten sopimusten
mukaisesti.

Tämän jatkoksi hallitusryhmät ovat eilen tehneet yhteisymmärryksessä linjauksen, jon-
ka pohjalta laaditaan valtioneuvoston periaatepäätös. Linjaus on julkaistu eilen, ja sen kes-
keisenä ajatuksena on kotiuttaa suomalaiset lapset niin pian kuin mahdollista. Kotiuttami-
nen tapahtuu viranomaisen tekemän tapauskohtaisen harkinnan perusteella lainsäädän-
töömme sekä kansainväliseen oikeuteen nojautuen. Toimivaltainen viranomainen on ulko-
ministeriö ja ulkoministerin väliaikainen erityisedustaja, joka johtaa viranomaisten yhteis-
työtä. Osana tapauskohtaista yksilöllistä harkintaa toimivaltainen viranomainen pyrkii kai-
kin käytössä olevin tiedoin ja toimin varmistamaan, ettei Suomessa asuville henkilöille
koidu turvallisuusuhkaa. [Leena Meri: No miten?] Hallitus arvioi myös tarpeet lainsäädän-
nön muutoksiin liittyen terroristiseen toimintaan sekä tekee tarvittavat korjaukset lainsää-
däntöön.

Arvoisa puhemies! Opposition välikysymys kysyy myös eduskunnalle annetusta tiedos-
ta. Edellisen kerran asia on ollut esillä eduskunnan ulkoasiainvaliokunnassa 3. joulukuuta.
Tuon kokouksen päätteeksi valiokunta päätti, että on saanut tarvitsemansa tiedot. Myös uu-
den hallituksen aikana olen ulkoministerinä aina valiokunnan käytettävissä tässäkin asias-
sa. Mikäli al-Holin leirillä olevia suomalaisia lapsia koskevia ratkaisuja voidaan tehdä,
näistä informoidaan aina myös ulkoasiainvaliokuntaa asianmukaisesti.

Ulkoministeriössä al-Holiin liittyviä asioita on valmisteltu virkavastuulla, ja ulkominis-
teriö toimii tässä asiassa myös muita ministeriöitä koordinoivana ministeriönä. Hallituk-
sella ei ole tiedossa, että ulkoministeriön tässä työssä olisi tapahtunut mitään lainvastaista.
Saman on osaltaan todennut myös ulkoministeriön ylin virkamiesjohto. Yksilöitä sekä hei-
dän terveys- ja turvallisuustietojaan koskevat asiat ovat luottamuksellisia salassapitosään-
nösten vuoksi. Luottamuksellisuus on myös edellytys sille, että lasten kotiutuminen lei-
riolosuhteista Suomeen onnistuu ja tapahtuu turvallisesti. Viranomaiset eivät avaa — eikä
heidän kuulu avata — julkisuudessa tällaista toimintaa ja siihen liittyvää varautumista.
Suomen ylimpänä laillisuusvalvojana oikeuskansleri arvioi kanteluita ja ilmoituksia ja an-
taa ratkaisunsa aikanaan.

Arvoisa puhemies! Uskomme, että niin hallitus kuin oppositiokin ovat kiinnostuneita
ratkaisuista, joilla turvataan lapsen oikeuksien sopimuksen velvoittamalla tavalla suoma-
3



Pöytäkirjan asiakohta PTK 84/2019 vp
laislasten oikeus henkiin jäämiseen ja kehittymiseen. [Sebastian Tynkkynen: Huostaanot-
toon!] Haluamme poistaa kasvualustan terrorismilta Suomessa ja muualla maailmassa.
[Sebastian Tynkkynen: Miksi tuotte sitten? — Puhemies koputtaa] Al-Holin leirillä ole-
vien lasten auttaminen normaaliin, turvalliseen elämään ja päiväkotiin tai koulunpenkille
on mielestämme tärkeä osa radikalisaation vastaista työtä. 

14.10 Jussi Halla-aho ps (esittelypuheenvuoro): Arvoisa herra puhemies! Välikysymyk-
sessä esitettiin ministerin vastattavaksi pitkä lista epäselväksi jääneitä kysymyksiä. Ensin-
näkin on substanssi: Onko hallituksella aie tai suunnitelma kyseisten ihmisten avustami-
seksi Suomeen? Kun asiasta alkoi tihkua tietoja julkisuuteen, ne tyrmättiin ministeriön
suunnalta perättömiksi huhuiksi ja disinformaatioksi. Sittemmin on tullut esiin vastaansa-
nomattomia todisteita siitä, että ulkoministeriön johdolla on laadittu varsin yksityiskohtai-
nen suunnitelma al-Holin leirillä olevien ihmisten kotiuttamiseksi. Tällaisen suunnitelman
olemassaolosta voidaan päätellä, että hallituksella tai ainakin ulkoministerillä on ollut tah-
totila näiden ihmisten tuomiseksi Suomeen.

Kuten monet asiantuntijat ovat todenneet, tähän asiakysymykseen ei ole hyviä ratkaisu-
ja, on vain ratkaisuja, joissa on hyviä ja huonoja puolia. Asiasta pitäisi käydä perusteelli-
nen keskustelu, mutta keskusteleminen on vaikeaa, jos ministeri laatii suunnitelmia salas-
sa eikä anna niistä edes kysyttäessä tietoa eduskunnalle, medialle tai yleisölle.

Perustuslain mukaan Suomen kansalaisilla on oikeus palata maahan. Kuten ulkominis-
teri aivan oikein sanoi, lapset ovat joka tapauksessa syyttömiä siihen, mitä heidän vanhem-
pansa ovat tehneet. Toisaalta maalaisjärki sanoo, että nämä naiset ovat vapaaehtoisesti
matkustaneet palvelemaan terrorismia ja hirmuhallintoa. He ovat olleet täysin tietoisia Isis-
järjestön ja kalifaatin luonteesta. Yleisellä tasolla tiedetään, että naisilla on ollut aktiivinen
rooli esimerkiksi kalifaatin propagandassa ja viestinnässä, uusien jäsenten rekrytoinnissa
ja jesidivähemmistöön kuuluvien naisten ja lasten orjuuttamisessa. Me emme siis puhu
pelkästään terroristien ja taistelijoiden puolisoista vaan ihmisistä, jotka itse ovat fanaatti-
sen, väkivaltaisen ideologian kannattajia. Äärimmäiset näkemykset ovat tulleet esiin myös
leirillä olevien naisten viime päivinä julkaistuissa haastatteluissa. Myös suojelupoliisi ar-
vioi, että Suomeen päästyään nämä naiset todennäköisesti jatkavat terroristiseen toimin-
taan osallistumista ja sen tukemista ja vahvistavat täällä jo olevaa jihadistista liikehdintää. 

On selvää, että Isis-naisten muodostamaa turvallisuusuhkaa ei pystytä eliminoimaan vi-
ranomaisvalvonnalla tai ääriajattelusta vieroittavilla vapaaehtoisohjelmilla. Suojelupolii-
silla on jo nyt lähes 400 seurattavaa kohdehenkilöä. Yhtä selvää on, että vaikka naiset oli-
sivat osallistuneet suoranaisiin rikoksiin, heidän saamisensa oikeudelliseen vastuuseen
Suomessa on hyvin epätodennäköistä. Toisin kuin muut Pohjoismaat, Suomi ei ole saanut
edes varsinaisia taistelijoita tuomittua. Suomeen päästyään naiset siis suurella todennäköi-
syydellä voivat jatkaa vapaalla jalalla myrkyllisen ideologiansa juurruttamista paitsi omiin
lapsiinsa myös muihin vaikutuspiirissään oleviin ihmisiin. Lasten turvallisuuden takaami-
sesta puhutaan paljon, mutta liian vähän puhutaan siitä, että nämä äidit ovat uhka lastensa
turvallisuudelle ja hyvinvoinnille. [Anne Kalmari: Siksi huostaanottoja!] Lastenkaan muo-
dostamaa uhkaa ei pidä väheksyä. Lapset ovat altistuneet vuosia kestävälle aivopesulle, ja
Isisin tiedetään käyttäneen pieniäkin lapsia teloitusten ja muiden rikosten tekemiseen. Osa
leirillä olevista lapsista on tiettävästi täysi-ikäisiä tai lähellä täysi-ikäisyyttä, ja he ovat
saattaneet osallistua taistelutoimintaan. [Ilkka Kanerva: Ja -koulutukseen!]
4



Pöytäkirjan asiakohta PTK 84/2019 vp
Parikymmentä ihmistä ei ole suuri määrä edes suhteutettuna Suomessa jo nyt oleviin is-
lamisteihin ja Isisin kannattajiin. Tapauksella on kuitenkin suuri periaatteellinen merkitys
ja kauaskantoisia seurauksia. Isis ei ole ensimmäinen eikä viimeinen kansainvälinen terro-
ristijärjestö. Suomi ei voi viestittää olevansa turvasatama, josta voi lähteä ulkomaille teke-
mään silmittömiä rikoksia ja jonne voi muina miehinä ja naisina palata jäähdyttelemään,
kun olot konfliktialueilla käyvät epämukaviksi. Seurausten on oltava sellaisia, että jatkos-
sa terroristien sympatisoijat pohtivat lähtemistään kahteen kertaan.

Arvoisa puhemies! Välikysymyksen ytimessä eivät kuitenkaan ole Isis-naiset vaan ta-
pa, jolla ulkoministeri Haavisto on toiminut. Hän on pyrkinyt toimimaan salassa paitsi jul-
kisuudelta myös eduskunnalta, jonka luottamusta hallituksen tulee nauttia. Hän on pyrki-
nyt painostamaan virkamiehiä tekemään al-Holin leirillä olevien Suomen kansalaisten pa-
lauttamista koskevat päätökset ja henkilökohtaisen vastuunsa välttämiseksi piiloutumaan
virkamiesten selän taakse. Tämän osoittaa jo se, että monet muut maat, mukaan lukien
muut Pohjoismaat, ovat tehneet poliittisen ja julkisen päätöksen olla auttamatta aikuisia
Isisin kannattajia palaamaan. Ulkoministeri Haavisto on antanut ymmärtää, että hallitus ei
voisi tehdä sellaista poliittista päätöstä, joka sivuuttaisi perustuslain ja kansainvälisten so-
pimusten asettamat toimintavaatimukset. Kuitenkin myös muilla Pohjoismailla on perus-
tuslaki ja ne ovat tismalleen samojen kansainvälisten sopimusten osapuolia. Suomi ei voi
olla kansainvälisoikeudellinen erityistapaus, eikä Suomi voi näin tärkeässä ja periaatteel-
lisessa kysymyksessä omaksua väljempää toimintalinjaa kuin verrokkimaat. 

On poikkeuksellista, että ministeriön virkamies nousee julkisesti vastarintaan ministeriä
vastaan. On poikkeuksellista, että salassa pidettävää materiaalia vuodetaan julkisuuteen
siinä mitassa kuin viimeisinä viikkoina on tapahtunut. Mistä tämä kertoo? Siitä, että ulko-
ministeri Haaviston toiminta on poikkeuksellista. Virkakoneisto joutuu suojelemaan inte-
griteettiään näin poikkeavilla keinoilla.

Ulkoministeri Haavisto on useissa kohdin antanut eduskunnalle tai sen valiokunnille
harhaanjohtavaa tietoa päätöksentekoprosessista, päätösten sisällöstä, niiden oikeudelli-
sesta perustasta, operaatiosuunnitelman olemassaolosta ja sen yksityiskohdista. Tätä salai-
lua ja harhaan johtamista ei voida perustella operatiivisilla seikoilla tai henkilöstön tai lei-
rillä olevien turvallisuudella. Pikemminkin sillä on haluttu välttää poliittisen vastuun kan-
taminen päätöksistä. Jopa osa hallituspuolueista näyttää olleen tietämättömiä ulkoministe-
rin suunnitelmista. Myöhemmin asia on toki niille myyty, ja ulkoministeri Haavisto onkin
toimittanut hallituskumppaneilleen sähköpostilla ohjeet, miten mihinkin kysymykseen tu-
lee vastata. 

Perustuslaki ja kansainväliset sopimukset eivät velvoita Suomea toimimaan asiassa tie-
tyllä tavalla. Oikeuskanslerin lausunto ei ole hallituspuolueiden edustajien väittämällä ta-
valla päätös, joka velvoittaisi hallitusta toimimaan tietyllä tavalla. Tämän on oikeuskans-
leri itsekin todennut. [Eva Biaudet: Aika painava tulkinta laista!]

Arvoisa puhemies! Eduskunta ei voi hoitaa keskeistä tehtäväänsä eli hallituksen toi-
mien parlamentaarista valvontaa, jos se ei saa asianmukaista tietoa hallituksen tekemisistä.
Jos jotakin tietoa ei perustellusta syystä voida eduskunnalle antaa, tämäkin on pystyttävä
sanomaan suoraan. Sen sijaan se, että ministeri tai ministerin alaisuudessa toimiva virka-
mies antaa kansanedustajien kysymyksiin totuudenvastaisia vastauksia tai pyrkii ovelilla ja
monitulkintaisilla sanavalinnoilla tai tahallisella väärinymmärtämisellä johtamaan edusta-
jia harhaan, [Paavo Arhinmäki: Ammattilainen puhuu tällä hetkellä!] on sietämätöntä
5



Pöytäkirjan asiakohta PTK 84/2019 vp
eduskunnan arvovallan ja poliittisen järjestelmän uskottavuuden kannalta. [Satu Hassi:
Asiantuntija puhuu!]

Arvoisa puhemies! Tästä johtuen teen seuraavan esityksen: Kuultuaan hallituksen vas-
tauksen eduskunta toteaa, että ulkoministeri Haavisto ei ole antanut eduskunnalle totuu-
denmukaista tai riittävää tietoa toiminnastaan al-Holin leirillä olevien henkilöiden Suo-
meen palautukseen liittyviä suunnitelmia koskien. Näillä perusteilla eduskunta toteaa, että
ulkoministeri Haavisto ei nauti eduskunnan luottamusta. — Kiitos.

14.20 Erkki Tuomioja sd (ryhmäpuheenvuoro): Herra puhemies! Sotatoimet terroristi-
järjestö Isisiä vastaan ovat päättyneet menestyksellisesti. Suurin ansio tästä lankeaa Irakin
ja Syyrian kurdeille. Heidän toimintaansa kansainvälinen yhteisö, myös Suomi kurdien
kouluttajana, on tukenut. 

Avointen sotatoimien päättyminen ei ole tilannetta vielä ratkaissut. Syyriaan on al-Ho-
lin vankileirille päätynyt melkein 70 000 Isisin riveissä toiminutta ihmistä, heistä 90 pro-
senttia naisia ja lapsia. Kansainvälinen yhteisö on osallistuttava tilanteen selvittämiseen.
Tärkeintä on kaikkien sotarikoksiin syyllistyneiden saattaminen oikeudelliseen vastuu-
seen teoistaan [Mika Niikko: Siellä missä rikokset on tehty!] sekä leirillä olevien lasten ja
muiden syyttömien saattaminen turvaan heidän terveyttään ja elämäänsä uhkaavista olo-
suhteista.

Ett sätt skulle vara att alla länder i världen skulle ta emot sina medborgare i lägret och se till
att deras brott skulle undersökas och att de skulle ställas inför rätta. Ett gemensamt förfa-
rande skulle betydligt underlätta insamling av bevismaterial och rättsprocessens genomför-
ande.

Olisi toki hyvä, että oikeudenkäynnit toteutettaisiin siellä missä rikoksetkin on tehty. On
kuitenkin vaikea uskoa, että kurdihallinto ilman kansainvälisen yhteisön tunnustusta tai va-
kavista rikkomuksista epäilty Syyrian hallituskaan olisivat tällaiseen oikeusvaltion kritee-
rit täyttävään prosessiin kykeneviä.

Yhteisen kansainvälisen tai edes pohjoismaisen toimintalinjan puuttuessa ovat kaikki
maat joutuneet tekemään omia ratkaisujaan. Suomikin, jonka kansalaisia on leirillä neli-
senkymmentä — suurin osa lapsia — joutuu näin tekemään. Tätä on valmisteltu jo edellis-
ten hallitusten aikana eikä ratkaisuja voi viivyttää. Leiriltä on jo karannut kymmeniä todel-
lisen turvallisuusuhan muodostavia Isis-taistelijoita.

Tällaisten asioiden valmistelu ei voi tapahtua julkisuudessa. Kyse on virkavastuulla ta-
pahtuvasta päätöksenteosta, josta tietojen vuodattaminen on vakava operaatioiden onnistu-
mista ja ihmisten turvallisuutta vaarantava rikkomus. [Ben Zyskowiczin välihuuto] Samal-
la on selvää, että erillisillä viranomaispäätöksillä toteutuva toimintalinja on asia, josta koko
hallituksen on tehtävä päätös ja kannettava siitä seuraava poliittinen vastuu. Jos tästä on ol-
lut epäselvyyttä, niin Marinin hallitus on nyt välikysymysvastauksessaan sen tehnyt. [Lee-
na Meren ja Sari Sarkomaan välihuudot] Vähempää, mutta emme myöskään enempää, voi
eduskunnassa hallitukselta edellyttää. Eduskunta ei ole paikka jossa yksittäisten ihmisten
turvallisuutta ja elämää koskevia asioita voidaan ratkaista, [Leena Meren välihuuto] yhtä
vähän kuin sosiaalisessa mediassa.

Kaikkiin kysymyksiin ei vielä vastauksia ole, tai niitä ei voida antaa. Varmasti tulee
osoittautumaan, että hallintojen käytäntöihin, tiedonkulkuun ja vastuusuhteisiin täytyy teh-
6



Pöytäkirjan asiakohta PTK 84/2019 vp
dä parannuksia, ulkoministeriössä ja muuallakin. Oikeuskanslerin ja laillisuusvalvonnan
tehtävä on varmistaa, että ratkaisut tehdään lakisääteisessä järjestyksessä ja ovat lakien ja
Suomea sitovien kansainvälisten sopimusten mukaisia.

Eduskunnan poliittinen valvonta koskee sitä, arvioimmeko hallituksen toimet ja linjauk-
set sellaiseksi, että voimme antaa hallitukselle luottamuksen. Tähän sosialidemokraattinen
ryhmä on valmis. Se kattaa myös tähänastisen valmistelun ja vaihtoehtoisten toimintalin-
jausten selvittämisen, joidenka tekemättä jättäminen olisi ollut vastuutonta.

Herra puhemies! Välikysymys kuuluu parlamentaariseen demokratiaan eikä sen käyt-
töä tule moittia. Sen sijaan kaikki muu mitä tämän salin ulkopuolella on tässä asiassa pu-
huttu, on suhteettomuudessaan ja epäinhimillisyydessään surullista seurattavaa. Suoma-
laisten turvallisuus on tietenkin keskeinen asia. Mutta turvallisuuttamme vaarantaa vaka-
vammin se kiihkeä solvaaminen, syyttely, uhkaaminen, valheiden levittäminen ja pelkojen
lietsonta joka somessa [Perussuomalaisten ryhmästä: Ohhoh!] ja muussa mediassa on val-
loillaan. Salissammekin [Välihuutoja — Puhemies koputtaa] on edustajia, jotka ovat tähän
osallistuneet, ja vielä enemmän heitä jotka sitä rohkaisevat ja pyrkivät käyttämään eripu-
raisuuden ja epäluulon kylvämiseen ja omien [Puhemies koputtaa] poliittisten tarkoituspe-
riensä edistämiseen. [Sebastian Tynkkynen: Nyt on paksua!]

Vetoankin kaikkiin, [Puhemies koputtaa] että pysymme asiallisessa ja sivistyneessä kie-
lenkäytössä emmekä käytä, edes vaikenemalla anna hyväksyntää, vihapuheille tai valeuu-
tisille miltään taholta. [Välihuutoja perussuomalaisten ryhmästä] — Kiitos.

Toinen varapuhemies Juho Eerola: Ja minä vetoan siihen, että pysytään ryhmäpuheen-
vuoroissa tässä 5 minuutissa. Perussuomalaisten edustaja Ville Tavio näyttää esimerkkiä.

14.26 Ville Tavio ps (ryhmäpuheenvuoro): Arvoisa puhemies! Mediassa on uutisoitu, että
ministeri Haavisto on johtanut ulkoministeriötä pelon ilmapiirillä, jossa virkamiehet ovat
saaneet kertoa vain asioita, jotka edistävät Haaviston poliittisia näkemyksiä. [Sanna Anti-
kainen: Törkeää!] Median uutisoinnin mukaan Haavisto on painostanut ulkoministeriön
konsulipäällikkö Pasi Tuomista järjestämään Syyrian al-Holin pakolaisleirin lapset Suo-
meen konsulikyydillä. [Perussuomalaisten ryhmästä: Ohhoh!] Lapsen oikeuksien yleisso-
pimuksen perusteella lasta ei kuitenkaan saa erottaa vanhemmistaan ilman lainmukaista
huostaanottomenettelyä. Tällaisiin toimenpiteisiin on mahdollista ryhtyä vasta Suomen vi-
ranomaisten lastensuojelulain mukaisen menettelyn jälkeen. Selvää on, että ulkoministeri-
ön virkamiehellä ei ole toimivaltaa ottaa lapsia viranomaisen huostaan. Tämä toimivalta on
vain ja ainoastaan lastensuojeluviranomaisilla. Lasten ottamisesta viranomaisen huostaan
ilman lainmukaista päätöstä voisi seurata tuomio vapaudenriistosta. 

Konsulipäällikkö Tuominen itse toteaa julkisuudessa ollessa sähköpostissa nimenomai-
sesti pitävänsä ongelmallisena pelkästään leirillä olevien lasten avustamista. Konsulipääl-
likkö toteaa niin ikään tällaisen päätöksen olevan sellainen, että sen tekijän on syytä varau-
tua pitkään vankeustuomioon. Mediassa on kerrottu, että sen jälkeen, kun konsulipäällik-
kö totesi hankkeen lasten tuomiseksi Suomeen olevan lainvastainen ja kieltäytyi taipumas-
ta ministerin painostukseen, on ulkoministeri syrjäyttänyt konsulipäällikön tehtävästään.
Ministeri Haavisto kiisti tämän heti ja väitti, ettei Tuomisen siirto liittynyt al-Holin kysy-
mykseen vaan ministeriön tehtävien normaaliin kiertoon. Toistan tämän: ministeri Haavis-
ton vastaus oli aluksi, että konsulipäällikkö Tuomisen siirto ei liittynyt al-Holin kysymyk-
7



Pöytäkirjan asiakohta PTK 84/2019 vp
seen lainkaan vaan ministeriön tehtävien normaaliin kiertoon. [Perussuomalaisten ryhmäs-
tä: Ohhoh!] 

Sittemmin, ministeri Haavisto, olette ollut asiasta kovin vaitonainen. Kun Ulkoasiain-
hallinnon virkailijayhdistys kysyi teiltä asiaa kirjallisesti, ette kirjallisessa vastauksessan-
ne enää kertaakaan sanonut, että kyse oli normaalista kierrosta. Sen sijaan vetositte vain
siihen, että teillä oli oikeus siirtää nuo tehtävät pois virkamieheltä. Näyttää siltä, että
useimmiten olette vain väistellyt kysymyksiä ja ollut vastaamatta. Silloin, kun olette vas-
taillut, on tarina vaihtunut toistuvasti. 

Mietitäänpä nyt: Virkamies on kertonut kaikille ministerin painostuksesta ja erimieli-
syyksistä liittyen al-Holin tilanteeseen, [Sheikki Laakso: Rohkea mies!] ja sitten te, minis-
teri Haavisto, siirsitte tämän tehtävän häneltä pois ihan vain sattumalta osana normaalia
kiertoa. Sattuipa sopivasti. 

Mikäli Haavisto on kohdistanut virkamieheen painostusta tai seuraamuksia siksi, että
virkamies on kieltäytynyt toteuttamasta selvästi lainvastaista ministerin määräystä tai
pyyntöä, on ministerin toimintaa arvioitava virkarikoksena. [Perussuomalaisten ryhmästä:
Ehdottomasti!] Näyttää siltä, että asiassa ei ole myöskään noudatettu valtion yhteistoimin-
talakia, jonka perusteella olennaisista muutoksista työtehtävissä tai työjärjestelyissä on
neuvoteltava niiden virkamiesten ja työntekijöiden kanssa, joita päätös koskee. Lisäksi on
erityisen raskauttavaa, että virkamies on itse todennut pitävänsä Haaviston päätöstä lain-
vastaisena. Miettikää: ulkoministeriön johtavassa asemassa oleva virkamies on ottanut
aika ison henkilökohtaisen riskin ja tuonut julkisuuteen tiedon, että ministerin päätös on
hänen mielestään laiton. [Sheikki Laakso: Rohkea mies! — Oikealta: Tätäkö keskusta tu-
kee?] 

Te, ministeri Haavisto, olette pyytänyt virkamieheltä anteeksi ja olette tuonut tuon an-
teeksipyynnön myös julkisuuteen. Kysyn nyt teiltä: miksi te ette pyydä toimintaanne an-
teeksi Suomen kansalta? [Sanna Antikainen: Niinpä!]

 Arvoisa puhemies! Julkisuudessa olleiden tietojen perusteella ministeri Haavisto on
yrittänyt taivutella virkamiestä menettelemään lainvastaisesti ja siirtänyt virkamiehen toi-
siin tehtäviin siksi, ettei tämä ole totellut ministeriä. Perussuomalainen eduskuntaryhmä
katsoo, että ministeri Haaviston johtamistapa on ollut täysin epäammattimainen ja minis-
terille sopimaton. Kannatan edustaja Halla-ahon tekemää epäluottamuslausetta. 

14.31 Paula Risikko kok (ryhmäpuheenvuoro): Arvoisa puhemies! Muutama viikko sit-
ten jätimme kokoomuksen johdolla hallitukselle välikysymyksen, kun Rinteen hallitus se-
koili Postin kanssa. Välikysymys pakotti hallituksen totuuteen. Rinteen hallitus menetti
luottamuksen ja kaatui. Nyt oppositio jätti välikysymyksen hallitukselle, joka on jatkanut
Rinteen hallituksen sotkua al-Holin leirillä olevien Suomen kansalaisten tai Suomesta sin-
ne päätyneiden Isis-perheiden kotiuttamisesta. Kokoomus on tekemässä välikysymystä,
koska hallituksen toiminta on vakavassa asiassa ollut sekavaa ja hallituksen linja on ollut
epäselvä. Välikysymyksellä edellytämme, että hallitus selvittää aikaansaamaansa tilan-
teen ja kantaa sille kuuluvan vastuun.

Arvoisa puhemies! Tilanne al-Holin leirillä on vakava ja on ollut jo kauan. Kokoomus
on pitkään vaatinut hallitukselta selkeää linjaa asian ratkaisemiseksi. Hallituksen toiminta
ei ole herättänyt luottamusta, päinvastoin. [Outi Alanko-Kahiluoto: Entäs viime vaaleis-
sa?] Syksyn mittaan on ollut vuodettuja suunnitelmia, lausuntoja ja tiedotustilaisuuksia.
Aina uuden tiedon myötä tarina on muuttunut, ja edelliset väitteet paljastuneet jopa epäto-
8



Pöytäkirjan asiakohta PTK 84/2019 vp
tuuksiksi. [Jussi Saramon välihuuto] Olette vedonneet iltakoulussa käytyyn keskusteluun
ja hiljaisen hyväksynnän antamiseen ministeri Haaviston linjauksille. Kun on kysytty, mit-
kä ne linjaukset ovat, ei kukaan ole teistä sitä osannut kertoa. [Sanna Antikaisen välihuuto]
Hallituksen poliittisesta linjasta ei todella ole saanut mitään selkoa. Kaiken huippu on, että
näin vakavassa ja herkässä aiheessa vastuu on yritetty sälyttää yksittäiselle virkamiehelle.
On näyttänyt siltä, että vastuuta ei halua kukaan ottaa.

Arvoisa puhemies! Eilen hallitus sitten viimeinkin linjasi asiasta. Nämä linjaukset ovat
kuitenkin edelleen aika epäselviä — myös näköjään hallituspuolueiden jäsenille. Hallitus-
puolueiden kansanedustajat ovat nimittäin täysin eri mieltä siitä, mitä eilen on linjattu.
[Paula Werningin välihuuto] Keskustan edustajien mukaan aikuisia ei Suomeen tuoda.
Vihreiden ja vasemmistoliiton kansanedustajien mukaan aikuisia tuodaan. Kyllä nyt näyt-
tää siltä, että olette päätyneet siihen, että myös palaamaan halukkaita aikuisia tuodaan Suo-
meen valtion toimesta. [Vihreiden ryhmästä: Mitäs mieltä kokoomus on?]

Arvoisa puhemies! Kokoomuksen kanta on selvä: Suomella on velvollisuus tehdä kaik-
kensa suomalaisten lasten auttamiseksi. Lapset eivät ole itse valinneet kohtaloaan tai olo-
suhteitaan. Lapsia tulee aina suojella. [Paavo Arhinmäki: Entä jos ne tulee yksin?] Aikui-
sia ei sen sijaan tule auttaa palaamaan. He ovat omalla päätöksellään päättäneet lähteä tu-
kemaan järjestöä, joka on syyllistynyt syyttömien ja viattomien siviilien murhiin ja muihin
julmiin tekoihin. Suojelupoliisin mukaan Irakin ja Syyrian konfliktialueelta palaavat hen-
kilöt lisäisivät Suomeen kohdistuvaa terrorismin uhkaa, koska he todennäköisesti jatkaisi-
vat terroristista toimintaa. Oikeuskansleri Pöystikin on todennut, että viranomaisten vel-
vollisuuksiin kuuluu menetellä toimissaan niin, että Suomessa asuvien ja oleskelevien tur-
vallisuus ei vaarannu.

Arvoisa puhemies! Sipilän hallituksen linja oli selkeä: lapsia autetaan, aikuisia ei auteta.
[Välihuuto keskeltä] Jos olisitte alusta lähtien toimineet tämän linjauksen mukaisesti, oli-
simme jo voineet saada lapsia pelastettua. [Eva Biaudet: Montako lasta autettiin pois Sipi-
län hallituksen aikana?] Sen sijaan hallituksen kyvyttömyys tehdä poliittisia päätöksiä on
johtanut kansalaisten poliittista päätöksentekoa kohtaan tuntemaan epäluottamukseen ja
mahdollisesti al-Holin leirillä olevien lasten pitkittyneeseen kärsimykseen. [Välihuuto]
Kokoomuksen mielestä Suomen on jatkettava neuvotteluja kurdiviranomaisten kanssa, jot-
ta lapset voidaan tuoda turvallisesti Suomeen. Viranomaisten on myös edelleen monin ta-
voin varauduttava siihen, että leiriltä saavutaan omatoimisesti Suomeen — paluuseen ni-
mittäin on ihan lain suoma oikeus. Siksikin myös terrorismin vastaisen lainsäädännön ki-
ristäminen on ajankohtaista. Muun muassa kokoomusministereiden käynnistämät ja nyky-
hallituksen torppaamat lakihankkeet on saatava heti takaisin valmisteluun. 

Arvoisa puhemies! Kokoomus edellyttää hallitukselta suoraselkäistä vastuun kantamis-
ta eli punnittuja ja selkeitä päätöksiä, avoimuutta tehdyistä päätöksistä sekä ryhdikkyyttä
päätösten toteuttamisessa. Tämä on hallituksen tehtävä, oli kyseessä kuinka vaikea asia ta-
hansa. 

Esitänkin seuraavaa epäluottamuslausetta: ”Eduskunta toteaa, että ulkoministeri Haa-
viston toiminta on al-Holin leirillä olevien suomalaisten suhteen ollut salailevaa, ristirii-
taista ja sekavaa. Ulkoministeri on myös toiminut ilman valtioneuvoston varsinaista pää-
töstä. Hallitus on salailullaan ja haluttomuudellaan linjata asiaa horjuttanut suomalaisten
turvallisuuden tunnetta sekä tuhlannut arvokasta aikaa löytää keinot suomalaisten lasten
pelastamiseksi. Edellä mainittujen seikkojen vuoksi ulkoministeri ei nauti eduskunnan
9



Pöytäkirjan asiakohta PTK 84/2019 vp
luottamusta.” — Kiitos. [Sebastian Tynkkynen: Tukeeko keskusta Haavistoa? — Mika
Niikko: Kummalla raiteella ollaan?]

14.36 Mikko Savola kesk (ryhmäpuheenvuoro): Arvoisa herra puhemies! Valtiovallan
tärkein tehtävä on Suomen ja suomalaisten turvallisuuden takaaminen. [Sebastian Tynkky-
nen: Ei näytä siltä!] Suomi on osallistunut kansainväliseen Isisin vastaiseen koalitioon
vuodesta 2014 lähtien. Kansainvälinen yhteistyö on tuottanut tulosta. Isis on Syyriassa me-
nettänyt alueensa. Kalifaatti on kukistettu, mutta Isis muodostaa edelleen vakavan turval-
lisuusuhan, joka on otettava vakavasti. Konfliktialueilta palaavat terroristijärjestön riveis-
sä taistelleet henkilöt ja heidän perheenjäsenensä nostavat terrorismin uhkaa koko Euroo-
passa. Terrorismin torjumiseksi ja sen leviämisen estämiseksi on toimittava päättäväisesti
ja johdonmukaisesti. 

Edellisellä eduskuntakaudella kriminalisoitiin matkustaminen terroristisessa tarkoituk-
sessa ja hyväksyttiin tiedustelulainsäädäntö, joka antaa viranomaisille uusia työkaluja ter-
rorismin torjumiseksi. Tätä työtä on jatkettava. Keskustan eduskuntaryhmä katsoo, että täl-
lä vaalikaudella on laadittava lainsäädäntö, jonka mukaan terroristijärjestöön kuuluminen,
sen avustaminen tai ihmisten rekrytoiminen siihen, ovat rikoksia. Ruotsissa vastaavanlai-
nen lainsäädäntö on jo laadittu.

Arvoisa puhemies! Kysymys al-Holin leirillä olevien suomalaisten kotiuttamisesta on
olosuhteet huomioiden vaikea ja oikeudellisesti monitahoinen. On ollut perusteltua varau-
tua kaikkiin mahdollisiin kehityskulkuihin. Suomen perustuslaki ja kansainväliset sopi-
mukset velvoittavat viranomaisia turvaamaan hengenvaarassa ja hädässä olevan lapsen pe-
rusoikeudet. Viranomaisten vastuulla on ollut selvittää se, miten leirillä olevia suomalais-
lapsia voitaisiin auttaa. On selvää, että näin herkässä kysymyksessä yksityiskohdat eivät
voi olla julkisia. Julkisuudessa esiintyneet, monin paikoin väärätkin tiedot ja huhut ovat
osaltaan vaikeuttaneet tämän vaikean asian käsittelyä. [Perussuomalaisten ryhmästä: Salai-
lua! — Timo Heinonen: Myös hallituksen puolelta! — Mika Niikko: Myös ministerien!]
Päätökset on tehtävä olemassa olevien tosiasioiden pohjalta. 

Meidän päättäjien vastuulla on luottaa lakiin, viranomaisten toimintaan ja antaa oikeaa
tietoa. Vetoan kyllä syvästi, että emme politikoisi näin vakavalla asialla, [Jukka Gustafs-
son: Oikein!] ja tästä meillä jokaisella tässä salissa on vastuu. [Paavo Arhinmäki: Se koira
älähtää, johon kalikka kalahtaa! — Timo Heinosen välihuuto] — Koskee myös teitä, edus-
taja Heinonen. — Peiliinkin on katsottava. Viestinnässä ja tiedonkulussa on ollut prosessin
aikana parannettavaa, ja myönnän, että asia on näyttänyt sekavalta ulospäin. On hyvä, että
eduskunta käy tässä salissa asiasta nyt perusteellisen keskustelun. 

Arvoisa puhemies! Poliittisesti vastuulliselta hallitukselta on odotettava turvallisuusnä-
kökohdat huomioivaa selkeää ja yhtenäistä toimintaa, joka perustuu kansainvälisiin sopi-
muksiin ja vallitsevaan lainsäädäntöön. Tämä antaa mahdollisuuden selkeyttää Suomen
toimintalinja ja luo edellytykset antaa viranomaisille poliittinen tuki lakisääteisissä tehtä-
vissään. [Ben Zyskowicz: Sitä odotellessa!] 

Hallituksen periaatepäätöksen linja on selkeä: tahtotila on auttaa lapsia. He ovat joutu-
neet leirille ilman omaa syytään. Ratkaisuja tehtäessä tehdään saumatonta yhteistyötä las-
tensuojeluviranomaisten kanssa. Tämä on linjassa keskustan periaateohjelman kanssa. Sii-
nä todetaan: "Lapsella on omat vahvat oikeutensa. Niistä suurin on oikeus turvalliseen elä-
mään ja leikkiin". 
10



Pöytäkirjan asiakohta PTK 84/2019 vp
Viranomaiset pyrkivät kaikin käytössä olevin tiedoin ja toimin huolehtimaan Suomen ja
suomalaisten turvallisuudesta. Tässä suojelupoliisin arvio on kriittisen tärkeä. Toistan:
suojelupoliisin arvio on kriittisen tärkeä. [Toimi Kankaanniemi: Mitäs se on arvioinut?]
Tavoite on turvata kaikissa tilanteissa lapsen etu. Myös muut Pohjoismaat ovat onnistu-
neet kotiuttamaan ainoastaan lapsia tältä leiriltä. Miksi ei sitten Suomi? Isis-vanhemmat
ovat tietoisesti vaarantaneet lastensa elämän ja tulevaisuuden menemällä tukemaan ideolo-
giaa, joka on brutaaliudessaan ja karuudessaan kuin toisesta maailmasta. Se ideologia ei
kunnioita kenenkään perus- ja ihmisoikeuksia. Keskustan eduskuntaryhmä tähdentää, että
Suomella ei ole velvoitteita palauttaa ja hakea tällaisia henkilöitä maahamme. 

Arvoisa puhemies! Keskustan eduskuntaryhmä antaa tukensa hallituksen toimintalinjal-
le ja viranomaisten tärkeälle työlle turvata niin suomalaisten turvallisuus kuin lasten oikeu-
det. Yhteispohjoismainen linja on kestävä linja.

14.42 Saara Hyrkkö vihr (ryhmäpuheenvuoro): Arvoisa puhemies! ”Lapset sairastele-
vat koko ajan. Flunssaa, kuumetta, oksentelua, ripulia. Muutama päivä sitten tytär sai koh-
tauksen. Hän meni siniseksi ja lakkasi hengittämästä.” [Mauri Peltokankaan välihuuto]
Tämä on sitaatti Helsingin Sanomien artikkelista viime viikolta. Siinä kerrotaan pienestä
suomalaisesta lapsesta, joka elää tällä hetkellä al-Holin leirillä. [Ilkka Kanerva: Sellaisia
on Suomessakin!] Syyriassa vankileirillä olevien suomalaislasten ympärillä kuohuu. Se on
valitettavaa, sillä nämä lapset eivät ole valinneet osaansa.

Arvoisa puhemies! Suomi on sitoutunut lapsen oikeuksien sopimukseen ja turvaamaan
muun muassa lapsen oikeuden elää. Voiko mikään vastuu olla sitä suurempi? Juuri vaikeis-
sa paikoissa tämä sitoutuminen ja oikeusvaltiomme kestävyys testataan. [Ben Zyskowicz:
Ruotsi ei ole oikeusvaltio!] Lapsella on oikeus jäädä henkiin silloinkin, kun hänen van-
hempansa ovat tehneet jotain hirveää. [Hälinää — Puhemies koputtaa] Syyrian al-Holissa
on vankileirillä suomalaisia lapsia, joiden elämää ja terveyttä leirin olosuhteet uhkaavat.
Valtaosa näistä lapsista on alle viisivuotiaita. He ovat ennen kaikkea lapsia ja sodan uhre-
ja. Viime viikot ja tämä opposition välikysymys ovat osoittaneet, että järkyttävän moni
kansanedustajakin tuntuu olevan valmis jättämään lapset leirille, pahimmillaan kuole-
maan.

Arvoisa puhemies! Ulkoasiainvaliokunta on saanut kesästä asti lukuisia katsauksia Syy-
rian ja al-Holin tilanteesta. [Toimi Kankaanniemen välihuuto] On ollut jo pitkään selvää,
että tilanne on huomattavan monimutkainen mutta että lasten auttamiseksi tehdään ulko-
ministerin johdolla kaikki voitava. Viimeksi joulukuun alussa ulkoministerin ja oikeus-
kanslerin kuulemisen jälkeen valiokunta katsoi valitun toimintalinjan asianmukaiseksi.
Sittemmin kuohunta on kuitenkin jatkunut. Liikkeellä on ollut paljon spekulaatioita ja vir-
heellistäkin tietoa. [Sebastian Tynkkynen: Hallituksen riveistä!] Oppositio ei ole kaihtanut
keinoja hämmentäessään tilannetta entisestään. [Oikealta: Eikä hallitus!] Selvää on kuiten-
kin tämä: lapset on saatava tavalla tai toisella turvaan. [Sebastian Tynkkynen: Puhumme
nyt Isis-äideistä! — Hälinää — Puhemies koputtaa] Jo kesästä asti on ollut tiedossa, että
leiriä yllä pitävä kurdihallinto ei suhtaudu suopeasti äitien ja lapsien erottamiseen. [Sanni
Grahn-Laasosen välihuuto] Nämä näennäisen hyväntahtoiset avaukset vain lasten auttami-
sesta eivät siis todennäköisesti kestä syvempää tai oikeudellista tarkastelua. [Ben Zysko-
wicz: Kuuliko keskusta?] Perussuomalaiset ja kristillisdemokraatit ovat tehneet oman lin-
jansa selväksi: lapset siis jääkööt leirille. Mutta kokoomuksen linja on vielä hämärän pei-
tossa. [Välihuutoja] Hyppy perussuomalaisten välikysymyksen kyytiin kävi niin vikkeläs-
11



Pöytäkirjan asiakohta PTK 84/2019 vp
ti, että lasten oikeudet ja oikeusvaltioperiaate taisivat unohtua asemalle. [Mauri Peltokan-
gas: Ministeri Haavisto ei ole lapsi! — Hälinää — Puhemies koputtaa]

Arvoisa puhemies! Voi tuntua — ja tuntuukin — monien oikeustajun vastaiselta, että
auttaessamme lapsia saatamme tulla auttaneeksi myös jotakuta, joka on voinut syyllistyä
rikokseen. Tätä varten oikeusvaltio on olemassa, ja juuri tällaisissa hetkissä se punnitaan.
Jos oikeusvaltion periaatteista luovutaan nyt, niistä voidaan luopua toistekin. Jos leirillä
olevilta riistetään ihmisoikeudet, ne voidaan riistää muiltakin. Sille tielle tämä hallitus ei
lähde. [Ben Zyskowicz: Ruotsi ei ole oikeusvaltio ilmeisestikään!] Me lähdemme siitä, että
jos henkilö on syyllistynyt rikokseen, hänet saatetaan teoistaan vastuuseen. Oikeusvaltios-
sa siitä huolehtivat poliisi, syyttäjä ja tuomioistuimet. Tuomiot eivät ole poliittisia päätök-
siä, eikä niiden kuulukaan olla. [Toimi Kankaanniemi: Mistä todisteet, millä näytöllä?] Me
lähdemme siitä, että Suomessa on hyvät turvallisuusviranomaiset, joiden kykyyn pitää
huolta suomalaisten turvallisuudesta meidän on voitava luottaa. [Perussuomalaisten ryh-
mästä: Miksi ette luota supoon?] Terrorismiin perehtynyt tutkija Leena Malkki on toden-
nut viisaasti, että nollariskin ratkaisuja ei tässä tilanteessa ole. Silmien ummistaminen ei
poista ongelmaa. Lasten kohdalla tämä voi olla ainoa tilaisuutemme tarjota uutta mahdol-
lisuutta, uutta alkua elämälle.

Arvoisa puhemies! Asia on yhtä aikaa monimutkainen ja yksinkertainen. Monimutkai-
nen, koska tilanne edellyttää lukuisten eri säädösten, uhkien, oikeuksien ja velvoitteiden
yhteensovittamista poikkeuksellisen vaikeissa olosuhteissa kriisialueella. Mutta yksinker-
tainen siksi, että viime kädessä kyse on noin kolmestakymmenestä lapsesta, jotka eivät ole
valinneet osaansa ja joiden lapsuus hupenee tällä hetkellä epäinhimillisissä oloissa vanki-
leirillä. Niiden lasten vuoksi meidän on tehtävä kaikkemme. Vihreä eduskuntaryhmä antaa
täyden tukensa Marinin hallitukselle, valitulle toimintalinjalle ja ulkoministeri Haaviston
tinkimättömälle työlle lasten oikeuksien puolesta. [Sebastian Tynkkynen: Salailulle!]

Toinen varapuhemies Juho Eerola: Vasemmistoliitto, edustaja Honkasalo. [Hälinää] —
Ja nyt, arvoisat edustajat, koetetaan muistaa se vakaa ja arvokas käytös. Kun täällä puhu-
taan, niin ei mölistä päälle. Välihuudot ovat sallittuja, mutta se ei ole sama asia kuin päälle
huutaminen.

14.47 Veronika Honkasalo vas (ryhmäpuheenvuoro): Arvoisa puhemies! Raakalaismai-
nen Isis-järjestö on terrorisoinut Lähi-itää pitkään, ja vuosina 2014—2019 se hallitsi Ira-
kin ja Syyrian alueilla niin sanottua kalifaattiaan. Vuoden alussa kurdijoukot valtasivat vii-
meiset Isisin alueet. Al-Holin leirille koottiin tuolloin yli 70 000 ihmistä, lähinnä naisia ja
lapsia. Leirillä on myös noin kymmenen suomalaista naista ja heidän noin 30 lastaan, val-
taosa alle kouluikäisiä pikkulapsia.

Al-Holin tilannetta on pyritty selvittämään jo ennen Antti Rinteen hallitusta. Kysymys
on ennen kaikkea oikeudellinen, ei poliittinen. Suomen valtion ja viranomaisten on toimit-
tava lain, perustuslain ja kansainvälisten sopimusten mukaan. Tämä ei ole valintakysy-
mys. Tämä ei ole poliittisista suhdanteista tai päätöksistä riippuvaista tai asia, josta voitai-
siin poliittisin päätöksin poiketa.

Al-Holin kysymys kiinnostaa kansalaisia ja mediaa. Selvää on myös se, että lasten tur-
vallisuus on asetettava etusijalle. Kaikkea prosessiin liittyvää ei voida eikä tule riepotella
julkisuudessa. Huutoäänestykset eivät voi määritellä, keille ihmisoikeudet kuuluvat ja keil-
le eivät. Ihmisoikeudet eivät ole mielipidekysymys.
12



Pöytäkirjan asiakohta PTK 84/2019 vp
Arvoisa puhemies! Perustuslaki ja kansainväliset ihmisoikeussopimukset turvaavat eh-
dottomina ja rajoittamattomina oikeuden elämään sekä epäinhimillisen kohtelun kiellon.
Perustuslaki ja ihmisoikeussopimukset edellyttävät valtion aktiivisesti turvaavan ja edistä-
vän perus- ja ihmisoikeuksia.

Lapsen oikeuksien sopimus velvoittaa takaamaan samat oikeudet kaikille lapsille ilman
mitään lapseen tai hänen vanhempiinsa liittyvää erottelua. Sopimus kieltää lapsen rankai-
semisen vanhempien toiminnan, mielipiteiden tai vakaumuksen vuoksi. Kaikissa julkisen
vallan toimissa on ensisijaisesti huomioitava lapsen etu.

Lapsen oikeuksien sopimus ja lastensuojelulaki asettavat vaatimuksia myös lapsen ja
vanhemman erottamista koskevalle päätöksenteolle. Näyttää selvältä, ettei ole mahdollista
päättää esimerkiksi leirillä olevien suomalaisten lasten huostaanotosta Suomesta käsin en-
nen tuloa Suomeen. Myöskään al-Holin leiriä hallinnoivat kurdiviranomaiset eivät salli
lasten erottamista äideistään. Siksi on mielekästä keskustella ratkaisuista, jotka tässä tilan-
teessa ovat mahdollisia.

Se, mitä sen jälkeen tapahtuu, on osaavien viranomaistemme käsissä. Me luotamme suo-
malaisiin viranomaisiin. Luotamme myös suojelupoliisiin, jonka resursseja ja henkilöstöä
on lähivuosina merkittävästi lisätty [Leena Meren välihuuto] ja jolle on säädetty uudet, laa-
jamittaiset toimivaltuudet kansallisen turvallisuuden uhkien ja yksilöiden valvontaan. Ih-
misoikeuskysymys on sekin, että vakaviin rikoksiin syyllistyneet saatetaan vastuuseen.
Lasten osalta olennaista on pääsy tuen, turvan ja hoivan piiriin. Meidän on autettava näitä
lapsia ja ehkäistävä radikalisoitumista.

Asiat on laitettava mittasuhteisiin. Al-Holissa on noin kymmenen suomalaista naista.
Emme tiedä, kuinka moni heistä haluaa palata Suomeen. Enintään kymmenen tarkoin vi-
ranomaistemme tiedossa ja seurannassa olevaa naista ei murenna suomalaisten turvalli-
suutta. [Leena Meri: Vai niin!]

Arvoisa puhemies! Talvi on saapunut Syyriaan. Majoitusolot al-Holissa ovat täysin riit-
tämättömät siellä pidettäville pienille lapsille. YK:n mukaan leirillä on kuollut satoja lap-
sia. Vasemmistoliitto ei hyväksy yhdenkään suomalaisen lapsen jättämistä tietoisesti kuo-
lemanvaaraan talviselle vankileirille. [Eduskunnasta: Entäs muunmaalaisten?]

Arvoisa puhemies! Vakavaa huolta herättää tapa, jolla julkisessa keskustelussa ja tässä
salissa epäinhimillistetään ihmisiä. Tämän on loputtava. Toisten ihmisyyden ja ihmisar-
von kieltämällä on syyllistytty järkyttäviin hirmutekoihin ja vihollisina pidettyjen epäinhi-
milliseen kohteluun. Ihmismieli pystyy sanoin kuvaamattomaan julmuuteen silloin, kun
toiselta riistetään ihmisyys.

Arvoisa puhemies! Suomi on ihmisoikeuksiin sitoutunut oikeusvaltio vain niin kauan
kuin toimimme niiden ihmisoikeussopimusten mukaan, joihin olemme sitoutuneet. Vaik-
ka tätä kutsutaan poliittisessa keskustelussa monimutkaiseksi, on se juridisesti yksinker-
taista: lapsen edun on tultava ensin. 

Pääministeri Marinin hallituksella ja ulkoministeri Haavistolla on puheena olevan asian
käsittelyssä [Puhemies koputtaa] vasemmistoliiton eduskuntaryhmän täysi tuki.

14.52 Eva Biaudet r (ryhmäpuheenvuoro): Ärade talman! När vi diskuterar de cirka 30
barnen och tio kvinnorna från Finland som hålls i Isis-lägret i al-Hol i Syrien måste vi utgå
från vår grundlag och FN:s konvention om barnens rättigheter. Det finns ingen annan håll-
bar grund att utgå ifrån. Frågan är naturligtvis komplicerad, men inte människorättsligt el-
ler juridiskt. 
13



Pöytäkirjan asiakohta PTK 84/2019 vp
Arvoisa puhemies! Valitettavasti al-Holin lapsista on tullut sisäpoliittinen kysymys. Tämä
välikysymys on osoitus siitä. Meidän ei tulisi tehdä puoluepolitiikkaa asialla, jossa on kyse
elämästä ja kuolemasta. Ruotsalainen eduskuntaryhmä haluaa tuoda esiin muutamia olen-
naisia seikkoja. 

On tärkeää, että me luotamme oikeusjärjestelmäämme ja tukeudumme oikeusvaltiope-
riaatteeseen. Oikeusvaltioperiaatteen lähtökohtana on, että kaiken julkisen vallan käytön
tulee perustua lakiin. [Ville Vähämäki: Ja avoimuuteen!] Se ei ole mielipide- tai edes mo-
raalikysymys. Siksi on tärkeää, että hallitus nojautuu oikeuskansleri Tuomas Pöystin erit-
täin selkeään lausuntoon Suomen velvollisuuksista: "Oikeudellisesti selkeä toimintatapa
on pyrkiä kotiuttamaan sekä lapset että heidän huoltajansa ja kotiuttamisen jälkeen ryhtyä
Suomen lainsäädännön mahdollisesti edellyttämiin toimenpiteisiin." 

Tätä lausuntoa tukevat myös muut oikeusoppineet. [Heikki Vestman: Valikoivasti sitee-
rattu!] YK:n lapsen oikeuksien yleissopimus on sitova. Suomen on noudatettava kansain-
välisiä velvoitteitaan, ja lähtökohtana tulee kaikissa tilanteissa olla lapsen etu. Muille tul-
kinnoille ei ole pelivaraa.

Olen iloinen siitä, että Suomessa kuitenkin vallitsee melko laaja yksimielisyys lasten ko-
tiuttamisesta. Meidän on ajateltava lapsen etua, kun täytämme velvollisuutemme auttaa
heitä. Päätöksen siitä, erotetaanko lapsi äidistään, tekisi jokaisessa yksittäisessä tapaukses-
sa lastensuojeluviranomainen lapsen edun arvioinnin perusteella.

Ärade talman! När vi bedömer vilka åtgärder som är nödvändiga med tanke på lägret i al-
Hol är givetvis säkerhetsaspekten av stor betydelse. Enligt grundlagen är det myndigheter-
nas skyldighet att även agera så att tryggheten för dem som lever i Finland inte äventyras.
SFP litar på att vårt rättssystem kan hantera ärendet och att de som har begått brott också
ställs till svars. 

Rättsstatens grundprinciper är särskilt viktiga när en människas inre moralkompass svi-
ker. Det är viktigt att hålla i sinnet att alla, även brottslingar, är berättigade till en mänsklig
behandling och att en person enbart kan dömas för de handlingar man visats vara skyldig
till.

Utrikesministern för Kurdistans områdesförvaltning efterlyser internationellt samarbete
för att bryta upp Isis-lägret i al-Hol. Enligt honom stiger säkerhetsrisken om finländare och
andra länders medborgare lämnas kvar för att radikaliseras i lägren.

Haluan tässä myös erityisesti nostaa esille Psykologiliiton lausunnon, jonka mukaan ”van-
hemmista erottaminen herättää lapsessa epäluottamuksen sitä järjestelmää kohtaan, joka
poistaa hänen elämästään ehkä sen ainoan ihmisen, joka on tuonut hänelle epävakaissa
oloissa turvaa”. [Välihuutoja oikealta] Vanhemmasta erottaminen on lapselle traumaatti-
nen kokemus, aina.

Arvoisa puhemies! Julkinen keskustelu ei saa vaikeuttaa viranomaisten toimintamah-
dollisuuksia. Jokaisen meistä pitää ymmärtää, että sota-alueen vaikeat olosuhteet saattavat
edellyttää tiettyjen asiakirjojen salassapitoa. Salassa pidettävien asiakirjojen vuotaminen
ulkoasiainministeriöstä ja muilta tahoilta, joita koskevat tiukat turvallisuusjärjestelyt, on
hyvin huolestuttavaa. Ylipäätään luottamus politiikkaan heikkenee, kun julkinen keskuste-
lu saa uutta potkua vuodoista ja erilaisista huhuista. [Arja Juvonen: Pitäähän kansan tie-
tää!] Tällaisissa tilanteissa myös toimittajien tulee kantaa vastuunsa ja tietenkin aina har-
14



Pöytäkirjan asiakohta PTK 84/2019 vp
joittaa lähdekritiikkiä. [Sebastian Tynkkynen: Nyt painostetaan jo mediaa! — Puhemies
koputtaa] 

Ruotsalainen eduskuntaryhmä yhtyy hallituksen vastaukseen välikysymykseen. Minis-
teri Haavisto nauttii eduskuntaryhmän täyttä luottamusta. Hän on myös luvannut selvittää
ulkoministeriön työilmapiiriä koskevat ongelmat.

Det behövs nu målmedvetet arbete från regeringens och myndigheternas sida så att Fin-
land kan uppfylla sina förpliktelser och ta hand om sina medborgare, i synnerhet de barn
som nu [Puhemies koputtaa] oskyldigt lider i al-Hol-lägret. Det börjar bli bråttom.

14.58 Sari Essayah kd (ryhmäpuheenvuoro): Arvoisa puhemies! Julkisuuteen kantautu-
neet tiedot hallituksella ja ulkoministerillä olleesta salaisesta suunnitelmasta Isis-taisteli-
joiden perheiden kotiuttamisesta al-Holin leiriltä näyttäytyvät päivä päivältä huolestutta-
vammilta. Suurin osa nykyisestä hallituskokoonpanosta oli läsnä viime kesäkuussa, kun
eduskunnalle vakuutettiin, ettei taistelijoiden perheitä haeta Suomeen eikä konsulilainsää-
dännön evakuointitoimenpiteitä käytetä. Nyt kuitenkin on käynyt ilmi, ettei hallituksen toi-
minta jäänyt vain kartoituksen tasolle vaan se oli valmistellut aikataulutusta myöden al-
Holin leiriläisten palautuksen ilman selkeää valtioneuvoston poliittista päätöstä ja edus-
kunnan informointia.

Hallituksen vastuuministerien tarina vaihtui kerta toisensa jälkeen. Ulkoministeri Haa-
viston selvitykset niin hallituksen aikeista Isis-perheiden kotiuttamiseksi kuin ulkominis-
teriön johtamiseen ja henkilöstöasioihin liittyvistä epäkohdista ovat osoittautuneet olevan
vakavassa ristiriidassa uutisoitujen tietojen kanssa. Tästä johtuen kristillisdemokraatit te-
kivät ensimmäisenä kirjallisen kysymyksen saadakseen selvää ulkoministerin ja hallituk-
sen toiminnasta.

Tilanteesta, jossa leirin suomalaisia ei ollut alun perin tarkoitus aktiivisesti hakea, olem-
me tulleet tilanteeseen, jossa hallituksen pöydällä on ollut suunnitelma kaikkien halukkai-
den kotiuttamiseksi Suomeen. Ulkoministeri perusteli muuttunutta toimintalinjaa oikeus-
kanslerin 10.10. antamalla päätöksellä. Sen sijaan, että oikeuskansleri velvoittaisi toimi-
maan tietyllä tavalla, hän painottaa, ettei hänen toimivaltaansa tai tehtäviinsä kuulu mää-
rätä viranomaisia ryhtymään mihinkään tiettyihin toimenpiteisiin. Onko siis pikemminkin
niin, että ulkoministeri yksioikoisesti tulkitsi oikeuskanslerin vastauksen antavan mandaa-
tin toimia omavaltaisesti vyöryttäen vastuun yksittäisille virkamiehille?

Kun sisäministeri Ohisalolta kysyttiin 12.12. Ylen suorassa lähetyksessä hallituksen sil-
loisen suunnitelman sisällöstä, hän vastasi, että virkahenkilöt ovat lähteneet valmistele-
maan erilaisia vaihtoehtoja. Sama vastaus kuului vieressä istuvalta opetusministeri An-
derssonilta, jonka mukaan iltakoulukeskustelujen pohjalta on lähdetty kartoittamaan vaih-
toehtoja ja erilaisia ratkaisumalleja. Myös nämä lausunnot ovat ristiriidassa julkisuuteen
tulleiden asiakirjojen kanssa.

Viime viikon kyselytunnilla valtiovarainministeri Kulmunilla ja ulkoministeri Haavis-
tolla oli tyystin erilaiset näkemykset siitä, mitä valtioneuvoston iltakoulussa oli linjattu
niin sanotulla hiljaisella hyväksynnällä. Valtiovarainministeri Kulmunin mukaan ”toimin-
talinja on ollut siis se, että erityisedustaja sinne lähetetään ja hän selvittää virkavastuulla vi-
ranomaistoimin sitä, kuinka voidaan lapsia näissä epäinhimillisissä olosuhteissa auttaa”.
Ulkoministeri Haavisto puolestaan kertoi, että iltakoulun yhteydessä oli käsitelty linjaa,
jossa ”harkitaan, keitä tuodaan, näiden yksilöllisten tietojen pohjalta”.
15



Pöytäkirjan asiakohta PTK 84/2019 vp
Hallituksen iltakoulun hiljaisella hyväksynnällä siis edettiin toteuttamista vaille ole-
vaan, ylimmän poliisijohdon hyväksymään Korpi-suunnitelmaan kotouttaa kaikki haluk-
kaat al-Holin leiriltä. Jos asia ei olisi vuotanut, nämä naiset olisi jo hiljaisella hyväksynnäl-
lä tuotu Suomeen.

Arvoisa puhemies! Hallituksen ja ulkoministeri Haaviston toiminta murentaa vakavalla
tavalla kansalaisten kokemaa luottamusta vastata Suomen turvallisuudesta. Suojelupoliisi
on varoittanut, että Isis-kalifaattiin lähteneet naiset muodostavat uhan Suomeen palattuaan
verkostoillaan ja jatkamalla terroristista toimintaa. Kyseessä on kansallisen turvallisuuden
kannalta merkittävä ulostulo.

Eilen illalla hallitus sopi toimintalinjasta, jossa viranomaisten tapauskohtaisella harkin-
nalla myös Isis-naisten hakeminen Suomeen mahdollistetaan. Nytkin tehdyssä päätökses-
sä mennään virkamiehen selän taakse. Kumpaa kuunnellaan enemmän, turvallisuus- vai
lastensuojeluasiantuntijoita, jos niiden arviot menevät ristiin? Miksi ei tehdä selkeää pää-
töstä, että aikuisia jihadisteja ei auteta Suomeen?

Yksikään muu Pohjoismaa ei ole halunnut kotiuttaa terrorismiin ja sen tukemiseen osal-
listuneita aikuisia — orpolapsia ja vanhemman luvalla palautettuja lapsia on autettu. [Outi
Alanko-Kahiluoto: Pitääkö lapset jättää kuolemaan?] Tätä linjaa KD on tukenut — toisin
kuin vihreät täällä väittävät. Suomen ei olisi pitänyt linjata turvallisuusriskien kannalta yh-
tään löysemmin. Lisäksi terrorismirikoksia koskeva lainsäädäntö tulee päivittää, jotta eri-
laiset osallistumismuodot voidaan kriminalisoida.

Inget annat nordiskt land har tagit hem vuxna som haft samröre med eller stött terrorister.
Man har enbart hjälpt föräldralösa barn eller barn som får föräldrarnas lov att återvända.
Finlands regering borde med beaktande av säkerhetsriskerna ha följt samma linje.

Arvoisa puhemies! Hallituksen viestintästrategiassa asetetaan viestinnän arvoiksi avoi-
muus, luotettavuus ja ymmärrettävyys. Hallituksen viestintää voi kuvailla lähinnä sekasor-
toiseksi, ja totuuspohja näyttää uupuvan.

Kristillisdemokraattinen eduskuntaryhmä peräänkuuluttaa hallitukselta viime viikkojen
epäselvyyksien selventämistä sekä avoimuutta ja vastuullista johtajuutta. Tästä syystä
eduskuntaryhmämme kannattaa edustaja Halla-ahon esittämää epäluottamuslausetta. [Paa-
vo Arhinmäki: Mitä on jäljellä kristillisestä rakkaudesta?]

15.03 Harry Harkimo liik (ryhmäpuheenvuoro): Arvoisa Puhemies! Ärade talman! Lii-
ke Nyt on lähtenyt mukaan tähän välikysymykseen, koska koemme, että al-Holin leiriläis-
ten palautusten osalta hallitus ja vastaava ministeri ovat antaneet ristiriitaista tietoa, pyrki-
neet salaamaan asioita ja paenneet vastuutaan. Hallitus ja asiasta vastaava ministeri ovat
päätyneet asiassa pelaamaan avoimeen demokratiaan kuulumatonta salamyhkäistä poliit-
tista peliä. Tällä välikysymyksellä haluttiin viheltää tämä peli poikki.

Monesta voi tuntua, että keskustelu 40 ihmisen palautuksesta heidän kotimaahansa on
saanut suhteettomat mittasuhteet. Kyse on kuitenkin erittäin merkittävästä periaatteellises-
ta kysymyksestä ei ainoastaan siitä syystä, että Suomeen ollaan palauttamassa länsimaita ja
Suomea vastaan taistelevan terroristijärjestön jäseniä, vaan myös siitä syystä, että poliitti-
sen päätöksenteon avoimuus on demokratian kannalta erityisen tärkeä ja merkittävä asia.

Hallituksen viimein eilen julkistamaa linjausta voidaan tulkita niin, että lapsen etu ote-
taan huomioon ensisijaisesti ohi kansallisen turvallisuuden. Hallituksen linjaus tarkoittaa
16



Pöytäkirjan asiakohta PTK 84/2019 vp
käytännössä, että kun oikeuskanslerin mukaan kaikkien al-Holin leirillä olevien lasten etu
on palata Suomeen, niin tilanteessa, jossa lasten äidit eivät anna suostumustaan lapsen pa-
lautukselle, lapsen edun ollessa ensisijainen tekijä lapset palautetaan Suomeen yhdessä äi-
tiensä kanssa. [Toimi Kankaanniemi: Hiljaista hyväksyntää! — Välihuutoja]

Vaikka hallitus linjasi, mitä viranomaisten tulee ottaa ensisijaisesti päätöstä tehdessään
huomioon, se painotti silti, että päätös jää viranomaisten tapauskohtaiseksi harkinnaksi.
Hallituksen esittämä tapauskohtainen arviointi ei tarkoita varsinaisesti juuri mitään, koska
Suomessa kenelläkään viranomaisella on tuskin yksilöllistä tietoa esimerkiksi siitä, minkä-
laisiin rikoksiin äidit ovat Isisin toiminnassa syyllistyneet. Suojelupoliisin päällikkö Antti
Pelttarin mukaan Suomeen palatessaan naiset ja heidän teini-ikäiset lapsensa muodostaisi-
vat todennäköisesti suuremman uhan kuin al-Holin leirille jäädessään. Hallitus siis jatkaa
vastuun pakoilua menemällä viranomaisten selän taakse. Hallituksen linjaus ja pääminis-
teri olisivat voineet olla selväsanaisempia ja reilusti sanoa, että äidit palautetaan yhdessä
lasten kanssa. 

Muut Pohjoismaat ovat onnistuneet palauttamaan orpoja ja vakavasti sairaita lapsia.
Tämä on muodostunut heidän käytännön linjakseen. Kysymys kuuluukin: miksi Suomi toi-
mii tässä asiassa toisin? Kansalaiset ovat oikeutettuja saamaan tämän tiedon.

Liike Nytin linja palautusten osalta on, että leiriltä ei palauteta Suomeen täysi-ikäisiä ny-
kyisiä tai entisiä terroristijärjestön jäseniä. Mikäli he pääsevät leiriltä omin avuin Suo-
meen, niin heillä on tietysti oikeus tulla maahamme. Mitä tulee leirillä oleviin alaikäisiin
Suomen kansalaisiin, on heidän kansalaisuutensa ensinnäkin varmistettava DNA-testillä,
jonka jälkeen mahdolliset orvot ja vakavasti sairaat tulee palauttaa ensisijaisesti. Muut lap-
set tulee myös pyrkiä palauttamaan mahdollisuuksien mukaan.

Lisäksi Liike Nyt pitää tärkeänä selvittää, ovatko nykyisen lainsäädännön rangaistukset
terroristijärjestöön kuulumisesta ajantasaiset. Olisiko syytä esimerkiksi Tanskan tavalla
säätää laki, jonka myötä kaksoiskansalaisilta voitaisiin poistaa kansalaisuus, jos he liitty-
vät terroristijärjestöön? Lainsäädännön tulee olla oikeudentajun mukaista ja yhtäläinen
Suomelle läheisten verrokkimaiden kanssa.

Vastaava ministeri Haavisto on puhunut epämääräisesti tärkeissä asioissa ja pakoillut
vastuuta vyöryttämällä sitä virkamiesten harteille. Vaikka hallitus jatkoikin samalla linjal-
la, minkä se jo aikaisemmin oli salannut, ei ministeri Haaviston toimintaa ministerinä voi-
da pitää hyväksyttävänä tai luottamusta herättävänä. Hallituksen on nyt ruvettava otta-
maan vastuuta ja lisäämään avoimuutta. 

Kannatan edustaja Halla-ahon tekemää epäluottamuslausetta.

Toinen varapuhemies Juho Eerola: Ministeri Haavisto, 5 minuuttia.

15.08 Ulkoministeri Pekka Haavisto: Arvoisa puhemies! Kiitos puheenvuoroista ja kii-
tos niissä esitetyistä kysymyksistä.

Ehkä vielä tästä kokonaistilanteesta. Useampi puhuja kiinnitti huomiota siihen, miksi
hallitus toimii vasta nyt. Kun edellinen hallitus aloitti kesällä toimintansa, meillä ei ollut
minkäänlaista neuvottelusuhdetta kurdihallintoon, sinne ei ollut otettu yhteyttä, ja myös-
kin minun johtamassani ministeriössä herätti kovasti keskustelua, onko tällainen kontakti
tarpeen. Nyt kun täällä viitattiin siihen, että Ruotsi oli palauttanut orpoja jo toukokuussa ja
muut maat ovat toimineet — itse asiassa meillä on 13 länsimaata, jotka ovat näissä asioissa
toimineet — ja tuoneet sieltä kansalaisia: jotkut ovat julkista tietoa, jotkut eivät ole sitä jul-
17



Pöytäkirjan asiakohta PTK 84/2019 vp
kistaneet. Suomi on tässä ollut jälkijunassa. Se on johtunut siitä, että tätä työtä ei ole asian-
mukaisesti järjestetty. Ministerinä totta kai kannan vastuun siitä, että työ järjestetään mi-
nisteriössä, ja se on järjestetty sillä tavalla, että 23.10. on nimetty erityisedustaja ja hänen
mandaattinsa on esitelty sitten koko hallituksen piirissä 31.10. Nyt on ollut sellainen reilu
kuukausi sitten aikaa tällä henkilöllä toimia. Nyt meillä on keskustelusuhde ja yhteys kur-
dihallintoon.

Muun muassa edustaja Risikko omassa puheenvuorossaan kannatti sitä, että näitä neu-
votteluja jatketaan ja tätä toimintaa jatketaan — ja varustaudutaan myöskin siihen tilantee-
seen, joka on aivan mahdollinen, että tänne spontaanisti hakeutuu ihmisiä. Näin on tapah-
tunut esimerkiksi Hollannin osalta ja näin poispäin. Tämä on sitä työtä, jota ulkoministeri-
össä normaalisti teemme, eikä ole aivan oikein sanoa, että piilottaudutaan virkamiesten se-
län taakse, koska ainoa, mitä virkamiehet toivovat, on tietenkin selkeä mandaatti hallituk-
selta. Nyt Marinin hallitus on sen tehnyt, ja se antaa heille selkänojan, jossa he voivat toi-
mia ja tehdä sitä viranomaisyhteistyötä, jota tällaisessa aina tarvitaan.

On tullut myös esille ajatuksia, että on olemassa joku suuri, valmis suunnitelma. Olen it-
seltäni kysynyt, miten se voisi olla, kun tämä neuvottelusuhdekin on vielä aivan tuore. Var-
masti viranomaisilla on erilaisia varautumissuunnitelmia, niitä on tietojeni mukaan ollut jo
aikaisemmin: jos Suomeen tulee, hakeutuu, taistelukentältä tulevia ihmisiä, mitä tehdään,
tai jos tulee spontaani leirin purkautuminen, että kaikki istuvat tuolla mudassa ja hiekassa
Irakin rajalla ja ovat Suomen kansalaisia, ja jotain pitää tehdä. Tällaisia suunnitelmia var-
masti on. Mutta sellainen yksityiskohtainen suunnitelma, jossa sitten sanotaan neuvottelu-
tuloksen perusteella, että saataisiin näitä lapsia tai muuta tänä ja tänä päivänä, sehän voi
syntyä vasta sitten, kun sellainen neuvottelutulos on olemassa. Ja olen eduskunnan ulko-
asiainvaliokunnan puheenjohtajalle myöskin kertonut, että jos tällainen neuvottelutulos
syntyy ja sieltä lapsia saadaan ulos, eduskunnan ulkoasiainvaliokuntaa informoidaan tästä
asianmukaisesti. Tämä kaikki on valmistelevaa työtä tällaisen tavoitteen tekemiseksi.

Tässä on tullut myöskin esille, miten lastensuojeluviranomaiset voivat lastensuojelu-
mandaattia ja omaa valtaansa käyttää, ja puheenvuoroissa on hyvin tuotu esiin se, että vaik-
ka meidän lastensuojeluviranomaisilla olisi jotain tiettyjä käsityksiä tai tietoja näistä per-
heistä tai näistä lapsista, siellä Koillis-Syyriassa kurdihallinnon alla ei ole sellaista lasten-
suojeluviranomaista tai muuta viranomaista, jolta voisimme pyytää virka-apua, ja silloin
ne suomalaisten viranomaisten toimet, joita tällaisessa yhteydessä tarvitaan, tapahtuvat
pääosin tai kokonaan Suomessa, ja tämä on näiden lastensuojelutoimien hankaluus.

Täällä on myöskin nyt puhuttu, että onko johdettu hyvin vai huonosti tätä asiaa, onko
ministeriössä toimittu niin tai näin. Nämä oikeudelliset kysymykset ovat kaikki oikeus-
kanslerin pöydällä erilaisina kanteluina ja valituksina. Oma virkamiesjohtoni on sanonut,
että kaikki on tapahtunut lain ja pykälien mukaan. Tietysti luotan tässä vaiheessa siihen,
mutta oikeuskansleri varmasti tulee tutkimaan kaikki ne asiat, joita tähän liittyy. Mutta tär-
keintä mielestäni on, että pääsisimme eteenpäin siinä, että tämä lasten auttaminen konkre-
tisoituisi, ja tätä työtä on tehty vasta silloin 31.10. linjauksen pohjalta, joka hallituksella on.

Nyt kysytään vielä, että miksi se on sitten salainen. Meiltä lähtee henkilö sotatoimi-
alueelle, kriisialueelle, jossa on vielä Isis-sympatisoijia ja mahdollisesti Isis-toimijoita.
Meillä lähtee suomalaisia virkahenkilöitä mahdollisesti tällaisille alueille. Miettikää, mik-
si on luottamuksellista tietoa, että tällaiset henkilöt ovat liikkeellä. [Vasemmalta: Kuulee-
ko kokoomus? — Välihuutoja] Heihin kohdistuu suoria uhkia sotatoimialueella. On erit-
18



Pöytäkirjan asiakohta PTK 84/2019 vp
täin tärkeää, että suojaamme näitä virkamiehiä ja annamme heille täyden tuen. — Kiitos.
[Jukka Gustafsson: Erinomainen taustoitus! Hallitus tekee, oppositio kurmottaa!]

Toinen varapuhemies Juho Eerola: Ja ministeri Marin, ilmeisesti myös 5 minuuttia?

15.13 Pääministeri Sanna Marin: Arvoisa puhemies! Minusta on hyvä, että eduskunta
käy tämän keskustelun. Se tuo kristallinkirkkaasti esiin hallituspuolueiden ja opposition
eron. [Ben Zyskowicz: Ristiriidat!] Hallitus haluaa, että Suomi on tulevaisuudessakin oi-
keusvaltio. [Oikealta: Ruotsiko ei?] Hallitus tekee ratkaisuja ja linjauksia oman toimival-
tansa puitteissa. Viranomaiset vastaavat oman toimivaltansa puitteissa niistä tehtävistä,
jotka viranomaiselle kuuluvat. Viranomaisen toiminta perustuu perustuslakiin, Suomen
muuhun lainsäädäntöön ja kansainväliseen oikeuteen.

Hallitus nimettiin viime viikon tiistaina. Taisi olla sama päivä, kun sanoin, että tämä asia
käydään perinpohjaisesti läpi, ja alle viikko siitä, kun hallitus on istunut, hallitus on myös
tehnyt linjauksen tästä asiasta. [Antti Kurvinen: Oikein! Hyvä!] Hallitus haluaa, että suo-
malaiset lapset pyritään kotiuttamaan tältä alueelta, näistä järkyttävistä olosuhteista, niin
pian kuin mahdollista. [Anne Kalmari: Se on hyvä!] Velvoitetta aikuisten auttamiseen ei
ole. Kotiuttamispäätökset tehdään viranomaisen toimesta. Toimivaltainen viranomainen
on ulkoministeriö ja ulkoministerin nimeämä erityisedustaja. Hallitus ei tee poliittista pää-
töstä, ei käytä poliittista harkintaa yksilöistä. Suomi on oikeusvaltio. [Jussi Halla-aho: Ai-
noa Euroopassa!]

Viranomaistoiminnan tavoite on turvata kaikissa tilanteissa lapsen etu. Hallituksen läh-
tökohta on auttaa lapsia. Valtaosa heistä on hyvin nuoria, alle viisivuotiaita — vauvoja,
taaperoita ja päiväkoti-ikäisiä. Lapsen etu on ratkaiseva.

Hallitus on käynyt myös keskustelun ja linjannut turvallisuuskysymyksistä asian yhtey-
dessä. Osana tapauskohtaista, yksilöllistä harkintaansa toimivaltainen viranomainen pyr-
kii kaikin käytössä olevin tiedoin ja toimin varmistamaan, ettei kotiutettavista henkilöistä
koidu turvallisuusuhkaa Suomessa asuville henkilöille. Viranomaisten velvollisuuksiin
kuuluu perustuslain mukaisesti myös menetellä niin, että Suomessa olevien turvallisuus ei
vaarannu. Perustuslaissa on turvattu jokaisen henkilökohtainen vapaus, koskemattomuus
ja turvallisuus. Suomalaisviranomaiset antavat tarvittavan tuen ja tiedon harkintaa varten. 

Olemme käyneet myös keskustelun siitä, että meidän on tarkasteltava omaa lainsäädän-
töämme, sitä, onko se ajantasainen ja riittävä. Arvioimme tarpeet lainsäädännön muutok-
siin liittyen terroristiseen toimintaan ja teemme tarvittavat korjaukset lainsäädäntöön.
[Mikko Savola: Se on ensiarvoisen tärkeää!]

Suomi on oikeusvaltio. Minun hallitukseni tulee siitä pitämään kiinni, ja tämän todettua-
ni katson erityisesti opposition suuntaan, erityisesti kokoomuksen suuntaan ja kysyn: eikö
teitä hävetä? [Välihuutoja — Oikealta: Terroristeja olette tuomassa tänne! — Puhemies
koputtaa] 

Toinen varapuhemies Juho Eerola: Tämä puheenvuoro herätti halun käydä debattia.
Siirrytään siihen.

15.17 Jussi Halla-aho ps (vastauspuheenvuoro): Arvoisa puhemies! Hallitus julkisti ei-
len kauan kaivatun poliittisen linjauksen siitä, miten Syyriassa olevien jihahdistiperheiden
suhteen aiotaan menetellä. [Oikealta: Pääministerin uskottavuus meni kerralla!] Linjauk-
19



Pöytäkirjan asiakohta PTK 84/2019 vp
sesta käy selvästi ilmi, että lapset aiotaan tuoda Suomeen mahdollisimman pian. Äitien
osalta asia jäi kuitenkin valitettavan epäselväksi. Hallituspuolueiden edustajat esittivätkin
eilen hyvin erilaisia tulkintoja sosiaalisessa mediassa. Keskustan edustaja Kärnä selvensi
meille opposition edustajille, että äideistä pääsivät Suomeen vain ne, jotka saavat supolta
puhtaat paperit. En löytänyt hallituksen linjauksesta tällaista kohtaa. Voisiko pääministeri
selventää, mitä näillä ”puhtailla papereilla” tarkoitetaan, ja mikä on se prosessi, jolla niitä
myönnetään? Ja onko niin, että ilman supon antamia puhtaita papereita, ei ketään Suo-
meen tuoda? 

15.18 Paula Risikko kok (vastauspuheenvuoro): Arvoisa puhemies! Haluan nyt teiltä en-
siksi kysyä ihan oikeasti sitä, mikä esimerkiksi, ministeri Kulmuni, on keskustan kanta täs-
sä asiassa? [Eduskunnasta: Hallituksen!] Onko kysymyksessä myös aikuisten tuonti? 

Mutta sitten toiseen kysymykseen. Suomesta on matkustanut Syyrian ja Irakin taiste-
lualueelle vuodesta 2012 noin 80 aikuista, ja myöskin lapsia on viety noin 30. Lisäksi siel-
lä on syntynyt lapsia. Me jokainen tiedämme, että sieltä tulee jatkuvasti, myöskin palaa ta-
kaisin. Ja varmasti sitten, kun leiri jossain vaiheessa purkautuu, niin varmasti tulee ja tä-
hänkin mennessä on tullut, koska silloinkin, kun olin sisäministerinä, tuli. 

Nyt kysyn: mikä on se suunnitelma, millä te vastaanotatte näitä perheitä? Siitäkin on ol-
lut monenlaista tietoa, jos nyt saisimme täällä sen tietää. Sitten kysyisin näistä lakiehdo-
tuksista, joita kokoomusministerit ovat tehneet ollessaan ministereinä, liittyen maahantu-
lokieltoon, maasta poistamiseen, [Puhemies koputtaa] kansalaisuuden menettämiseen ja
niin edelleen. Miksi ne on torpattu? 

15.20 Erkki Tuomioja sd (vastauspuheenvuoro): Herra puhemies! Se hallituksen perus-
linja, joka on täällä esitelty ja kuultu, on oikea ja ansaitsee luottamuksen, mutta ymmärrän
hyvin, että siitä voi ja saa olla eri mieltä. Silloin kun tätä erimielisyyttä käsitellään tässä sa-
lissa, puhemies valvoo, että se tapahtuu arvokkaasti ja kunnioittavalla tavalla. Mutta kun se
tapahtuu tässä asiassa salin ulkopuolella, niin monet meistäkin ovat osallisia sellaiseen kie-
lenkäyttöön, jota minä pidän vaarallisena meidän turvallisuudellemme — siis sellainen uh-
kailu, pelottelu ja lietsonta, mitä tapahtuu tuolla somessa, sellaista ei ole varmaan Suomes-
sa yli 100 vuoteen nähty. Sitä oli viimeksi ennen sisällissotaa [Välihuutoja oikealta], ja
minä en halua, että me enää koskaan toistuisimme sellaisessa tilanteessa, jossa silloin ol-
tiin ja mihin ajauduttiin. Minusta tämä on sellainen asia, josta meidän jokaisen täytyy kan-
taa vastuuta. Me saamme olla ja voimme olla tästä asiasta eri mieltä, mutta tämä kielen-
käyttö ja toisten syyttäminen [Puhemies koputtaa] erilaisista rikoksista, niin tästä ei hyvää
seuraa. 

15.21 Ville Tavio ps (vastauspuheenvuoro): Herra puhemies! Ministeri Haavisto, ette
vastannut lainkaan näihin kansliapäällikkö Tuomisen tehtäväsiirtoa koskeviin kysymyk-
siin. Sen takia pyydän vielä uudelleen, että vastaisitte siihen, että oletteko yhä sitä kantaa,
että tämä Tuomisen siirto ei liittynyt lainkaan al-Holiin, vaan kyse oli normaali kierto teh-
tävissä. Nimittäin teidän oma alivaltiosihteeri Puustinen on kyllä tuolla haastattelussa ker-
tonut, että tässä oli taustalla vakava näkemysero al-Hol-kysymyksestä. [Oikealta: Ohhoh!]
Kumpi teistä siis nyt tässä kysymyksessä puhuu totta? Ihmettelen vain sitä, että mikäli tuo
teidän painostuksenne, mikä tässä Tuomisen vihjailussa on käynyt ilmi, ei ole totta, niin
20



Pöytäkirjan asiakohta PTK 84/2019 vp
eikö Tuominen olisi tässä ollut se anteeksipyytävä osapuoli? Vai minkä takia te olitte se,
joka pyysi anteeksi?

15.22 Mikko Savola kesk (vastauspuheenvuoro): Arvoisa herra puhemies! Keskusta kan-
taa huolta näistä orvoista lapsista, pienistä lapsista, sairaista lapsista, mitä siellä leirillä on,
ja tässä lasten auttamisessa ja tässä koko prosessissa kaikkein tärkeintä on se, että suoma-
laisten turvallisuudesta pystytään huolehtimaan. [Oikealta: Senhän te uhraatte!] Sen takia
viranomaisten näkemyksiä, kuten tässä vastauksessa on painotettu, tulee kuulla erittäin
herkällä korvalla. Erityisesti painotan sitä, mitä suojelupoliisi arvioitaan tässä meille antaa.

Terrorismilainsäädäntö on meillä jälkeenjäänyt, ja se on uudistettava nopeasti. Terroris-
tijärjestöön kuuluminen, sen avustaminen ja järjestöjen rekrytointi ovat niitä, mitkä pitää
meidän saada tällä vaalikaudella kuntoon, ja kysynkin oikeusministeri Henrikssonilta: kun
eilen hallitus linjasi, että näihin toimiin ryhdytään ja lainsäädäntöä ruvetaan laittamaan
kuntoon, niin kuinka tämä prosessi tulee käytännössä nyt menemään eteenpäin?

15.23 Saara Hyrkkö vihr (vastauspuheenvuoro): Arvoisa puhemies! En varsinaisesti yl-
lättynyt tästä perussuomalaisten välikysymyksestä — populistipuolueillahan on tyypillistä
se, että monimutkaisiin ongelmiin tarjotaan yksinkertaisia ratkaisuja, vaikka ne olisivatkin
toteuttamiskelvottomia — mutta se minut kyllä yllätti, että entinen sivistyspuolue kokoo-
mus lähti mukaan tähän pelkojen lietsontaan ja asioiden hämmentämiseen. En varmasti ole
ainoa, jolle tämä oli pettymys.

Erityisen kummallista tässä on se, että ulkoasiainvaliokunnassa myös kokoomus katsoi
ulkoministerin antaman selvityksen riittäväksi ja valitun toimintalinjan asianmukaiseksi.
Nyt kokoomus sanoo, että tässä on taustalla puhdas tiedonjano, halu saada vastauksia epä-
selvään asiaan, mutta jos kokoomus olisi halunnut tietoa, kokoomus olisi varmasti tarttu-
nut ulkoministerin esittämään tarjoukseen tulla kokoomuksen eduskuntaryhmälle vastaa-
maan kaikkiin kysymyksiin ja selventämään asiaa. [Välihuutoja oikealta] Tämä tarjous esi-
tettiin jo ennen kokoomuksen jättämää kirjallista kysymystä ja kauan ennen tämän väliky-
symyksen jättämistä. Se, että jokin asia on monimutkainen, ei vielä oikeuta syyttämään mi-
nisteriä epämääräisyyksistä, jos on itse sulkenut korvansa, kun sitä tietoa olisi ollut tarjol-
la. [Välihuutoja — Kimmo Kiljunen: Eikö hävetä?]

15.24 Petteri Orpo kok (vastauspuheenvuoro): Arvoisa herra puhemies! On erittäin hy-
vä, että hallitus teki päätöksen siitä, että lapsia autetaan. Se on tärkeää. Tässä vaikeassa ky-
symyksessä, jossa todellakin vaakakupeissa ovat lapsen oikeudet, kansainväliset sopimuk-
set sekä myöskin suomalaisten ja Suomen turvallisuus, tämä päätös olisi ollut järkevää teh-
dä jo ajat sitten. Tämä päätös on edelleen epäselvä. Me olemme täällä huomanneet, että
hallituspuolueet ovat keskenään aivan eri mieltä siitä, miten sitä nimenomaan äitien osalta
tulkitaan, eli se jäi vieläkin vajavaiseksi, ja tämä välikysymys on siltä osin meiltä voimas-
sa, koska me olemme saaneet tietoa tipoittain. Ei oppositiopuolueen tehtävänä ole käydä
anelemassa tietoa, vaan hallituksen avoimuuden nimissä kannattaisi antaa tietoa. [Välihuu-
toja vasemmalta — Paavo Arhinmäki: Kyllä voi ottaa vastaan, kun sitä tarjotaan!] Me
emme tänä päivänä esimerkiksi vielä tiedä, mitä hallituksen iltakoulussa on päätetty, mitä
on linjattu. Se on aivan oleellinen kysymys, ja monia muita kysymyksiä on avoimena. Ei
ulkoasiainvaliokunnalle ole annettu sellaista tietoa [Puhemies koputtaa] kuin täällä anne-
taan ymmärtää, vaan ne ovat tulleet paloittain muualta.
21



Pöytäkirjan asiakohta PTK 84/2019 vp
15.25 Veronika Honkasalo vas (vastauspuheenvuoro): Arvoisa puhemies! On ongelmal-
lista asettaa turvallisuus ja ihmisoikeudet vastakkain tässä kysymyksessä, [Jussi Halla-aho:
Ei ole! Eikö turvallisuus ole ihmisoikeus?] kun näiden kahden kysymyksen välillä ei sitä
valintaa tulisi tehdä. Supon resursseja on tosiaan nostettu ja toimintavaltuuksia on laajen-
nettu. Se, että paluu halutaan estää vedoten turvallisuusuhkaan, ei ole millään tavalla kes-
tävällä pohjalla. Myös se, että lapset jätetään leirille, sisältää riskejä ennen kaikkea lasten
hengen näkökulmasta. Kysyisinkin hallitukselta: kuka kantaa vastuun, jos suomalaislapsi
kuolee leirillä? [Välihuutoja oikealta] Ajatellaanko tosiaan, että mitä kauemmin odote-
taan, asia vain häviäisi pois itsestään? Eikö leirille jättäminen sisällä vakavia radikalisoi-
tumiseen liittyviä riskejä, kun juuri näihin päästäisiin puuttumaan Suomessa kaikkein par-
haiten?

15.26 Eva Biaudet r (vastauspuheenvuoro): Arvoisa puhemies! Kun täällä keskustellaan
tosi paljon näitten äitien asemasta, niin lasten oikeuksien mukaan äitien asemakin arvioi-
daan nimenomaan lasten edun kautta. [Hälinää] Ja on mielenkiintoista, että muissa maissa,
joissa poliitikoilla on ollut hankalaa ottaa kantaa tähän, tuomioistuin on tulkinnut tämän
ihan selkeästi. Esimerkiksi Saksassa tuomioistuin katsoo, että äitejä ei voida erottaa lapsis-
taan, ja perusteli sitä näin: Ensinnäkin, kurdit eivät halua erottaa, ja sen takia käytännössä
se on mahdotonta. Toiseksi, tämä ei kumoudu sen takia, että on ollut muitakin yksittäista-
pauksia, jotka on ratkaistu eri tavalla. Ja sitten kolmanneksi, mahdollisesti vanhemman ai-
heuttama vaara ei ole peruste, jolla lasten oikeuksista voitaisiin poiketa. Myöskin Belgias-
sa tuomioistuin on tehnyt samanlaisen ratkaisun, ja Ranskassakin ihmisoikeusvaltuuskun-
ta on tehnyt samalla lailla. Tämä on hyvä ohje siitä, mikä on se tulkintatapa lasten oikeuk-
sista.

15.27 Sari Essayah kd (vastauspuheenvuoro): Arvoisa puhemies! Täällä oppositiota on
syytetty pelkojen lietsomisesta. Suojelupoliisin johtaja Antti Pelttari on juuri äsken uudis-
tanut arvionsa siitä, että osa näistä Isis-äideistä on suurempi turvallisuusriski Suomessa
kuin tuolla al-Holin leirillä. Oletteko sitä mieltä, että supo on tässä nyt lietsomassa pelkoja? 

Kristillisdemokraatit jo viime viikolla vetosivat siihen, että Suomessa tulisi noudattaa
muitten Pohjoismaitten linjaa, ei kotiuttaa terroristeja eikä myöskään sen tukemiseen osal-
listuneita aikuisia. Orpolapsia ja vanhempien luvalla palautettuja lapsia on autettu, ja tämä
olisi oikea toimintalinja. 

Eilisiltainen hallituksen päätös jättää edelleenkin kaiken vastuun virkamiehille, men-
nään edelleenkin virkamiesten selän taakse. Kysymys kuuluukin, kenen arviota sellaisessa
tilanteessa, jossa esimerkiksi suojelupoliisin ja lastensuojeluviranomaisten arviot menevät
ristiin, sitten noudatetaan. Mikä on hallituksen vastuu siitä, että Suomessa [Puhemies ko-
puttaa] kansallinen turvallisuus asetetaan etusijalle?

15.28 Harry Harkimo liik (vastauspuheenvuoro): Arvon puhemies! Pitää antaa tunnus-
tus ulkoministeri Haavistolle. Hän on mestari puhumaan asiasta kuin asiasta antamatta
kunnon vastausta oikein mihinkään. [Perussuomalaisten ryhmästä: Juuri näin!] Tämä väli-
kysymys tehtiin, että me saisimme vastauksen näihin tietoihin, eikä paljoa vastauksia tul-
lut. Mutta nyt kysyn ulkoministeri Haavistolta yhtä asiaa: Poliisiylijohtaja Kolehmaisesta
on tehty rikosilmoitus siitä, että hän on antanut harhaanjohtavaa tietoa, jopa ehkä puhunut
epätotuutta valiokunnassa. Voisitteko kertoa, pitääkö tämä paikkansa?
22



Pöytäkirjan asiakohta PTK 84/2019 vp
15.29 Mika Niikko ps (vastauspuheenvuoro): Arvoisa puhemies! Välikysymyksessä ei
ole kyse siitä, että oppositio olisi pahansuopainen hallitusta kohtaan tai edes yksittäistä mi-
nisteriä kohtaan. Kyse ei ole ensisijaisesti edes siitä, keitä al-Holin leiriltä pitää tai ei pidä
noutaa Suomeen. Kyse on ennen kaikkea luottamuksesta: voiko ministerin puheisiin luot-
taa, [Oikealta: Ei voi!] kun hän informoi eduskuntaa ja valiokuntaa toimistaan. Vaikka ul-
koasiainvaliokunta on 3.12. katsonut äänestämisen jälkeen saaneensa riittävästi tietoa val-
tioneuvoston linjauksista ja toimista, on meille kuitenkin, ministeri Haavisto, jäänyt yksi
asia epäselväksi: miksi tarina on muuttunut niin useasti? Voimmeko me luottaa sinuun?

15.30 Kimmo Kiljunen sd (vastauspuheenvuoro): Arvoisa puhemies! Kokoomuksen
ryhmäpuhuja Risikko täällä totesi, että Sipilän hallitus linjasi siten, että lapsia autetaan,
vanhempia ei auteta. Arvoisa edustaja Risikko, autettiinko lapsia? [Välihuuto] Nyt meillä
on hallitus, joka on tarttunut tähän asiaan ja [Ben Zyskowicz: Prosessi kesken!] linjaa sel-
keästi: lapsia autetaan ja ei ole velvoitetta auttaa vanhempia. [Sari Sarkomaa: Onko autettu
lapsia?] 

Tärkeää on huomioida myöskin se, minkä pääministeri tässä toi esille, ja ministeri Ohi-
salo on tuonut sen aikaisemmin, että hallitus pyrkii myöskin kartoittamaan niitä lainmuu-
tostarpeita, joita mahdollisesti tällaisissa vastaavissa tilanteissa on, [Antti Kurvinen: Kyl-
lä! Juuri näin!] kun vierastaistelijoita kotiutetaan Suomeen. Me puhumme nyt näistä jiha-
disteista, mutta meillä on vierastaistelijoita muitakin. Suomalaisia sotilaita on ollut muu-
kalaislegioonassa, kansainvälisissä rikollisjärjestöissä ja myöskin sotarikoksiin syyllisty-
neissä ammattiarmeijoissa. Meidän on syytä katsoa tätä tilannetta kokonaisuudessaan eikä
vain kiinnittää tähän, tietenkin vakavaan asiaan, pelkästään huomiota. 

15.31 Pauli Kiuru kok (vastauspuheenvuoro): Arvoisa herra puhemies! Edustaja Haavis-
to sanoi tuossa esittelypuheessaan, että ihmiskauppaa Suomi ei hyväksy missään tilantees-
sa. Kulttuurit ovat erilaisia, ja kauppatavat ovat myös erilaisia. Tämä tilanne on erittäin
monimutkainen. Al-Holin leiri on Syyrian alueella, mutta se on kurdien hallitsema osa
Syyriaa. Sitä hallintoa ei kansainvälisesti ole hyväksytty sinänsä. Ja nyt tämä suunnitelma,
mikä tiettävästi on olemassa tai jota ehkä valmistellaan tai tullaan valmistelemaan, lähtee
siitä, että lapset — tai keitä nyt sitten päätättekin tuoda — tuodaan Irakin kautta, eli toimi-
joita ovat Syyrian hallinto, Irakin hallinto ja kurdit, mahdollisesti muitakin. Kysymykseni
kuuluu: Voimmeko luottaa siihen, että suomalaista rahaa ei käytetä ihmiskauppaan? Ei
makseta korruptoituneille hallinnoille kehitysapua, jälleenrakennusrahaa tai jotain suoraa
korruptiivista rahaa, vaan toimitaan niiden länsimaisten periaatteiden mukaan, mihin Suo-
mi on sitoutunut.

15.32 Petri Honkonen kesk (vastauspuheenvuoro): Arvoisa herra puhemies! Hallituksen
ja keskustan linja tässä asiassa on se, että maata on lailla rakennettava. Maata on lailla ra-
kennettava Suomen lainsäädäntöön pohjaten, ja jos lainsäädännössä on kehittämistarpeita,
kuten terrorismilainsäädännössä on, niin sitten niitä toimenpiteitä viedään eteenpäin — ai-
van kuten pääministeri Marin äsken todella selväsanaisessa puheenvuorossaan meille tote-
si. Ei pitäisi olla mitään epäselvää tässä linjassa. [Ben Zyskowicz: Ei pitäis olla!]

Mutta täytyy sanoa, että olen kyllä todella hämmentynyt tästä kokoomuksen linjasta.
[Sosiaalidemokraattien ryhmästä: Kaikki on hämmentyneitä!] Kysymys: mikä erottaa ko-
koomuksen linjan ja hallituksen linjan? Voisitteko, arvoisa kokoomus, tämän meille sel-
23



Pöytäkirjan asiakohta PTK 84/2019 vp
ventää. Itse en nimittäin pysty tiedostamaan, mikä tämän teidän linjanne ero tässä on. Vai-
kuttaa siltä, että oikeisto-oppositio on hitsautunut niin paljon yhteen, että kokoomuksen on
pitänyt ikään kuin velvollisuudentunnosta pönkätä ja tukea perussuomalaisia tässä väliky-
symyksessä. Onko kokoomuksesta tullut perussuomalaisten pönkkäpuolue [Sosiaalidemo-
kraattien ryhmästä: Perussuomalaisten juoksupoikia!] siellä oppositiossa, [Puhemies ko-
puttaa] vaikka muuten vaikutatte olevan, niin kuin Risikon puheenvuorosta kävi ilmi, [Pu-
hemies koputtaa] aika tavalla hallituksen linjoilla? [Sanna Antikainen: Te olette viherva-
semmiston takuupuolue!] 

15.33 Kai Mykkänen kok (vastauspuheenvuoro): Arvoisa puhemies! Jos tämä välikysy-
mys on nyt johtanut tilanteeseen, jossa hallitus keskittyy lapsiin, tarkistaa terrorismilain-
säädäntöä aidosti tiukemmaksi ja tekee asiat laillisuuden ja vastuunoton pohjalla eli valtio-
neuvosto yleisistunnon periaatepäätöksillä, niin tämä välikysymys on jo kannattanut. [Vä-
lihuuto vihreiden ryhmästä] 

Se, mitä tulee epäselvyyksien selvittämiseen tapahtuman kulusta esitettyjen selitysten ja
juridisen pohjan mahdollisen vääristelyn osalta, niin ne täytyy pystyä käymään julkisesti,
ei pelkästään suljetuissa ryhmäkokouksissa. Ja välikysymyksen ydin on tässä valitettavasti
edelleen ilmassa, erityisesti se, millä tavalla ja miksi ulkoministeri Haavisto 2. joulukuuta
sanoi niin, että oikeuskanslerin linjaus 10.10. on se juridinen pohja ja ”ei olisi sellaista po-
liittista päätöstä, joka voisi tämän ylittää tai sivuuttaa tai mitätöidä”, ja kuitenkin myöhem-
min olette viitanneet, että se oli hallituksen iltakoulu, [Puhemies koputtaa] joka antoi siu-
nauksensa. Miksi annoitte väärän kuvan? Ja ketkä siellä iltakoulussa, joka on muodostunut
oleelliseksi, [Puhemies: Aika on täynnä!] olivat läsnä, niin viranomaisista kuin hallitukses-
ta? [Puhemies koputtaa] Tiedämme, miten on toimittu. Tästä on syntynyt epäselvyys, ja se
on legitiimiä selvittää. 

Toinen varapuhemies Juho Eerola: Edustaja Mykkänen, aika on täynnä.

15.35 Riikka Purra ps (vastauspuheenvuoro): Arvoisa puhemies! En edelleenkään ym-
märrä, miten hallitus voi linjata suhtautumisestaan operaatioon viikkoja sen jälkeen, kun
suunnitelmat ovat valmistuneet ja niitä on edistetty. Hallituksen niin sanotun linjauksen
mukaan nimenomaan Isis-aikuiset tulevat maahan. Heidän piti tulla jo viime viikolla. He
tulevat ehkä ylihuomenna. [Vasemmalta: Miten niin?] Ministeri Haavisto väitti, että tämä
on tavallista varautumista ja mitään virallista suunnitelmaa ei ole. Tämä ei pidä paikkaan-
sa. Nimenomaan medialle vuodettujen dokumenttien mukaan kyse oli aikatauluista ja ne
tulevat esille näistä dokumenteista. Älkää väittäkö, että viranomaiset laatisivat tällaisia
suunnitelmia itsenäisesti. Eivät laadi. Kuka antoi käskyn operaatioon? Kuka on salaami-
sen takana? Kuka on käskenyt korkeiden virkamiesten puhua epätotta?

15.36 Eveliina Heinäluoma sd (vastauspuheenvuoro): Arvoisa puhemies! Hallitus on
mielestäni tehnyt tässä viisaan ja harkitun päätöksen. Lasten etu laitetaan etusijalle ja
myöskin suomalaisten, täällä kotimaassa asuvien ihmisten turvallisuus on korkealla sijal-
la. Tämän lisäksi hallitus on kertonut, että terrorismilainsäädäntöä tarkistetaan ja tehdään
tarvittavat korjaukset. [Oikealta: Koska?]

Arvoisa puhemies! Nyt toivoisin, että keskittyisimme siihen kiireelliseen asiaan eli mi-
ten saamme lapset turvaan Suomeen. Nyt ei ole politikoinnin aika. [Perussuomalaisten ryh-
24



Pöytäkirjan asiakohta PTK 84/2019 vp
mästä: Milloin sen aika sitten on?] Hyvät edustajat, mielestäni eduskunta osoittaisi suurta
viisautta, jos nyt kykenisi miettimään lapsen etua — [Jussi Halla-aho: Olisiko rehellisyy-
den aika?] lapsen etua ja niiden lasten kohdalla, jotka ovat jo kärsineet tarpeeksi.

15.37 Antti Kurvinen kesk (vastauspuheenvuoro): Arvoisa herra puhemies! Tässä al-Ho-
lin kysymyksessä on kysymys erittäin vaikeasta eettisjuridisesta solmusta. Keskustan mie-
lestä tärkeintä tässä itse pääkysymyksessä on kaksi asiaa: lapsen etu ja kansallinen turval-
lisuus. Painotan, puhemies, että keskusta ei tule hyväksymään hallituksessa mitään sellai-
sia toimenpiteitä, jotka merkittävästi heikentäisivät suomalaisten turvallisuutta. Kaikki rat-
kaisut, mitä tullaan tekemään tässä asiassa, [Välihuutoja oikealta — Puhemies koputtaa]
tehdään yhteistyössä suojelupoliisin ja muiden turvallisuusviranomaisten kanssa. [Ben
Zyskowicz: Keskusta on jo hyväksynyt!] 

Mutta, puhemies, yllättävintä tässä keskustelussa on ollut kokoomuksen asemointi. Täs-
sä keskustelussa he vaativat terrorismilainsäädännön kiristämistä. Kun he itse olivat vahti-
vuorossa oikeusministeriössä, oikeusministerinä ollut Antti Häkkänen vastusti huhtikuus-
sa 2018 terroristiryhmään kuulumisen kriminalisointia. Se oli liian vaikeaa. Kysynkin nyt:
Kumpi on kokoomuksen linja, Risikon linja vai Häkkäsen linja? Tiukka linja vai löysä lin-
ja terrorismiin? [Puhemies koputtaa] Kokoomus, teistä on tullut peluri ja [Puhemies: Mi-
nuutti on täynnä!] takinkääntäjäpuolue turvallisuuskysymyksissä. [Välihuutoja oikealta —
Puhemies: Edustaja Kurvinen, minuutti on täynnä!] Missä laillisuus, missä vastuullisuus?

Toinen varapuhemies Juho Eerola: Annetaan edustaja Häkkäselle. Nimi mainittiin, niin
hän vastaa.

15.38 Antti Häkkänen kok (vastauspuheenvuoro): Arvoisa puhemies! Ei ole piiruakaan
epäilystä siitä, etteikö viime hallitus kokoomuksen ja keskustan yhteistyöllä tehnyt kaik-
kensa, että terrorismin sääntelyä kiristettiin. [Antti Kurvisen välihuuto] Sitä pitää kiristää
vielä edelleen. Keskusta oli mukana hyväksymässä sen analyysin, että on perustuslain kan-
nalta ongelmallista tehdä kuulumiseen liittyvää rikoslain pykälää. Kysykään Berneriltä tai
kysykää teidän oikeusministeri Henrikssonilta, joka on juuri linjannut, että tämä hallitus ei
tule viemään eteenpäin tuota hanketta. [Antti Kurvinen: Miten niin?] Oletteko te siellä hal-
lituksessa vai ette?

Nyt on kyse siitä, kykeneekö tämä hallitus ilmoittamaan, mikä on se turvallisuusarvion
taso, joka näistä aikuisista tehdään ennen kotiinpaluuta. Siinä teidän paperissanne lukee,
että vasta kotiinpaluun jälkeen tehdään turvallisuusarvio.

Keskusta puhuu täällä nyt edelleen aivan eri linjalla kuin muu hallitus. Li Andersson sa-
noi, että äitejä otetaan tarvittaessa kotiin, [Puhemies koputtaa] ja nyt keskusta linjaa täällä,
että ei. Välikysymyksen tehtävä on saada selväksi tämä, [Puhemies: Aika on täynnä!] mikä
on edelleen auki. [Toimi Kankaanniemi: Kärnä tietää!]

Toinen varapuhemies Juho Eerola: Otetaan muitakin puolueita mukaan debattiin. —
Edustaja Östman.

15.39 Peter Östman kd (vastauspuheenvuoro): Arvoisa puhemies! Useampi ministeri ja
useamman hallituksen edustaja on sanonut olevansa tyytyväinen siitä, että me käymme tätä
keskustelua nyt. Tätä keskustelua emme todennäköisesti kävisi ilman välikysymystä. [Oi-
25



Pöytäkirjan asiakohta PTK 84/2019 vp
kealta: Näin on!] Eikö näin? [Eduskunnasta: Kyllä!] Enkä ole varma, olisiko ilman tätä vä-
likysymystä syntynyt sitä hallituksen linjausta, mikä eilen syntyi. [Oikealta: Ei! — Juuri
näin!] Tässä on myöskin pahoiteltu sitä kielenkäyttöä ja vihan lietsontaa, mitä on ollut tä-
män asian ympärillä. Kokenut edustaja Tuomioja vetosi meihin.

Arvoisa pääministeri! Te piditte erittäin selkeän puheenvuoron. Pääministeri, kuuluuko
sinne asti? Olisin toivonut, kun te olette koko maan pääministeri, että olisitte jättäneet lau-
sumatta sen viimeisen lauseen. [Oikealta: Juuri näin!]

15.41 Mari Rantanen ps (vastauspuheenvuoro): Arvoisa puhemies! Pääministeri Ma-
rinille voin todeta, että ei hävetä. Me emme ole salailleet, me emme ole suhmuroineet. Me
olemme kysyneet teiltä tietoa tästä asiasta, jonka te olette salanneet ensin kesästä lähtien,
tuli kyselytunnilla esiin, ja sen jälkeen sieltä hallituksen iltakoulusta lähtien. 

Mutta nyt se olennainen kysymys on tässä se, että keskustalla oli vielä viime viikolla hy-
vin selkeä kanta, että naiset eivät tule Suomeen, aikuisia ei tuoda Suomeen, [Sanna Anti-
kainen: Nyt se on muuttunut!] mutta nyt eilen sitten tämä hallituksen linjaus linjaa, että lap-
sen etu on edellä, ja kuten täällä on monesta puheenvuorosta kuultu, tarkoittaa se tässä kon-
tekstissa myös näiden aikuisten tuontia Suomeen. Supon päällikkö on juuri linjannut, että
nämä naiset ja teini-ikäiset lapset voivat aiheuttaa Suomessa suuremman uhkan kuin siellä
leirillä. Miten te olette päätyneet tähän? Siis tulevatko ne naiset vai eivät, ja seisooko to-
della keskusta tällaisen kansallisen turvallisuuden uhkan takana? [Oikealta: Mikä erottaa
keskustan vihervasemmistosta?]

Toinen varapuhemies Juho Eerola: Edustaja Kurvinen vastaa keskustan ryhmän puoles-
ta.

15.42 Antti Kurvinen kesk (vastauspuheenvuoro): Arvoisa puhemies! Palaan nyt ensin
tuohon edustaja Häkkäsen puheeseen. Hän on 5.4.2018 kertonut, että on liian vaikeaa ryh-
tyä kriminalisoimaan terroristijärjestöön kuuluminen. Nyt ilmeisesti edustaja Risikolla on
sitten vuotta myöhemmin parempaa tietoa tästä asiasta. Lisäksi tuossa sain tiedon, että yh-
deksän — vai kymmenen? — kokoomuksen kansanedustajaa ei ole edes allekirjoittanut
tätä välikysymystä. [Eduskunnasta: Ohoh!] Jos tämä tieto pitää paikkansa, niin ilmeisesti
myös edustaja Orpo, joka on puolueen puheenjohtaja, ei olisi allekirjoittanut tätä. En tiedä,
pitääkö tämä tieto paikkaansa. [Välihuutoja]

Mutta nyt on, puhemies, kaikista tärkeintä se, että autamme näitä lapsia, jotka ovat Suo-
men kansalaisia, että he eivät kuole sinne aavikolle talven aikana. Ja on erittäin tärkeää,
että nämä Isis-naiset saatetaan rikosvastuuseen, mieluiten siellä Syyriassa tai sitten Suo-
messa. [Välihuutoja] Hallitus, jossa keskusta on mukana, tekee kaikkensa, että kaikki Isis-
ihmiset saatetaan rikosvastuuseen — ovat he miehiä tai naisia.

15.43 Paavo Arhinmäki vas (vastauspuheenvuoro): Arvoisa herra puhemies! Vallan kol-
mijako-oppi on perusta länsimaisten demokratioiden hallintomuodolle. Meidän kansan-
edustajien tehtävä on säätää lakeja, lakien toteuttaminen on viranomaisten ja tuomiolaitos-
ten tehtävä. Suomi on oikeusvaltio. Oikeusvaltion hallitus ei voisi toimia lakeja, perustus-
lakia tai kansainvälisiä sopimuksia vastaan. Lapsen etu pitää asettaa aina etusijalle. [Sebas-
tian Tynkkynen: Isis-äiti ei ole lapsen etu!] Sen vuoksi ihmettelenkin, missä ovat tämän
päivän perustuslailliset sivistysporvarit. Onko niitä enää ne yhdeksän, jotka jättivät allekir-
26



Pöytäkirjan asiakohta PTK 84/2019 vp
joittamatta perussuomalaisten välikysymyksen? Kun kokoomus nyt täällä sanoo, että lap-
sia pitää auttaa mutta missään olosuhteissa ei saa aikuisia tuoda, voi vain todeta, että ko-
koomus on myös hylännyt kokoomuslaisen presidentin, J. K. Paasikiven, käyttämän lai-
nauksen: ”Tosiasioiden tunnustaminen on kaiken viisauden alku.” [Toimi Kankaanniemi:
Se sopisi hyvin Haavistollekin!]

15.44 Hanna Holopainen vihr (vastauspuheenvuoro): Arvoisa puhemies! Suomi on oi-
keusvaltio. Lasten etu ja oikeus elämään menee kaiken muun edelle. Suomalaisia lapsia ei
jätetä kuolemaan. Kiitos hallitukselle tästä linjauksesta ja hyvistä vastauksista opposition
välikysymykseen. Olisi terroristien toiveiden täyttymys, jos me tässä tilanteessa kääntäi-
simme selkämme näille lapsille, sillä samalla kääntäisimme selkämme myös oikeusvalti-
operiaatteelle, ihmisoikeuksille ja inhimillisyydelle. Se olisi suurin voitto, minkä yksikään
terrorijärjestö voisi koskaan millään operaatiollaan saavuttaa. Hallituksen linja on selkeä ja
oikea: tässä ei ole kysymys mielipiteestä vaan lainsäädännön noudattamisesta. On häpeäl-
listä, kuinka härskisti oppositio politikoi tällä asialla ja lasten hädällä.

15.45 Antti Lindtman sd (vastauspuheenvuoro): Arvoisa puhemies! On hyvä, että halli-
tus on nyt selkeän poliittisen linjauksen tehnyt ja selkeyttänyt tätä tilannetta, ja, arvoisa pu-
hemies, sosiaalidemokraattinen eduskuntaryhmä antaa täyden tukensa tälle pääministeri
Marinin johdolla tehdylle linjaukselle, jossa asetetaan lapsen etu edelle. Nyt kysymys täs-
sä välikysymyksessä kuuluu niin kuin tässä otsikossakin sanotaan, että tämä välikysymys
koskee al-Holin leirillä olevien Suomen kansalaisten tai Suomesta sinne päätyneiden per-
heiden kotiuttamista. Siitähän tässä on kysymys, ja nyt kysymys on, mikä on eduskunnan
kanta. Antaako eduskunta tukensa sille, että lapsia pyritään auttamaan? [Oikealta: Eihän
siitä ole kukaan eri mieltä!]

Arvoisa puhemies! Tämä aihe on erittäin herkkä, ja tätä on varmasti helppo kärjistää.
Tätä keskustelua on helppo kärjistää, jos haluaa, mutta, arvoisa puhemies, nyt olisi tärkeä-
tä, että lasten etu ei jäisi poliittisen keskustelun ja kiihkoilun jalkoihin, ja siinä mielessä
kyllä yhdyn heihin, jotka hämmästelevät sitä — ja olen vähän pettynyt siihen — että ko-
koomus lähti mukaan omalla arvovallallaan kärjistämään tätä keskustelua [Puhemies ko-
puttaa] lähtemällä mukaan tähän perussuomalaisten välikysymykseen. Nostan hattua niil-
le kokoomuksen edustajille, jotka eivät tähän mukaan lähteneet. [Välihuutoja]

15.46 Sanni Grahn-Laasonen kok (vastauspuheenvuoro): Arvoisa puhemies! Ymmär-
rän tietysti hyvin sen, että tämä on hallitukselle ja sen ulkoministerille tiukka paikka, kos-
ka nyt kysytään sitä, onko ulkoministeri toiminut oikein ja onko hallitus sellainen hallitus,
johon suomalaiset voivat luottaa, ja näistä hallituspuolueiden puheenvuoroista sen hädän
kuulee. Uskon, että suomalaisilla olisi ollut paljonkin ymmärrystä hallitusta kohtaan, jos se
olisi alusta saakka toiminut avoimesti, kantanut vastuunsa ja perustellut päätöksensä. Kun
näin ei ole, on syntynyt epäluottamusta, joka horjuttaa suomalaisten turvallisuudentunnet-
ta ja luottamusta siihen, miten tämä hallitus toimii. Tarvitaanko aina välikysymys, jotta
hallitus kykenee kantamaan sille kuuluvaa vastuuta? [Oikealta: Näköjään!] Ja on kysyttä-
vä sekin kysymys, että jos hallitus olisi kantanut vastuunsa ajoissa, olisiko näitä lapsia jo
pystytty auttamaan.
27



Pöytäkirjan asiakohta PTK 84/2019 vp
15.47 Tom Packalén ps (vastauspuheenvuoro): Arvoisa puhemies! Tässä keskustelussa
on nyt niin paljon valhetta, no, muunnettua totuutta ja kähmintää ja kaikkea, että haluan
puuttua vain yhteen pieneen sivukysymykseen. [Paavo Arhinmäki: Puhuuko edustaja Pac-
kalén omasta ryhmästään?] Kuinka monta näistä lapsista oikeasti on Suomen kansalaisia,
ja onko ulkoministeriö mahdollisesti tehnyt jotain sen eteen, että he ovat Suomen kansalai-
sia? Onko nämä lapset ilmoitettu Väestörekisterikeskukseen silloin kun he ovat syntyneet,
tai ovatko he hakeneet Suomen kansalaisuutta? Eli kuinka monta näistä kalifaatissa synty-
neistä lapsista on Suomen kansalaisia? — Kiitos.

15.48 Hussein al-Taee sd (vastauspuheenvuoro): Arvoisa puhemies! Haluaisin sanoa
pääministeri Marinille kiitoksen siitä, että te ette väistänyt vastuuta. Kiitos myös ulkomi-
nisteri Haavisto — te ette väistänyt vastuuta. Lähditte heti edistämään tätä asiaa oikeaop-
pisesti ja lain mukaisesti. [Kokoomuksen ryhmästä: Kiitos välikysymyksen!] 

Olen tehnyt hieman itsenäistä selvitystyötä. Viime hallituksessa valitettavasti eräät puo-
lueet jättivät tätä asiaa edistämättä, vaikka al-Hol-leiri leirinä on ollut pystyssä jo puolisen-
toista vuotta, vähän päälle, ja Suomen hallitus on tiennyt, että siellä on suomalaisia lapsia,
jo reilusti yli vuoden. Mutta käsky kävi: mitään ei tehdä näiden ihmisten auttamiseksi. Mi-
tään poliittista järkevää tekoa ei tehty näiden ihmisten auttamiseksi, näiden lasten auttami-
seksi. Nyt pitäisi tehdä välikysymys oppositiolle. [Naurua — Välihuutoja] Miten on näin
häpeällisesti toimittu, [Puhemies koputtaa] että lasten etua ei ole lähdetty edistämään niin
kuin olisi pitänyt jo vuosi sitten?

Toinen varapuhemies Juho Eerola: Nyt ovat ministerit Haavisto, Henriksson ja Ohisalo
pyytäneet vastauspuheenvuoron.

15.49 Ulkoministeri Pekka Haavisto: Arvoisa puhemies! Hyvää keskustelua, mutta on
tullut joitakin kysymyksiä, ja koetan niitä täsmentää. 

Ensinnäkin miten ulkoministeriössä virkatehtävät on tällä hetkellä jaettu? Siellä ei ole
mitään muuta muutosta kuin että on erityisedustaja, joka huolehtii nyt kokopäiväisesti täs-
tä al-Hol-kysymyksestä, sen olen kertonut. Konsulipäällikkö jatkaa normaalissa toimin-
nassaan niin kuin on tähänkin asti tehnyt.

Toinen kysymys: edustaja Honkasalo kysyi, kenen on vastuu, jos lapsia kuolee leirille.
Tämä on tietysti sellainen asia, joka painaa meitä hallituksessa ja painaa meidän virkamie-
hiämme, että pääsisimme toimimaan ja tekemään kaikkemme näiden lasten eteen.

Edustaja Essayahilla oli hyvä kysymys tästä kokonaisharkinnasta, johon hallituskin viit-
taa: miten turvallisuuskysymykset ja lapsen etu kokonaisharkinnassa menee? Minulla on
se käsitys, en tätä kokonaisharkintaa itse tee, mutta että painavat turvallisuussyyt voivat
joissakin tapauksissa mennä edelle näissä kysymyksissä, ja tämä on sellainen asia, josta
meidän viranomaisemme tietenkin kantavat vastuun tässä viranomaisyhteistyössä.

Edustaja Niikko kysyi ulkoasiainvaliokunnan tiedonsaannista. Mielelläni todella annan
kaiken mahdollisen tiedon. Teillä oli myöskin tämä ulkoministerin erityisedustaja kuulta-
vana. Jos ja kun asiat menevät eteenpäin, hän on myöskin oikea henkilö kuvaamaan tätä
neuvottelutilannetta, jota en itse päivittäin sillä tavalla seuraa. Mutta tarkoitus ei ole ollut
pitää millään tavalla pimennossa, ja jos on sitten lisätiedon tarvetta, toisin kuin valiokunta
viimeksi sanoi, niin sitä ilman muuta järjestetään. 
28



Pöytäkirjan asiakohta PTK 84/2019 vp
Edustaja Pauli Kiuru kysyi ihmiskaupasta: onko rahalla tekemistä? Minun tietojeni mu-
kaan ei. Minkään valtion toimissa ei ole ollut, mutta siellä on yksityisiä toimijoita, jotka
pyrkivät mahdollisesti — jopa Isis itse pyrkii — ostamaan joitakin kannattajiaan pois lei-
riltä, ja tämä on huolestuttavaa, koska he menevät sitten uusille Isis-alueille ja lasten koh-
talo on kaikkein pahin tällaisessa ketjussa.

Edustaja Kai Mykkänen kysyi vielä tätä juridista puolta. Olemme sen koettaneet kertoa.
Toimintalinjaus on esitelty iltakoulussa, oikeuskansleri on ollut läsnä, ja se työ ja suunni-
telma, joka ulkoministeriöllä on ollut, on merkitty siellä pöytäkirjaan.

Edustaja Purra kysyi vielä näistä suunnitelmista ja kuka on johtovastuussa tästä kaikes-
ta. Silloin kun tämä ulkoministerin erityisedustaja nimettiin, katsottiin, että ulkoministeri-
öllä on tässä toiminnassa johtovastuu ja ulkoministerin erityisedustajan johdolla sitten
muut viranomaiset tarvittaessa auttavat. Tehdään tämä verkosto, jossa on poliisi, suojelu-
poliisi, lastensuojelu ja muut, ja tätä työtä on tehty.

15.52 Oikeusministeri Anna-Maja Henriksson: Arvoisa puhemies! Tässä muun muas-
sa edustajat Risikko ja Savola ovat kysyneet tästä terrorismirikoslainsäädännöstä. Totean,
että hallitushan eilen linjasi, että hallitus arvioi tarpeet lainsäädännön muutoksiin liittyen
terroristiseen toimintaan sekä tekee tarvittavat korjaukset lainsäädäntöön. 

Tässä viime vuonna, kun terrorismirikoksia koskevaa direktiiviä pantiin täytäntöön, ar-
vioitiin hallituksen esityksessä myös sitä, onko perusteltua säätää erikseen rangaistavaksi
terroristiryhmään tai -järjestöön kuuluminen, ja tuolloin kokoomuksen ollessa hallitukses-
sa päädyttiin useastakin syystä kielteiseen lopputulokseen. [Antti Kurvinen: Häkkäsen joh-
dolla!] No, nyt olen äsken kirjallisen kysymyksen nojalla vastannut, että oikeusministeri-
össä meillä on valmius edelleen katsoa tätä tilannetta, mutta se on erittäin hankala kysy-
mys juridis-teknisestä näkökulmasta. 

Tulemme arvioimaan nämä muutostarpeet, ja tällä hetkellä, muutenkin siis, me tulem-
me katsomaan, minkälaisia aukkoja meillä mahdollisesti on, mitä pitäisi tehdä. Tällä het-
kellä on ministeriössä myös valmistelussa esitys, joka koskee yksittäisen terroristin rahoit-
tamisen säätämistä rangaistavaksi, ja tämä on tulossa myös eduskuntaan varmasti ensi vuo-
den puolella. Ylipäänsä lähdetään liikkeelle nyt sitten siitä, että oikeusministeriössä virka-
miesvetoisesti käydään läpi nykyinen terrorismilainsäädäntö. Sehän on tällä hetkellä lain-
säädäntö, jota on uudistettu tässä vuosien varrella. Myös edellisen hallituksen aikana teh-
tiin useita muutoksia, ja se on myös sopusoinnussa EU-direktiivien kanssa aika pitkälle, ja
olennaisia eroavuuksia Pohjoismaitten välillä ei ole. Mutta katsotaan tarkasti ja palataan
sitten tähän asiaan ensi vuoden puolella. [Ben Zyskowicz: Katsotaan ja tiukennetaan!]

Toinen varapuhemies Juho Eerola: Vielä ministeri Ohisalo, ja sitten jatketaan debattia.

15.54 Sisäministeri Maria Ohisalo: Arvoisa puhemies! Hyvät kansanedustajat! Kiitos
tästä hyvästä keskustelusta. On esitetty kysymyksiä siitä, millaisia suunnitelmia on ollut
vai eikö ole ollut. On ehkä hyvä tarkentaa tässä muun muassa se, että Suomen poliisi toimii
Suomen rajojen sisäpuolella. 

Entisille sisäministereille lienee varsinkin selvää se, että erilaista viranomaisvarautu-
mista erilaisiin skenaarioihin tehdään aina. Se on viranomaistyötä. Tällaista valmistautu-
mista on tehty siihen, kuten täällä on hyvin käynyt ilmi, että taistelualueilta on jo tähän
mennessä palannut ihmisiä Suomeen. Jo pääministeri Sipilän hallituksen aikana, kokoo-
29



Pöytäkirjan asiakohta PTK 84/2019 vp
muslaisten sisäministerien aikana, on hyväksytty tällainen palaajamalli yhdessä tässä salis-
sa. Jopa välikysymykseen osallistuneet edustajat ovat olleet siitä keskustelemassa. On ol-
lut yhteistä varautumista, koska Suomen kansalaiset saavat palata Suomeen. [Kokoomuk-
sen ryhmästä: Totta kai!] Tässä on kyse suunnitelmasta, joka tapahtuu Suomen rajojen si-
säpuolella. Erikseen on se suunnitelma, mitä tapahtuu rajojen ulkopuolella. Siitä vastaa ul-
koministeriö, ja sitä työtä ulkoministeriössä on tehty: [Sari Sarkomaa: Hallitus poliittisella
päätöksellään!] kuinka auttaa lapsia, kuinka toteuttaa lapsen oikeuksien sopimusta. Tästä
on keskeisesti kyse.

Ehkä lisäksi vielä: Kuten oikeusministeri hyvin mainitsee, hallituksen yhteinen tahtotila
on totta kai käydä läpi kaikki terrorismilainsäädäntö, mitä voimme yhdessä tehdä. Odotam-
me toki myös opposition tulevan mukaan siihen keskusteluun. Kaikki hyvät ideat otetaan
vastaan, ja niitä kehittämispaikkoja kyllä on. Viimeksi tänään olen keskustellut Supon joh-
tajan Pelttarin kanssa siitä, että oikeusministeriövetoisesti sisäministeriö ja Supo yhteis-
työssä lähtevät selvittämään niitä paikkoja, kuinka kansallista turvallisuutta vahvistetaan,
kuinka terrorismia torjutaan entistä paremmin.

15.56 Jani Mäkelä ps (vastauspuheenvuoro): Arvoisa puhemies! Tässä välikysymykses-
sä keskitytään ulkoministeriin. Mutta itse asiassa eräs vakavimmista kysymyksistä, mikä
tähän liittyy, koskee sisäministeriä. Sisäministeri juuri väisti sen kysymyksen, nimittäin
kysymyksen siitä, että julkisuudessa olleiden tietojen mukaan poliisiylijohtaja Seppo Ko-
lehmainen olisi ensin kiistänyt nähneensä suunnitelmaa leiriläisten Suomeen siirtämisestä
ja olisi sen jälkeen itse allekirjoittanut kyseisen kaltaisen suunnitelman eli olisi puhunut
muunneltua totuutta. Ymmärtääkö hallitus, että tämä toiminta rapauttaa kansalaisten luot-
tamusta viranomaistoimintaan? Epäluotettavan hallituksen ohella kansalaiset ovat tottu-
neet luottamaan viranomaisiin — nyt tämä luottamus vaarannetaan. Vastatkaa sisäminis-
teri Ohisalo: Kuinka on mahdollista, että poliisiylijohtaja puhuu muunneltua totuutta julki-
suudessa tai jopa eduskunnan valiokunnan edessä? Oletteko tiennyt tästä? Oletteko hyväk-
synyt sen, ja oletteko peräti painostanut poliisiylijohtajan tähän?

15.57 Ben Zyskowicz kok (vastauspuheenvuoro): Arvoisa herra puhemies! Täällä kes-
kustelussa pääministeri Marin ja muun muassa keskustan kansanedustajat ovat arvostel-
leet ankarasti kokoomuksen kantaa, jonka mukaan lapset pelastetaan mutta näitä Isis-aikui-
sia ei pelasteta. [Välihuutoja keskustasta] Tämä arvostelu on yllättävää varsinkin sieltä
edustaja Kurvisen ja kumppaneiden toimesta, sillä vielä eilen noin 16:een saakka puheen-
johtaja Kulmuni oli meidän kanssamme täysin samaa mieltä, ja ymmärsin, että tämä oli
keskustan kanta. [Keskustan ryhmästä: On edelleen!] Nyt keskusta on heittäytynyt rähmäl-
leen vihervasemmiston edessä tässä asiassa. Surullista katsottavaa. [Sanna Antikainen:
Keskustasta on tullut vihervasemmiston takuupuolue! — Paavo Arhinmäki: Surullista kat-
soa, miten kokoomus on luisunut perussuomalaiseksi!]

Ministeri Henriksson, juridiikasta. Täällä moni on korostanut, että ihmisoikeussopimuk-
set, kansainvälinen oikeus velvoittaa meidät myös tarvittaessa aikuisten tuomiseen. Mikä
on se sopimus, johon Suomi on sitoutunut mutta Ruotsi ja muut Pohjoismaat eivät ole?
Mikä on se sopimus? Koska siellä ei ole tehty vastaavia johtopäätöksiä kuin nyt tässä.
[Paavo Arhinmäki: Mikä enää erottaa kokoomusta ja perussuomalaisia? — Keskustan ryh-
mästä: Rautakanki!] 
30



Pöytäkirjan asiakohta PTK 84/2019 vp
15.58 Markus Lohi kesk (vastauspuheenvuoro): Arvoisa puhemies! Viime viikot ilma on
ollut aika sakeana uhkia ja vääriä tietoja ja monenlaista lietsontaa, kuten edustaja Tuomi-
oja täällä minusta aika hyvin puheenvuorossaan totesi. [Oikealta: Puhutko Kärnästä?] Sil-
loin kun puhutaan kansalaisten turvallisuudesta, jopa puhutaan lasten oikeuksista, puhu-
taan äärimmäisen vakavista ja tärkeistä asioista. Mutta silti rohkenen kysyä, onko tilanne
niin paha kuin tämä julkinen kohu antaa ymmärtää. Onko meillä niin vakavasti kansallinen
turvallisuus uhattuna? [Oikealta: Kyllä! — Oikeudenmukaisuus!] Ja rohkenen väittää, että
kun meidän oikeusjärjestelmämme, meidän viranomaiskoneistomme, on arvioitu maail-
man tehokkaimmaksi ja Suomi on arvioitu maailman turvallisimmaksi maaksi, [Oikealta:
Niin, toistaiseksi — Ruotsikin oli joskus!] niin me kykenemme tämän asian ratkomaan kai-
kissa tilanteissa, niissäkin tilanteissa, että nämä 11 aikuista ja 30 lasta tulisivat omatoimi-
sesti Suomen rajalle. Kaikissa tilanteissa minä luotan suomalaiseen oikeusjärjestelmään
[Puhemies koputtaa] ja suomalaisiin viranomaisiin. [Eduskunnasta: Terrorismi ei ole leik-
kiä! — Välihuutoja]

15.59 Anders Adlercreutz r (vastauspuheenvuoro): Ärade talman! Ensinnäkin tämä väli-
kysymyshän syntyi siitä, että epäiltiin, että oli suunnitelma — ei suinkaan huolesta lapsis-
ta. Hallitus on nyt linjannut viisaasti, ja tätä asiaa ei tule politisoida. Tämä ei ole poliittinen
kysymys, vaikka konservatiivi-oppositio sellaiseksi yrittää sen leipoa. Tässä tarkastellaan
lakia, ihmisoikeuksia, lapsen parasta ja turvallisuusnäkökulmia, ja turvallisuusnäkökulmia
nimenomaan kaikista suunnista. Ja on oikein, että päätöksen tekee viranomainen, niin kuin
oikeusvaltiossa kuuluu ollakin, [Ben Zyskowicz: Ruotsi ei ole oikeusvaltio!] koska tämä ei
ole poliittinen peli, edustaja Zyskowicz. Oikeusvaltio ja ihmisoikeudet ovat kimurantteja
käsitteitä. Joskus ne pakottavat meitä tekemään päätöksiä, jotka ehkä särähtävät, koska me
tiedämme, että vaihtoehtoa ei ole. [Oikealta: On!] Jos me rupeamme suhteellistamaan oi-
keuksia, subjektiivisesti arvottamaan ihmisiä ja ajattelemaan, että oikeusvaltio on asia, jota
sovelletaan jotenkin valikoiden, niin silloin murtuu koko se perusta, jonka päälle [Puhe-
mies koputtaa] tämä maa on rakennettu. Ja se, arvoisa puhemies, hyvät kollegat, ei ole isän-
maallista. [Eduskunnasta: Juuri näin!]

16.00 Aki Lindén sd (vastauspuheenvuoro): Arvoisa puhemies! Tämän poliittisen mete-
lin keskellä on selvästi jäänyt varjoon se, että meillä on virkamiehillä erittäin suuret val-
tuudet toimia näissä kysymyksissä. Olen itse pitkän virkamiesurani aikana ollut mukana
kuudessa kriisissä, joissa on kysymys ollut hengestä ja elämästä, ehkä Estonia niistä mer-
kittävimpänä, jossa olin johtoryhmän jäsenenä. Tässä asiassa hallitus linjasi aivan erin-
omaisella tavalla: hallituksen linjauksen kohta 3 ja kohta 4 asettaa selvästi virkamiesvas-
tuun näissä asioissa, ja hallitus kohdassa 10 toteaa itse, että linjaus ei ole juridisesti sitova,
vaan se on linjaava ohje. Meillä on lastensuojelulain 13 §, 38 § ja 40 §, joiden pohjalta toi-
mien tämä asia voitaisiin aivan täysin hoitaa. Sen sanon, että helppoa se ei tule olemaan —
syistä, jotka täällä on kerrottu, esimerkiksi kansallisuuden toteamisen suhteen, lapsien löy-
tämisen suhteen leiriltä — mutta juridiikka [Puhemies koputtaa] tässä on ihan selvä. Ja ju-
ridiikan ja politiikan välinen tasapaino on erinomaisesti hallituksen linjauksessa.

16.02 Inka Hopsu vihr (vastauspuheenvuoro): Arvoisa puhemies! Ulkoasiainvaliokun-
nan jäsenenä haluan todeta, että olemme kesäkuusta lähtien saaneet ministeriöltä ja minis-
teriltä tiiviisti tietoa niin muistioin kuin tapaamisten yhteydessä. Valiokunta totesi tämän
31



Pöytäkirjan asiakohta PTK 84/2019 vp
asianmukaisen toiminnan myös päätöksessään. Ja kun Niikko täällä puhui, niin ilmeisesti
puhui oman ryhmänsä nimissä, ei valiokunnan nimissä.

Kehitysyhteistyön ja humanitaarisen avun järjestössä toimineena tunnen turvallisuus-
määräykset, jotka alueella liikkumista koskevat. Tällaiset operatiiviset tiedot julkisuudes-
sa eivät lisää kenenkään turvallisuutta. Sen sijaan minulle on ollut tärkeää jo alusta lähtien
kyselytunneillakin vastattu linja siitä, että lapsia pyritään auttamaan. [Kokoomuksen ryh-
mästä: Entäs aikuisia?] Myös tieto siitä, että Suomessa viranomaiset valmistautuvat lasten
vastaanottoon tai leirillä olevien spontaaniin paluuseen, on luonut luottamusta järjestel-
mämme toimivuuteen, vaikka konkreettisen avun antaminen al-Holin leirillä ja lapsien
saaminen [Puhemies koputtaa] turvaan on vaikuttanut tuskallisen vaikealta ja hitaalta, mitä
se valitettavasti on yhä.

Toinen varapuhemies Juho Eerola: Näin. Ja edustaja Niikko, teidät mainittiin.

16.03 Mika Niikko ps (vastauspuheenvuoro): Arvoisa puhemies! Totta on, että ulko-
asiainvaliokunnan virallinen kanta päätettiin 3.12.: valiokunta on saanut riittävästi tietoa ja
on tyytyväinen valtioneuvoston linjaan. [Kimmo Kiljunen: Siinä vaiheessa!] No, mitä sen
jälkeen on tapahtunut? Aika paljon, koska ollaan näin pitkälle menty. 

Arvoisa puhemies! Ja arvoisa ulkoministeri, olen pitänyt teitä mutkattomana ja tämmöi-
senä välittömänä ja avoimena henkilönä, ja teidän kanssanne on erittäin helppo ja hyvä toi-
mia. Mutta tämä on luonut ison kolhun tähän luottamussuhteeseen, koska kyllä kaikkein
tärkeintä on avoimuus ja luottamus, ja toivon, että ymmärrätte tämän viestin jälkeen sen,
millä tavalla pitää toimia eduskunnan kanssa näin herkissä kysymyksissä. 

Mutta kaikkein oleellisin kysymys on se, että missä on oikeudenmukaisuus niitä uhreja
ja heidän omaisiaan kohtaan, joita on surmattu, raa’asti raiskattu, pahoinpidelty ja orjuu-
tettu. [Antti Kurvisen välihuuto] Missä oikeudenmukaisuus on, jos ne naiset, jotka ovat
edistäneet tätä julmuutta, pääsevät tänne Suomeen pakoon sitä tuomiota, mikä heille kuu-
luu siinä maassa, kun heidät aikanaan tuomitaan? [Välihuutoja] Älkää päästäkö [Puhemies
koputtaa] heitä pakenemaan sitä tuomiota, mikä heille kuuluu [Puhemies: Edustaja Niik-
ko, aika on täynnä!] ja minkä he ansaitsevat. 

16.04 Markku Eestilä kok (vastauspuheenvuoro): Arvoisa puhemies! Arvoisa pääminis-
teri, te eilen viimeksi tarjositte oppositiolle yhteistyön kättä, että me rakentavasti viemme
näitä asioita yhdessä eteenpäin. Ja nyt te aloitatte tämän välikysymyskeskustelun sanomal-
la erityisesti kokoomukselle, että ”eikö teitä hävetä”. [Kimmo Kiljunen: No, eikö teitä hä-
vetä?] No, en tiedä, hävettääkö vai ei, mutta ilman tätä välikysymystä te ette olisi vielä-
kään hallituksena tehneet minkäännäköistä linjausta. Tosin siitä linjauksesta ei vieläkään
saa mitään selvää. [Vasemmalta: Saa!]

Ja miksi me teimme välikysymyksen? Teidän juttunne muuttuivat viikoittain. Ja kun ai-
kanaan pääministeri Rinne antoi meille lupauksen, että mihinkään toimiin ei ryhdytä, niin
sitä lupausta ei ole pidetty. Se on annettu eduskunnan edessä, ja nyt teillä on hyvä hallin-
totapa jatkuvasti hukassa. Sen takia me olemme tehneet välikysymyksen.

Mutta nyt minä kysyn sisäministeri Ohisalolta, että millä todennäköisyydellä lasten pe-
rässä tai mukana tulee terroristeja, olivatpa he miehiä [Puhemies koputtaa] tai naisia?
32



Pöytäkirjan asiakohta PTK 84/2019 vp
16.05 Jouni Ovaska kesk (vastauspuheenvuoro): Arvoisa puhemies! Olen erittäin huolis-
sani, jos ulkoasiainvaliokunnan puheenjohtaja alkaa jakaa tuomioita tässä istuntosalissa.
[Hälinää] Tämä juuri kertoo sen, että on viranomaisten tehtäviä ja on poliitikkojen tehtäviä. 

Edustaja Mäkelä puhui täällä luottamuksesta viranomaiseen. Haluaisin kysyä edustaja
Halla-aholta, oliko mielestänne vastuullista pelotella suomalaisia tullin, poliisin, THL:n ja
muiden yhteisharjoituksella Helsinki—Vantaalla. [Hälinää] Heräsikö itsellänne epäilys,
vai halusitteko vain ja ainoastaan herättää epäilyksen siemenen tuhansissa suomalaisissa
omien poliittisten tarkoitusperienne ajamiseksi? 

Nämä ovat sellaisia asioita, joissa pitää säilyttää maltti ja arvioida jokainen tapaus erik-
seen. Me olemme lähteneet siitä, että arvioidaan ja katsotaan lasten etu ja lasten tilanne, ja
sen jälkeen arvioidaan, mikä on heidän vanhempiensa tilanne. Nyt toivoisin hiukan malttia
tähän keskusteluun, koska jatkossa tätä asiaa ei ratkaista tällä välikysymyksellä. Tässä on
kansainvälinen kriisi, johon haetaan laajempia hartioita ja ratkaisuja. 

Toinen varapuhemies Juho Eerola: Näin. Nyt mainittiin kolme perussuomalaista nimel-
tä, otetaan edustaja Halla-Aho. 

16.06 Jussi Halla-aho ps (vastauspuheenvuoro): Kiitoksia, arvoisa puhemies! Minä to-
siaan sanoin julkisuuteen tässä jokin aika sitten, että minun saamieni tietojen mukaan al-
Holista ollaan lennättämässä tilauslennolla viikolla 50 ihmisiä Suomeen. Ulkoministeriön
virkamiehet jyrähtivät, että tämä ei pidä paikkaansa, mitään suunnitelmaa ei ole, tämä on
disinformaatiota. 

Seuraavana päivänä Yleisradio ja Helsingin Sanomat viittasivat poliisiylijohtaja Koleh-
maisen allekirjoittamaan suunnitelmaan, jossa kerrottiin, että oli tarkoitus lennättää al-Ho-
lin reitiltä kaikki halukkaat viikolla 50 charter-koneella Erbilistä Helsinkiin, kappas vain.
[Eduskunnasta: Ohhoh! — Sanna Antikainen: Jäitte kiinni! — Eduskunnasta: Kiinni jäit-
te!] 

Minä haluaisin tietää, ulkoministeri Haavisto, kun te jatkuvasti vetoatte siihen, että ul-
koministeriö ja virkakoneisto tietenkin varautuvat kaikkiin skenaarioihin: Me puhumme
nyt hyvin yksityiskohtaisesta suunnitelmasta, jossa on reitti ja päivämäärä ilmoitettu. Ei
tämä ole yleistä varautumista kaikkiin skenaarioihin. [Puhemies koputtaa] Ja yhdyn tähän
edustaja Mäkelän kysymykseen sisäministeri Ohisalolle: olitteko te tietoinen siitä, että po-
liisiylijohtaja Kolehmainen [Puhemies koputtaa] puhuu muunneltua totuutta hallintovalio-
kunnalle, [Puhemies: Aika!] ja olitteko te painostaneet [Vasemmalta: Aika!] häntä siihen?

Toinen varapuhemies Juho Eerola: Edustaja Halla-aho ja kaikki muutkin ovat tietoisia
siitä, että minuutti on se aika. Edustaja Vikman näyttää esimerkkiä. 

16.08 Sofia Vikman kok (vastauspuheenvuoro): Arvoisa puhemies! Pääministeri Marin,
sen sijaan, että te täällä lauotte kokoomukselle kysymyksiä häpeästä, saattaisi olla paikal-
laan asettua kysymään tämä kysymys itseltänne peilin edessä. [Eduskunnasta: Juuri näin!]
Nimittäin hallitus pakenee edelleen vastuutaan.

Hallituksen mukaan ilmeisen mahdollinen aikuisten hakeminen al-Holin leiriltä on po-
liittinen päätös. Juridista velvoitetta ei ole, ja asiaan liittyy merkittäviä turvallisuuskysy-
myksiä. Eripurainen hallitus ei pystynyt tekemään selkeää linjausta ja sysää kaiken vas-
tuun virkamiehille. Nyt tarvittaisiin hallitukselta suoraselkäisyyttä ja poliittista vastuun-
33



Pöytäkirjan asiakohta PTK 84/2019 vp
kantoa. Sen sijaan hallituksen edustajat ovat täällä aivan erimielisiä siitä, mitä oikeastaan
on edes päätetty. Eduskunnan ja Suomen kansan [Puhemies koputtaa] on saatava tietää to-
tuus ulkoministeri Haaviston toimista. Haaviston puheet ja julkitulleet tiedot [Puhemies:
Minuutti on täynnä myös teillä!] ovat ristiriidassa. Kysyn: Miten hallitus suhtautuu minis-
teri Haaviston lausuntojen ristiriitaisuuteen? [Puhemies: Nyt on minuutti täynnä!] Erityi-
sesti, miten keskusta suhtautuu?

Toinen varapuhemies Juho Eerola: Sama minuutti kaikille.

16.09 Emma Kari vihr (vastauspuheenvuoro): Arvoisa puhemies! Lopulta tässä on kyse
siitä, että meillä on noin 30 suomalaista lasta syyrialaisella vankileirillä, ja talvi on tulossa.
[Perussuomalaisten ryhmästä: Ja kymmenen äitiä!] Nämä lähes 30 lasta eivät ole orpoja —
he eivät ole orpoja, joten orvoista on turha tässä puhua. [Välihuuto perussuomalaisten ryh-
mästä] Suurin osa heistä on hyvin pieniä, alle 3-vuotiaita. He ovat leirillä, jossa yli 300 las-
ta on jo kuollut. On vain ajan kysymys, koska kyse on suomalaisen lapsen hengestä — vain
ajan kysymys. [Ben Zyskowiczin välihuuto]

Perussuomalaiset ovat suoraan myöntäneet sen, että heidän linjansa on se, että he ovat
valmiita jättämään nämä lapset leirille. Totuus on se, että myös se linja, jota kokoomus
täällä tuntuu edustavan, johtaisi samaan. [Perussuomalaisten ryhmästä: Tekö haluatte kur-
kunleikkaajia Suomeen?] Vaikuttaa siltä, että myös te olisitte valmiita jättämään nämä lap-
set leirille, vaikka kyse on heidän hengestään.

Sivistysvaltion ja oikeastaan oikeusvaltion ystävillä on syytä olla ylpeitä siitä, että tois-
ten kerätessä irtopisteitä lasten hädällä, meillä on ollut ulkoministeri, [Puhemies koputtaa]
joka on seisonut läpi tämän prosessin lasten oikeuksien puolella, ja hallitus, joka on kanta-
nut vastuuta.

16.10 Erkki Tuomioja sd (vastauspuheenvuoro): Arvoisa puhemies! Ainoa puolue, jon-
ka olen täällä maininnut, on oma puolueeni, jonka puolesta esiinnyin. Voisin kyllä todeta
myöskin ulkoasiainvaliokunnan enemmistön puolesta, [Eva Biaudet: Kyllä!] että meillä ei
ole mitään ongelmaa ollut hallituksen kanssa työskentelyssä tässä asiassa. [Eduskunnasta:
Juuri näin!]

Mutta, kun esitin kysymyksen ja huoleni siitä, että tämän salin ulkopuolella myös edus-
tajat sekä pidättäytyisivät että irtisanoutuisivat tähän asiaan liittyen vihan kylvöstä, pelko-
jen lietsonnasta, uhkailusta ja muusta tällaisesta asiattomuudesta, niin uskon, että hallitus-
puolueiden osalta asia on hyvin selvä. [Toimi Kankaanniemi: Nimiä esiin!] Mutta mielel-
läni kuulisin nyt teitä oppositiopuolueita. Näettekö te tässä mitään ongelmaa ja vaaraa?
Edustaja Östman, jonka nimen mainitsin, voisi vastata. [Vilhelm Junnila: Ahdistaako fak-
ta?]

16.11 Peter Östman kd (vastauspuheenvuoro): Arvoisa puhemies! Kiitos edustaja Tuo-
miojalle, että hän esitti sen kysymyksen. Näen isoja vaaroja. Olen seurannut tätä työtä ja
työskentelyä tässä eduskunnassa viimeisien vuosien aikana ja näen, että puolin ja toisin
lietsotaan vihaa. Lietsotaan vihaa, ja se johtaa yleensä huonoon lopputulemaan. [Antti Kur-
vinen: Helpottaako tämä välikysymys?] — Välikysymys sinällään on parlamentaarinen
työkalu. Silloin, kun keskusta on ollut oppositiossa, te olette kanssa käyttäneet tätä työka-
34



Pöytäkirjan asiakohta PTK 84/2019 vp
lua. [Eduskunnasta: Harvemmin! — Antti Kurvinen: Missä asiassa?] Ja edelleen on vas-
taamatta muutamiin kysymyksiin. [Välihuuto] 

Haluaisin kysyä — jos saan puhua rauhassa ja loppuun — [Puhemies koputtaa] ulkomi-
nisteri Haavistolta: Viime torstaina sanoitte kyselytunnilla, että te olette hallituksen ilta-
koulussa päättäneet toimintalinjauksista, seuraavalla vastauksella sanoitte, että tehtiin sel-
vityksiä. Näettekö itse mitään eroa toimintalinjauksen päättämisestä ja selvityksen tekemi-
sestä?

16.12 Merja Kyllönen vas (vastauspuheenvuoro): Arvoisa herra puhemies! Uskon vah-
vasti, että Suomen viranomaisilla on täysi toimintakyky ottaen huomioon sen, että viime
kaudella ajettiin läpi laajamittaiset tiedustelutoimivaltuudet ja supon resurssit ja henkilös-
tö vietiin muutaman vuoden sisällä jopa tuplaan entisestään. Nyt noin 10 naista lapsineen
tuntuvat aiheuttavan mittavan ongelman Suomenmaassa niin, että koko varautumisjärjes-
telmä näyttää olevan ainakin opposition suunnalta kaatumassa. Mihinköhän me tarvitsem-
me niitä mittavia valtuuksia tai Tullin, rajavalvonnan, poliisin resursseja, jos me emme ky-
kene tekemään asioissa yhtään mitään. Tai, jos me emme saisi valmistautua asioihin ilman
julkista poliittista päätöstä, niin miten esimerkiksi ministeri Kaikkosen johtama puolustus-
ministeriö valmistautuu yhtään mihinkään, jos jatkossa tarvitaan kaikessa julkinen poliit-
tinen päätös ennen kuin voidaan valmistautua yhtään mihinkään.

16.14 Mauri Peltokangas ps (vastauspuheenvuoro): Arvoisa puhemies! Tässä heräsi hy-
vän keskustelun aikana kysymys: jos on syyrialainen isä, lapsi syntyy Syyriassa, äiti on
maahanmuuttajataustainen Suomen kansalainen, joka on hylännyt maansa ja lähtenyt ter-
roristijärjestön mukaan rakentamaan unelmiensa kalifaattia, niin voimmeko olla varmoja,
että tämä lapsi on nyt sitten rekisteröity Suomen kansalainen? Tähän kysymykseen haluai-
sin ulkoministeriltä vastauksen, sillä jos on tehty suunnitelma, että lähdemme suomalaisia
lapsia hakemaan Syyriasta, niin meillä varmasti on silloin tieto — huom. tieto — että siellä
on suomalaisia lapsia. Näkisin kuitenkin, että tämä keskustelu on nyt verhottu lasten oi-
keuksien keskusteluksi, mikä on hyvä — me kaikki varmastikin olemme hyvin huolissam-
me kaikista maailman lapsista — mutta minä haluaisin nyt vastauksia ulkoministeri Haa-
vistolta, koska tämä välikysymys on nimenomaan ulkoministeri Haavistolle. Vastatkaa nii-
hin kysymyksiin, [Puhemies koputtaa] mitä teille on esitetty. Kansa odottaa vastauksia. —
Kiitos.

16.15 Timo Heinonen kok (vastauspuheenvuoro): Arvoisa herra puhemies! Kokoomuk-
sen linja on ollut selvä. Siinä ei, pääministeri Marin, ole mitään hävettävää. Pieniä lapsia on
kokoomuksen mielestä pitänyt auttaa, ja sitä valmistelua on tehty. Keskusta oli vielä eilen
kokoomuksen kanssa samaa mieltä. Pieniä lapsia olisi pitänyt jo auttaa, ja kysymys kuu-
luu, miksi ette ole auttaneet. [Välihuutoja]

Ulkoministeri Haavisto, tuletteko te tiedottamaan suomalaisia avoimesti, kun paluulen-
toja Suomeen tulee, ei siis tietenkään nimiä, vaan siitä, kuinka monta on Suomeen tullut?
Ja vielä kysyisin... [Eva Biaudet’n välihuuto] — Jos saan puhua rauhassa, edustaja Biau-
det. Saanko puhua rauhassa, edustaja Biaudet? — Niin, arvoisa puhemies, oikeuskanslerin
lausunnosta te, arvoisa ulkoministeri, sanoitte 2. joulukuuta, että oikeuskanslerin ratkaisu
on velvoittava, ja katsoitte, että viranomaisia tämä ratkaisu edellyttää toimimaan kaikilla
mahdollisilla keinoilla. Tänään te totesitte, että oikeuskanslerin ratkaisu [Puhemies koput-
35



Pöytäkirjan asiakohta PTK 84/2019 vp
taa] ei itsessään velvoita viranomaisia toimimaan. Kumpi näistä on nyt oikea ja todellinen
linjaus tästä oikeuskanslerin ratkaisusta? [Ben Zyskowicz: Kumpi on mielipiteenne kello
16.15?] 

Puhemies Matti Vanhanen: Ministeri Haavisto, ja sen jälkeen siirrytään puhujalistaan. 

16.16 Ulkoministeri Pekka Haavisto: Arvoisa puhemies! [Hälinää] Oikeuskansleri tie-
tysti vastaa itse omasta lausunnostaan, joka päättyy näin, että ”oikeudellinen arvioni on,
että perus- ja ihmisoikeudet, erityisesti perustuslain 7 §, lapsen oikeuksien yleissopimuk-
sen 3 artiklan ensimmäinen kappale, 6 artikla ja niiden perustuslain 22 §:ssä säädetty tur-
vaamisvelvoite puoltavat sitä, että valtioneuvosto pyrkii kansainvälisen oikeuden mukai-
sesti ja konsulipalvelulain mukaisten toimivaltuuksiensa nojalla ja puitteissa kotiuttamaan
ainakin suomalaiset ja heihin rinnastuvat lapset.” Ja tässä oikeuskansleri otti tämän konsu-
lipalvelulain välineeksi, ja se on se väline, jota ulkoministeri on tässä käyttänyt.

Sitten muutamaan muuhun kysymykseen. Edustaja Halla-aho kysyi tästä poliisidoku-
mentista. Nyt täytyy sanoa, että ministeri, joka ei ole siellä viranomaisverkossa ja viran-
omaisyhteistyössä, ei tiedä kaikkia eri dokumentteja — en tiedä poliisin, en tiedä lasten-
suojelun ja muiden dokumentaatiota — mutta sen tiedän, että siinä neuvotteluprosessissa,
joka voisi joitain lapsia sieltä alueelta tuoda, ei oltu niinä päivinä sellaisessa vaiheessa, että
olisi ollut mitään tietoa. Olen tämän eduskunnan ulkoasiainvaliokunnan puheenjohtaja
Niikolle sanonut — jos tietäisimme, että sieltä lapsia tulee, siitä myöskin eduskunnan ul-
koasiainvaliokuntaa informoitaisiin. Muuten en ota muiden viranomaisten dokumenttei-
hin kantaa.

Edustaja Östman kysyi vielä tästä toimintalinjauksen sisällöstä ja siitä, millä tavalla sitä
kutsuttaisiin. Se oli ulkoministeriössä virkavastuulla, virkamiestyönä valmistunut toimin-
talinjaus, joka esitettiin iltakoulun yhteydessä, jossa oikeuskansleri oli läsnä — kirjattiin
ylös, että se on esitelty. Tämä erityisedustaja oli paikalla, ja se antoi hänelle sen toiminta-
mandaatin lähteä näihin neuvotteluihin, joita tässä kuvasin ja jotka ovat, niin kuin tiedäm-
me julkisuudestakin, kesken tällä hetkellä.

Ja edustaja Heinoselle siitä, tulemmeko tiedottamaan avoimesti näistä kysymyksistä:
Totta kai näitä yksilöllisyyden rajoja kunnioittaen tiedotamme — niin kuin kerroin, ulko-
asiainvaliokuntaa informoidaan, ja julkisuutta informoidaan — siitä, miten tässä työssä
edistytään. [Oikealta: Hyvä, kiitos!] 

16.18 Sisäministeri Maria Ohisalo: Arvoisa puhemies! Kiitokset edustaja Eestilälle ky-
symyksestä. Ajattelen, että — hän ei taida nyt olla paikalla, mutta ehkä välitätte tiedon hä-
nelle — ulkoministeriön erityisedustaja tekee näissä asioissa ne ratkaisut, kuinka lapsen oi-
keudet parhaalla tavalla toteutuvat. Ei ole meidän politiikkojen tehtävä linjata siitä, kuinka
tämä lopulta tapahtuu.

Kuten aiemmin mainitsin puheenvuorossani, edustaja Halla-aholle muun muassa, Suo-
men poliisi on varautunut erilaisiin tilanteisiin. Sisäministeriö laajalti on varautumisen mi-
nisteriö. Tässä on ollut kyseessä yhteinen viranomaisyhteistyö. Eri viranomaisilla on tie-
dossa se, että jos rajan yli joku tänne palaa, kukin viranomainen tietää, mikä on oma vastuu
ja kuinka toimitaan.

Mitä tulee poliisiylijohtajaan, hänen alaisillaan on tuhansia erilaisia vastuita, tuhansia
erilaisia detaljeja ja päivämääriä. Ei poliisiylijohtaja voi yksin olla vastuussa joka ikisestä
36



Pöytäkirjan asiakohta PTK 84/2019 vp
detaljista. Ehkä ennen kaikkea tässä huolestuttaa nyt se, [Jussi Halla-ahon välihuuto] että
on pelottava väite, että minä poliitikkona painostaisin poliisin ylintä johtoa. Se ei kuulu mi-
nun toimintatapoihini. En tiedä, kuuluuko jonkun muun toimintatapoihin. [Välihuutoja oi-
kealta — Hälinää — Puhemies koputtaa]

Kysymys edustaja Halla-aholle: Viittaatte täällä luottamuksellisiin, hallintovaliokunnal-
le annettuihin tietoihin, yhdessä käytyihin keskusteluihin. Eikö tämä ole aika vakava asia?
[Jussi Halla-aho: Ne ovat lehdessä!] — Miten ne ovat päätyneet sinne lehteen? — [Hälinää
— Puhemies koputtaa] Miten voi olla mahdollista, että hallintovaliokunnan sisällä käytyjä
keskusteluja levitellään ympäri tätä yhteiskuntaa? [Leena Meren välihuuto] Miten voim-
me luottaa sisäisen turvallisuuden näkökulmasta siihen, että tämä yhteiskunta on kriisin-
sietokykyinen, että me selviämme asioista, jos tässä kohtaa jo tapahtuu tällaista vuotoa,
mitä tahansa epäluottamusta? [Jussi Halla-aho: Vihjaatteko te jotakin?]

16.20 Oikeusministeri Anna-Maja Henriksson: Arvoisa puhemies! On hyvä, että ko-
koomuksen suunnalta tulee myös viestiä, että pieniä lapsia pitäisi auttaa. Minulla olisi ko-
koomukselle jatkokysymys: mitä vikaa sitten hallituksen linjauksessa on? [Eduskunnasta:
Hyvä kysymys!] Hallitus lähtee nimittäin siitä, että kotiutetaan lapset niin pian kuin mah-
dollista, [Ben Zyskowicz: Ja äidit!] lähdetään siitä, että viranomaistoiminta pyrkii aktiivi-
sesti kaikissa tilanteissa turvaamaan, että noudatetaan oikeusvaltioperiaatetta, perustusla-
kia ja Suomen muuta lainsäädäntöä ja kansainvälisiä sopimuksia. Mitä näistä meidän pi-
täisi olla noudattamatta? [Ben Zyskowicz: Mikä on teidän vastaus minulle? Mikä on se so-
pimus?] Kysymys on se, että toimitaanko meidän lainsäädännön mukaisesti, luotammeko
siihen, että meillä on oikeusvaltio, joka toimii niin, että tässä salissa säädetään lait, viran-
omaiset päättävät yksittäisissä tapauksissa, miten lakia sovelletaan, ja jos on kyse rikoksis-
ta, niin tuomioistuimet tuomitsevat. Luotammeko tähän? Minä ainakin luotan siihen, [Ant-
ti Kurvinen: Luottaako kokoomus?] ja sen takia on erittäin tärkeätä, että me myös pystym-
me sanomaan suoraan, että ei ole tämän talon asia ratkaista yksittäisen henkilön tänne tu-
loa. [Ben Zyskowicz: Mikä oli teidän vastaus kysymykseen?]

16.22 Kimmo Kiljunen sd: Arvoisa puhemies! Tästä keskustelusta olemme jo havain-
neet sen, että asia on erittäin vakava ja myöskin vaikea monella tavalla. Se, mikä tässä jul-
kisessa keskustelussa on ollut ongelmana, on se, että on asetettu vastakkain kaksi asiaa, jot-
ka eivät tosiasiassa ole vastakkaisia. [Hälinää] — Ääni kuuluu huonosti, vaikka Kiljunen
on sukunimi. Johtuu varmaan hälystä tässä salissa, mutta yritetäänkö uudestaan. — Vas-
takkain on asetettu kaksi asiaa, jotka eivät tosiasiassa ole vastakkain: lasten oikeudet ja tie-
tenkin kaikkien suomalaisten oikeus turvalliseen elämään ja turvallisuuteen. Minusta tääl-
lä oli aivan erinomaisia puheenvuoroja. Muun muassa edustajat Savola ja Biaudet ryhmä-
puheenvuoroissa totesivat, että tästä asiasta ei pitäisi politikoida, ja on ollut nyt vähän hä-
kellyttävä politikoinnin sävy tässä keskustelussa, jota tästä tänään on käyty, koska meidän
pitäisi ottaa tämä asia asiana.

Suomalaisten turvallisuusnäkökohdat on aina huomioitava kaikissa tilanteissa, ja lasten
oikeudet on myöskin turvattava kaikissa tilanteissa. Se käy kaiken edelle. Al-Holin leirillä
on 30 suomalaista lasta. Näistä 19 on alle viisivuotiaita. Me todella puhumme pienistä lap-
sista. Nyt tässä on se tilanne, että vierastaistelijoiden lapsia ei voida syrjiä vanhempiensa
tekojen vuoksi, ja tämä keskustelu on muuttunut kummalliseksi — vähintään julkinen kes-
kustelu ja osittain tässä salissakin — niin että me emme puhukaan lapsista ja lasten oikeuk-
37



Pöytäkirjan asiakohta PTK 84/2019 vp
sista vaan vanhemmista, eli tämä kiepahtaa toiseen suuntaan. Lasta tulee kohdella YK:n
lasten oikeuksien sopimuksen mukaisesti lapsena. Se on se peruslähtökohta koko tässä ju-
tussa.

No lastensuojelulaki määrittää meille tilanteen, jossa valtio voi tukea lasten kasvatusta
tilanteessa, jossa vanhempi siihen ei kykene. Näitäkin tilanteita on, ja meillä huostaanotto-
päätöksiä Suomessa tehdään useita tuhansia vuosittain — 4 400 taisi olla viime vuonna
huostaanottopäätöksiä — eli vanhempi erotetaan lapsesta. Tässä al-Holin tilanteessa on
selvää, että jos vanhemmat ovat syyllistyneet terroristitekoihin, tämä lastensuojelun äärim-
mäisin keino on myöskin periaatteessa käytettävissä, ja tähän on muun muassa lapsiasi-
avaltuutettu Elina Pekkarinen viitannut, että tässä tilanteessa on myöskin mahdollista har-
kita tätä puolta, ja itse asiassa lastensuojelulla on mahdollisuus myöskin toimia tässä asias-
sa ulkomailla. Luonnollisesti, kuten hallitus on moneen kertaan joutunut toteamaan, tämä
joudutaan aina toteamaan paikallisen viranomaisen kanssa, ja se on tietysti lähtökohta sii-
nä. Mutta peruslinjaus on se, että meillä on mahdollisuus ja meillä on velvollisuus auttaa
näitä lapsia, ja tämän linjauksenhan hallitus on nyt selkeästi tehnyt, tämä Marinin hallitus,
joka on vasta istunut vajaan viikon. Eli hyvin nopeasti tässä on nykyhallitus toiminut ja
tämä asia on linjattu.

Sen sijaan mikä on epäselvää: Tämä ongelma on ollut jo puolitoista vuotta olemassa, ja
edustaja Risikkohan täällä käytti kokoomuksen puheenvuoron jo aikaisemmin ja totesi,
että edellinen hallitus kyllä teki ratkaisun, että lapsia on syytä auttaa ja heitä voidaan auttaa
mutta ei vanhempia. Ei oteta nyt kantaa siihen ei vanhempia -kysymykseen, vaan mitkä
olivat sitten Sipilän hallituksen konkreettiset toimet, joihin tartuttiin, jotta näitä lapsia au-
tettaisiin? Tehtiinkö mitään, vai oliko se vain tämmöinen ratkaisu, joka jätettiin ilmaan?
Nyt me olemme sen asian kanssa tekemisissä jatkuvasti, ja nyt uusi hallitus, tämä nykyi-
nen hallitus, on tähän asiaan vakavasti tarttunut, ja sehän on mitä arvokkain asia tässä
asiassa.

Minä vielä toistan sen, minkä tässä jo aikaisemmin yhdessä puheenvuorossani toin esil-
le, että tässä on paisunut tämä yksi ilmiö nyt elämää suuremmaksi siinä mielessä, että kym-
menen naista muodostaisi ikään kuin Suomelle merkittävän turvallisuusriskin. Minun täy-
tyy luottaa suomalaisiin turvallisuusviranomaisiin, kun vastaavantyyppisiä riskitilanteita
meillä on paljon tässä yhteiskunnassa. Meidän täytyy luottaa siihen, että me pystymme
seuraamaan, että tällaiset jihadistitaistelijoina olleet ihmiset, jotka mahdollisesti myöskin
ovat valmiita muuttamaan asennoitumisensa, eivät muodostaisi turvallisuusriskiä Suomel-
le. Meillä on paljon muita. Meillä on järjestäytynyttä rikollisuutta. Sitä leviää ulkomailta
Suomeen. Meillä on, niin kuin viittasin, muukalaislegioonissa taistelleita suomalaisia.
Kansainvälisiin sotarikoksiin syyllistyneitä suomalaisia on taistellut ulkomaisissa ammat-
tiarmeijoissa. Nämä ovat kaikki turvallisuusriskitekijöitä Suomessa, ja meidän täytyy pys-
tyä tämä kokonaisuus katsomaan eikä pelkästään näihin jihadistitaistelijoihin kiinnittää
huomiota — joka sinänsä on tärkeä asia, että niihin kiinnitetään huomiota. Eli tämä koko-
naisuus täytyisi pystyä hahmottamaan.

16.27 Mika Niikko ps: Arvoisa puhemies! Hallitus teki eilen linjauksensa al-Holin leiril-
lä olevien lasten osalta, mutta kokonaisuus on edelleen selvittämättä. Pääministeri Marinin
lausunto jätti myös paljon tulkinnan varaa. Edes hallituspuolueiden edustajat eivät pysty
olemaan samaa mieltä pääministeri Marinin lausunnosta. [Kimmo Kiljunen: Pystytään ole-
maan!] 
38



Pöytäkirjan asiakohta PTK 84/2019 vp
Hallitus on päätynyt linjaukseen, joka mahdollistaa al-Holin leiriltä myös Isis-naisten
kotiuttamisen. Muista Pohjoismaista poiketen Suomen hallitus ei uskalla kieltäytyä autta-
masta terroristijärjestöön liittyneitä aikuisia. Nyt hallitus on käytännössä päättänyt sysätä
poliittisen ongelman ratkaisemisvastuun virkamiehille vetoamalla tapauskohtaiseen har-
kintaan. Perheoikeuden tutkijatohtori Sanna Mustasaaren mukaan lastensuojelutoimenpi-
teet kuuluisi toteuttaa lievemmän puuttumisen periaatteella, mutta nyt koko kansan turval-
lisuutta koskevat päätökset vyörytetään heidän vastuulleen. 

Nyt odotamme hallitukselta selkeää linjausta ja avointa keskustelua siitä, tuodaanko
Isis-naisia Suomeen vai ei. Kyseessä on turvallisuus- ja ulkopoliittisesti hyvin olennainen
asia. Vaikka nämä naiset ovat myös äitejä, he ovat ensisijaisesti osa jihadistista Isis-järjes-
töä. Nämä naiset lähtivät vapaaehtoisesti luomaan tappamisella ja terrorilla hallittua kali-
faattia. Kalifaatin kaaduttua joillekin naisille on tullut hätä päästä takaisin Suomeen. Koti-
ikävä ei ole kuitenkaan syy hakea valtion rahalla naisia takaisin Suomeen. 

Eri asia on toki pienet lapset. Lapset ovat syyttömiä vanhempiensa synteihin. Heitä tu-
lee auttaa, mutta heidän auttamisessa tulee toimia jämäkästi ja jättää vanhemmat silloin
huomioimatta, kun heitä kotiin tuodaan.

Al-Holin leirillä naiset ovat eläneet ympäristössä, jossa noudatetaan šarialakia. Isis on
vastuussa tuhansien ihmisten murhaamisesta, raiskauksista ja muista raakuuksista. Viime-
aikaisten raporttien mukaan myös leirillä olevat naiset ovat syyllistyneet toisten vankien
tappamiseen, koska nämä eivät ole olleet tarpeeksi uskollisia Isisille eivätkä ole noudatta-
neet šarialakia tarpeeksi orjallisesti. Haluaako hallitus todella tuoda edellä mainittuihin te-
koihin mahdollisesti osallistuneita tai syyllistyneitä ja samoihin periaatteisiin nojaavia
henkilöitä Suomeen?

Kurdistanin autonomisen alueen entinen ulkoministeri Falah Mustafa Bakir on pyytänyt
apua kansainvälisen tuomioistuimen perustamiseen alueelle. Hän on todennut, että kan-
sainvälisen lain mukaan kaikki Isis-taistelijat on tuomittava siellä. Hän muistuttaa, että
nämä ihmiset ovat syyllistyneet rikoksiin ihmisyyttä vastaan. Haluan myös muistuttaa, että
Suomessa on erittäin vaikea selvittää, mitä naiset ovat tehneet ja täyttävätkö heidän tekon-
sa terroristisen tai muiden rikosten tunnusmerkit. Suomessa terroristiryhmään kuulumista
ei ole vielä esitetty kriminalisoitavaksi.

Myös suojelupoliisi on kertonut yksiselitteisen kantansa siihen, että leirillä olleet saatta-
vat muodostaa uhan kansalliselle turvallisuudelle. Leireille tulleiden ihmisten todellisen
henkilöllisyyden ja kansalaisuuden varmistaminen on myös haastavaa. Saapuessaan Syy-
riaan ja Irakiin ulkomaalaiset ovat voineet tuhota henkilötodistuksensa ja esiintyä väärillä
nimillä. Leirillä syntyneillä lapsilla ei ole edes syntymätodistuksia, ja kukaan ei pysty to-
distamaan, ovatko nämä edes heidän lapsiaan.

Arvoisa puhemies! Ulkoministeri Pekka Haaviston toiminta on ollut todella huolestut-
tavaa liittyen sekä al-Holin leirillä olevien Suomen kansalaisten suunniteltuun kotiuttami-
seen että ulkoministeriön sisäiseen tehtäväjakoon. Lisäksi Haavisto on unohtanut koko-
naan sen, että hänellä on ollut velvollisuus pitää eduskunta ja ulkoasiainvaliokunta ajan ta-
salla yhteiskunnallisesti näin merkittävässä asiassa. Kyseessä on juridisesta näkökulmasta
poikkeuksellinen toimi, ja hallituksen on otettava siitä vastuu. 

Ministeri on käynyt valiokunnassa kuultavana kolmesti. Lisäksi hän on toimittanut
syyskuussa lausunnon senhetkisestä tilanteesta. Valiokunnan enemmistön mielestä Haa-
viston antama selvitys oli riittävä ja valtioneuvoston toimintalinja hyväksyttävä. Valiokun-
39



Pöytäkirjan asiakohta PTK 84/2019 vp
ta ei kuitenkaan ollut yksimielinen, ja osaltani myös itse katson, että ministeri ei ole toimit-
tanut valiokunnalle oikeaa tietoa. 

Luottamus Haavistoa kohtaan on näin ollen horjunut. Tämän osoittaa koko opposition
yhteinen välikysymys ja hallituksen esittämät toisistaan eroavat lausunnot al-Holin leirillä
olevien Suomen kansalaisten auttamiseksi.

Lopuksi, arvoisa puhemies, ottaen huomioon edellä mainitut seikat ministeri Haaviston
toimintaa arvioidaan nyt sitä taustaa vasten, onko asiasta annettu oikeaa vai väärää tietoa ja
onko ulkoasiainvaliokuntaa tai eduskuntaa johdettu tahallisesti harhaan. Viime kädessä
sitä on arvioitava ministerivastuun osalta.

16.33 Sofia Vikman kok: Arvoisa puhemies! Haluan vielä debattiin liittyen tuoda esiin
sen, että kokoomuksen eduskuntaryhmän puheenjohtajan Kai Mykkäsen mukaan tässä vä-
likysymyksessä kokoomuksen yhdeksästä ei-allekirjoittaneesta yhdessäkään tapauksessa
ei ole kyse siitä, että välikysymystä ei olisi haluttu allekirjoittaa, vaan taustalla on teknisiä
syitä, kuten matkoja. Eli tältäkään osin opposition puheissa ei ole villoja. [Kimmo Kilju-
nen: Harmi!]

Arvoisa puhemies! Eduskunnan ja Suomen kansan on saatava tietää totuus ulkoministe-
ri Haaviston toimista. Haaviston puheet ja julki tulleet tiedot ovat edelleen ristiriidassa.
Emme ole saaneet täällä selkeää vastausta siihen, miten hallitus suhtautuu ministeri Haa-
viston lausuntojen ristiriitaisuuteen. Oikeusvaltiossa tarkoitus ei voi pyhittää keinoja.

Arvoisa puhemies! Hallitus pakenee edelleen vastuutaan. Hallituksen mukaan ilmeisen
mahdollinen aikuisten hakeminen al-Holin leiriltä on poliittinen päätös. Juridista velvoitet-
ta ei ole, ja asiaan liittyy merkittäviä turvallisuuskysymyksiä. Eripurainen hallitus ei pys-
tynyt tekemään selkeää linjausta ja sysää kaiken vastuun virkamiehille. Nyt tarvittaisiin
hallitukselta suoraselkäisyyttä ja poliittista vastuunkantoa. Sen sijaan hallituspuolueiden
edustajat ovat keskenäänkin erimielisiä siitä, mitä oikeastaan on päätetty ja miten päätöstä
aikuisten osalta pitäisi tulkita.

Oma kantani ja kokoomuksen kanta on ollut selvä jo pidemmän aikaa. Lapsia on autet-
tava. Vapaaehtoisesti lähteneitä aikuisia tai terroristiseen toimintaan omaehtoisesti osallis-
tuneita ei pidä hakea Suomeen. Suojelupoliisin julkisen arvion mukaan palaajat ovat uhka
Suomen turvallisuudelle. Tätä emme voi arvioissa ohittaa. Aikuiset ovat päättäneet lähteä
tukemaan järjestöä, joka on syyllistynyt viattomien siviilien murhiin ja hirmutekoihin. Nyt
tarvitaan hallitukselta avoimuutta ja selkeää poliittista linjausta. Vastuun pakoilu ja virka-
miesten selän taa piiloutuminen horjuttaa suomalaisten luottamusta asioiden vastuulliseen
hoitamiseen.

Ennen välikysymystä on ollut täysin epäselvää, mikä on hallituksen linja ja onko ollut
koko hallituksen hyväksyntä sille, että kaikki halukkaat aikuiset on aiottu noutaa Suo-
meen. Opposition tekemän välikysymyksen johdosta hallitus on yrittänyt muodostaa kan-
taa asiaan. On toki erikoista, että näin merkittävässä asiassa hallituksen linjaa joudutaan
peräämään opposition välikysymyksen kautta. Aikuisten kotiuttamisessa kyseessä on, ku-
ten sanottu, iso poliittinen linjaus, jota ei voida sälyttää yksittäisten virkamiesten tapaus-
kohtaiseen harkintaan. Näyttää siltä, että hallitus ei ole päässyt asiassa kovinkaan selkeään
poliittiseen yhteisymmärrykseen ja linjaukseen aikuisten osalta vaan yrittää edelleen edetä
virkamiespäätöksin vedoten yksilölliseen harkintaan. [Outi Alanko-Kahiluoto: Eli lakiin!] 

Mielestäni yhtään jihadistia ei pidä erikseen hakea Suomeen. On etsittävä keinoja auttaa
lapsia. Muut Pohjoismaat ovat toistaiseksi noutaneet orpoja ja sairaan lapsen pois leiriltä,
40



Pöytäkirjan asiakohta PTK 84/2019 vp
mutta samalla niiltä on kuultu tiukkoja vastustava kantoja muiden leirillä olevien auttami-
sesta. [Ben Zyskowicz: Ne ei olekaan oikeusvaltioita!] Näin opposition mukaan ne eivät
sitten ilmeisesti ole oikeusvaltioita. [Ben Zyskowicz: Siis hallituksen mukaan!] Korjaan,
hallituksen mukaan ne eivät ilmeisesti ole oikeusvaltioita. [Kimmo Kiljunen: Mites se nyt
sitten on?]

Lapsen oikeuksien lisäksi turvallisuus on oleellinen näkökulma. Monien Pohjoismaiden
turvallisuutta lisäävät lait ovat Suomea edellä. Tasavallan presidentti Niinistö muistuttikin
aiheellisesti, että Suomi ei saa päätyä tilanteeseen, jossa turvallisuusriskien kohtelu on lie-
vempää ja lainsäädäntömme väljempää kuin verrokkimaissa. On edelleen jatkettava edel-
lisen hallituksen työtä turvallisuutta parantavan lainsäädäntömme parantamiseksi. [Puhe-
mies koputtaa]

Arvoisa puhemies! Lopuksi totean vielä, että kannatan edustaja Risikon esittämää epä-
luottamuslausetta.

16.38 Sofia Virta vihr: Arvoisa puhemies! Jokainen lapsi ansaitsee turvaa. Pienten sil-
mien vilpitön katse, syliin kurkottavat kädet, sanaton pyyntö ”pidäthän minusta huolta, sil-
lä itse en voi”. Pyyntö, johon myöntävästi vastaaminen on meidän jokaisen aikuisen vas-
tuulla. Pyyntö, jonka meistä jokainen on esittänyt ollessaan lapsi ja johon meistä jokainen
on saanut myöntävän vastauksen joko vanhemmilta tai yhteiskunnaltamme, jotta voimme
tänään istua täällä. Pyyntö, johon itse vastaan päivittäin pienelle lapselleni mutta johon
olen myös vastannut jokaiselle lapselle lastensuojelussa, niille lapsille, joiden vanhemmat
eivät sitä turvaa ole antaneet. Pyyntö, johon hallitus vastaa auttaessaan näitä lapsia, jotka
elävät vankileirimäisissä olosuhteissa. Tuo pieni hento pyyntö kuului nyt tilanteessa, jossa
nämä lapset ovat hengenvaarassa.

Meillä aikuisilla tulee olla rohkeutta puolustaa jokaista lasta. Meillä tulee olla rohkeutta
tehdä päätöksiä lasten etu edellä silloinkin, kun se on vaikeaa tai se ei miellytä kaikkia.
Meillä tulee olla tahtoa inhimillisyyteen ja jokaisen ihmisoikeuksien puolustamiseen — ai-
van kuten hallituksellamme nyt on, hallituksella, joka on linjannut, että al-Holin leirillä
olevat lapset pyritään kotiuttamaan mahdollisimman pian, [Ben Zyskowicz: Entä aikui-
set?] ja aivan kuten ulkoministerillämme Haavistolla on ollut koko ajan, kun hän on puo-
lustanut näitä lapsia, joiden oikeudet eivät edes kaikkia tässä salissa istuvia kiinnosta. Hän
on tehnyt työtä kunnianhimoisesti, määrätietoisesti, rauhassa ja lakeja kunnioittaen, lapsen
oikeuksista tinkimättä. Hallituksen linjaus on ainoa oikea linjaus, sillä meidän aikuisten
tärkein tehtävä on puolustaa lapsuutta ja lapsuus ei noissa olosuhteissa toteudu. Lapsen
edun on tultava aina ensin. Lasten oikeuksien toteutumisen on oltava kaiken perusta.

Arvoisa puhemies! Se, miten me päättäjät puhumme, minkälaista viestiä välitämme, ei
ole yhdentekevää. Lastensuojelussa erittäin vaikeista oloista tulevien lasten kanssa työs-
kennelleenä olen seurannut tätä viime aikojen keskustelua syvästi järkyttyneenä, keskuste-
lua, jossa osa oppositiosta ja heidän kannattajistaan tuntuu nyt unohtavan, että puhumme
lapsista — lapsista, jotka ovat oikeasti olemassa, jotka oikeasti elävät nyt niissä oloissa ja
joiden henki on vaarassa, lapsista, jotka eivät ole syyllisiä vanhempiensa valintoihin. On
törkeää antaa ymmärtää, että lapsi olisi turvallisuusuhka. On törkeää antaa ymmärtää, että
aikuisten lietsoma pelko olisi syy jättää auttamatta lapsia. Lapsi ei koskaan ole uhka, eivät-
kä lasten oikeudet ole koskaan aikuisten käymän valtapelin väline. Sen sijaan, arvon edus-
tajat, aikuisten välinpitämättömyys luo turvattomuutta. Aikuisten, vallassa olevien henki-
löiden toimesta valheellisen tiedon levittäminen rikkoo yhteiskuntaa — eivät lapset. 
41



Pöytäkirjan asiakohta PTK 84/2019 vp
Kestämätöntä on, jos tässä salissa istuu ihmisiä, jotka ovat valmiita jättämään lapset
kuolemaan. Siinä tapauksessa kylmä ja epäinhimillinen arvomaailma on turvallisuusuhka,
johon tulee puuttua. [Arja Juvonen: Miksei äidit?] Onneksi samaan aikaan tässä maassa on
yhä enemmän välittämistä, yhä enemmän tietoon pohjaavaa päätöksentekoa, yhä enem-
män inhimillisyyttä ja ihmisoikeuksien kunnioittamista. [Kimmo Kiljusen välihuuto] On-
neksi hädässä olevien auttaminen voi yhdistää erottamisen sijaan, ja viime kädessä se vä-
littämisen voima on aina vahvempi kuin tuosta pahasta olosta kumpuavan kylmän suhtau-
tumistavan ja valheiden epätoivoinen levittäminen.

Arvoisa puhemies! Haluan vielä lopuksi kiittää jokaisesta tässä salissa pidetystä lasten
oikeuksia puolustavasta puheenvuorosta. Haluan kiittää ulkoministeriämme, haluan kiit-
tää hallitusta. On aivan turha väittää, ettei tähän välikysymyskeskusteluun kuuluisi tämä
keskustelu lapsista ja heidän oikeuksistaan. Välikysymyksessä, jossa kysytään samassa
lauseessa kansallisesta turvallisuudesta, al-Holin leirillä olevista henkilöistä ja kotouttami-
sesta, puhutaan silloin myös lapsista. On turha väittää, että lasten pelastaminen lasten edun
mukaisesti olisi tässä salissa istuville ensimmäinen prioriteetti. Se ei ole sitä jokaiselle
vaikka sen tulisi olla, sillä joka minuutti, joka tunti ja joka vuorokausi, kun me käymme
tätä keskustelua täällä salissa, nuo lapset elävät sen hädän keskellä. 

Se miten, millä tavalla tai millä kokoonpanolla nämä lapset pelastetaan, tuodaan tur-
vaan ja kotiin, ei ole mielipidekysymys. Kotiuttaminen tapahtuu viranomaisten tekemän
tapauskohtaisen harkinnan perusteella kunnioittaen lainsäädäntöämme ja kansainvälistä
oikeutta. Lapsen etu on ensisijainen harkintaa tehtäessä. Lasten kotiin tuomisen tärkeän ja
akuutin työn tekemiseen turvallisesti tulee nyt antaa rauha, jotta tärkein, eli lasten oikeus
elää, toteutuu, sillä jokaisella lapsella on oikeus elää, jokaisella lapsella on oikeus suoje-
luun, rakkauteen ja huolenpitoon. Ja, arvon oppositio, ei ole Isis-lapsia, on vain lapsia. —
Kiitos. [Ben Zyskowicz: Onko Isis-aikuisia?]

16.43 Merja Kyllönen vas: Arvoisa herra puhemies! Jos oppositio ei onnistu asiaperus-
tein kaatamaan hallitusta, niin sitten yritetään vaikuttaa yleisen mielipiteeseen julkisuuden
kautta keinolla millä hyvänsä, turvautumalla myös disinformaatioon, kuten olemme saa-
neet huomata tässä aivan lähiaikoina tullijärjestelmän viranomaisharjoituksen yhteydessä.
Erityisesti lain, sivistyksen, tiedon ja oikeuden puolesta täällä useimmiten puhuvia kokoo-
muskollegoja katson kysyvästi, sillä te ette urheilutermein tasavallan presidentin kasvatta-
jaseurana halunneet noudattaa hänen kehotustaan antaa uudelle Marinin hallitustiimille
työrauhaa, kun päätitte lähteä mukaan perussuomalaisten välikysymykseen peräämään tie-
toa siitä, noudattaako Suomi lakia ja onko Suomi oikeusvaltio vai ei. [Ben Zyskowicz: Ja
Ruotsi ei ole!] Mitä tulee tähän välikysymykseen, niin siihen on haettu pontta paitsi Ilta-
Sanomista myös poimimalla oikeuskanslerin ratkaisusta kanteluihin Syyriassa leirillä ole-
vien kotiuttamiseksi juuri ne kohdat, joista on voitu tehdä sellaisia tulkintoja, jotka saavat
uutisvirrassa suurimmat ja raflaavimmat otsikot aikaiseksi. Siinä vauhdissa jalkoihin jää-
vät vain perustuslaki, lapsen oikeuksien sopimus, oikeusvaltioperiaate ja lastensuojelula-
ki. Elämme siis aikaa, jossa kaikki on kaupan, kun kannatuksesta taistellaan.

Muistuttaisin, että oikeuskansleri toteaa päätöksessään välikysymyksessä kirjatun lisäk-
si, että kysymys on kiperästä perus- ja ihmisoikeuksien punninnasta, johon ei voida ottaa
kantaa pelkästään laillisuusvalvonnan keinoin. Mikäli palautuksiin lähdettäisiin, niin kyse
on joka tapauksessa leirillä olevien ihmis- ja perusoikeuksista. Oikeuskansleri päätyy oi-
keudellisia seikkoja pohtiessaan muun muassa siihen, että oikeudellisesti selkeä toiminta-
42



Pöytäkirjan asiakohta PTK 84/2019 vp
tapa olisi pyrkiä kotiuttamaan sekä lapset että heidän huoltajansa. Kotiuttamisen jälkeen
ryhdyttäisiin Suomen lainsäädännön mahdollisesti edellyttämiin toimenpiteisiin, kuten
huostaanottoihin, mikäli tilanne sitä vaatisi. On selvää, että oikeuskanslerin tehtäviin tai
toimivaltaan ei kuulu määrätä viranomaisia ryhtymään mihinkään tiettyihin toimenpitei-
siin, eikä hän sitä siksi teekään. Kysymyksessähän on sen verran ainutlaatuinen tilanne, jo-
hon liittyy monia kulmia pohdittavaksi, ja myös oikeuskansleri on nähdäkseni pyrkinyt nii-
tä avaamaan.

Kun tässä maailmantilanteessa on hyvinkin mahdollista, että tämä ei todellakaan ole vii-
meinen kerta lajiaan, niin mielestäni on tärkeää, että ulkoministeriössäkin on asiaa ryhdyt-
ty selvittämään ajoissa. Tilanteen muuttuessa koko ajan on elintärkeää, että sen eskaloi-
tuessa, mahdollisiin kotiuttamisiin ryhdyttäessä myös toimiin osallistuvien viranomaisten
turvallisuus on mahdollisimman hyvin hallinnassa ja kotiutettavien henkilöllisyys ja taus-
ta selvitetty niin perusteellisesti kuin se niissä olosuhteissa on mahdollista. Minä uskon
Suomen viranomaisiin ja heidän valmiuksiinsa toimia tänä päivänä, jolloin tiedustelulait ja
uudet laajamittaiset tiedustelutoiminnan valtuudet ja supon resurssit ovat vahvistettuja.
Minä en kyseenalaista ruotsalaisten toimintaa, mutta he toimivat omien pelisääntöjensä
mukaisesti — ja edustaja Zyskowicz, me emme elä enää Ruotsin vallan alla.

Kun mietitään tätä tilannetta, missä kymmenen naista pienine lapsineen ovat aiheutta-
neet tämän mittavan rähinän, se synnyttää vaikutelman, että koko suomalainen varautu-
mis- ja valmistautumiskokonaisuus olisi täysin hakoteillä. Voikin kysyä: Mihin niitä lisä-
valmiuksia, laajoja oikeuksia niin poliisin, Tullin kuin rajavalvonnankin resursseja on tar-
koitettu, jos tämä maa on kädettömänä kymmenen äidin ja heidän lastensa edessä? Ja jos
sitä valmistautumista ei ulkoministeriössä olisi saanut olla, niin miten Suomi voi ikinä val-
mistautua missään ministeriössä ilman julkista poliittista päätöstä mihinkään, edes niihin
asioihin, jotka vaatisivat salassa pidettäviä asiakirjoja ja asiallista ratkaisua? Toiseksi voi
kysyä: Miksei sitten turvallisuusuhkaa muodosta tilanne, jossa lapset jäisivät edelleen lei-
rille, radikalisoituisivat siellä, mikäli säilyisivät hengissä, ja sitten myöhemmin palaisivat
kotimaahan — maahan, joka on heidät hylännyt? Eikö se ole minkäänlainen riski?

Lopuksi vielä sananen ulkoministeri Haaviston puolustamiseksi. Meillä on ulkominis-
teriön johdossa henkilö, jolle ihmisoikeudet, ihmisyys ja rauha ovat olleet työnteon punai-
nen lanka, hänen uransa, ja hän on saanut siitä myös kansainvälistä tunnustusta. Minun
nähdäkseni hän toteuttaa tehtäväänsä nyt ulkoministerinä tavalla, joka on niin Suomen
kuin myös EU:n perusarvojen mukaista. Ulkoministeriön johtamisen haasteet ja sisäiset
ongelmat eivät valitettavasti ole tässäkään talossa mikään uusi asia, mutta niitä nyt yrite-
tään Haaviston johdolla ratkaista. Se ei ole helppoa eikä varmasti miellytä kaikkia. On kui-
tenkin äärimmäisen tärkeää, että ministeri Haavistolle annetaan hänen tehtävässään kaikki
tuki [Puhemies koputtaa] ja työrauha. Muutama kuukausi EU:n puheenjohtajamaan vastui-
den keskellä ei riitä rauhoittamaan tilannetta työyhteisössä, jossa erinäisiä ongelmia on yri-
tetty ratkoa jo useamman vuoden ajan, eikä niitä myöskään pidä sälyttää yksin ministeri
Haaviston harteille.

16.49 Peter Östman kd: Arvoisa puhemies, värderade talman! Jag är fortfarande också li-
tet överraskad över regeringspartiernas uttalanden som låter förstå att en majoritet av op-
positionen skulle vara emot det att vi ska hjälpa barnen. Jag har tolkat dagens diskussion
här i salen på det sättet att en överväldigande majoritet av riksdagsledamöterna, oberoende
om det är regeringspartier eller opposition, anser att vi ska göra allt för att hjälpa barnen.
43



Pöytäkirjan asiakohta PTK 84/2019 vp
Arvoisa puhemies! Me kaikki ymmärrämme, että asiaan ei löydy helppoja ratkaisuja, kos-
ka kyse on myös, niin kuin äsken sanoin, viattomista lapsista. En kuitenkaan ymmärtänyt
äskeisessä debatissa, kun hallituspuolueet yrittivät lietsoa sellaista käsitystä, etteivät oppo-
sitiopuolueet haluaisi auttaa hätää kärsiviä orpoja ja sairaita lapsia. Eli minun kokonaisku-
vaani kuuluu, että tällä hetkellä on aika selvää, että lapsia tulee auttaa Suomeen.

Miksi olemme tässä tilanteessa, ja miksi ylipäätään joudumme käymään tätä keskuste-
lua? Ääri-islamilaisen terrorin pääkohteena ovat länsimaat ja erityisesti Yhdysvallat. Eu-
rooppa on sekä kohde että rekrytointi-, kauttakulku- ja tukeutumisalue. Kyetäksemme sel-
vittämään, mitkä tekijät ovat johtaneet siihen, että ääri-islamilainen terrorismi on nykypäi-
vänä niin mittava maailmanlaajuinen turvallisuusuhka, täytyy tutkia ääri-islamilaista maa-
ilmankatsomusta. Ihmisen maailmankatsomukseen ja sen syntyyn vaikuttaa olennaisesti
ihmisen arvopohja. Yksilön arvopohjan syntymiseen taas suurelta osin vaikuttavat sen ih-
misryhmittymän, mihin yksilö tuntee kuuluvansa, historia ja taustat. Meidän länsimaiseen
kulttuuriin tottuneena olisi vaikea ymmärtää ääri-islamilaisen terrorismin motiiveja, jos
me emme paneutuisi sen alueen historiaan, missä ääri-islamilaisen terrorismin ideologia on
kehittynyt. Itse aloin kiinnostumaan tästä aiheesta muutama vuosi sitten, kun olin Brysse-
lin lentokentällä juuri siinä lähtöselvitystiskin edessä, missä se pommi räjähti 37 minuuttia
sen jälkeen, kun olin itse seissyt siinä ja tehnyt lähtöselvityksen.

Arvoisa puhemies! Ruotsalainen maanpuolustuskorkeakoulun terrorismitutkija Mag-
nus Ranstorp on perehtynyt tarkkaan Syyrian sodan jälkeen nousseeseen keskusteluun
pohjoismaisten Isis-taistelijoiden ja heidän perheidensä paluuseen. Tutkija Ranstorp on va-
roittanut pohjoismaisia poliitikkoja olemasta liian naiivi Isisin hallitsemilla alueilla elänei-
den ja järjestön puolesta taistelleiden suhteen. Hän muistuttaa, että kaksi ruotsalaista pa-
luumuuttajaa oli mukana Pariisin ja Brysselin iskuissa. Ruotsissa vuonna 16 hyväksytty
laki teki rangaistavaksi matkat, joiden tarkoituksena on valmistella tai tehdä terroririkok-
sia. Terrorijärjestön jäsenyyden tai yhteistyön sen kanssa kieltävä laki tulee voimaan vasta
elokuun alusta. Lainsäädännöllisesti olemme täällä Suomessa jälkijunassa. Me tarvitsem-
me Pohjoismaissa terrorismia koskevan lainsäädännön yhdenmukaistamista. 

16.53 Aki Lindén sd: Arvoisa puhemies! Käytän puheenvuoron paikaltani, mikä mahdol-
listanee sen, että edustaja Juvonenkin ehtii vielä — tosin sehän on tietenkin puhemiehen
asia ratkaista.

Viittasin debattipuheenvuorossani eräisiin suuriin operaatioihin, joita on hoidettu Suo-
messa onnistuneesti. Esimerkiksi Estonia, tsunami, SARS-pandemia, Myyrmanni, Mala-
ga, Konginkangas ja niin edelleen on hoidettu virkamiestyönä meidän hälytys-, valmius- ja
hätäorganisaatioiden toimesta. Poliisi, terveydenhuolto, sosiaalihuolto, kaikki, ovat siinä
pelanneet hyvin yhteen. Niistä muutamissa on ollut mukana selvästi myös poliittista pää-
töksentekoa, esimerkiksi silloin, kun on tarvittu lisäresursseja, niin kuin varustettaessa len-
tokone hakemaan tsunamin uhreja tai järjestettäessä tiettyjä lisärahoituksia valtion budjet-
tiin. Mutta pääasiassa se on tapahtunut eduskunnan säätämien lakien pohjalta niillä viran-
omaisvaltuuksilla, jotka meidän viranomaisillamme ovat. Minusta tämä perusmalli on täs-
sä erinomainen, vaikka kysymys tietysti on nyt erilaisesta tapauksesta tässä al-Hol-leiris-
sä, ja nämä tapauksethan ovat kaikki aina uniikkeja eli eroavat toisistaan.

Hallituksen eilisessä linjauksessa kohta 3, jonka tässä luen, kuuluu seuraavasti: ”Ratkai-
sut, joita toimivaltaisen viranomaisen on tehtävä kunkin henkilön kotiuttamiseksi, perus-
tuvat tapauskohtaiseen yksilölliseen harkintaan ja sitä toteuttaviin viranomaisarviointeihin
44



Pöytäkirjan asiakohta PTK 84/2019 vp
ja päätöksiin.” Ja neloskohta: ”Viranomaistoiminnan tavoite on turvata kaikissa tilanteissa
lapsen etu. Tämän takaamiseksi asiassa tehdään saumatonta yhteistyötä lastensuojeluvi-
ranomaisten kanssa lastensuojelulain nojalla.” Lastensuojelulain 13, 38 ja 40 § sisältävät
ne ydinasiat, jotka tässä ovat tärkeitä.

Totean vielä lopuksi, että tämä ei tietenkään tule käytännössä olemaan helppoa. En voi
mitenkään itse ajatella, että missään olosuhteissa olisi joku charterkone, joka tuo ikään
kuin ryhmälentona lapsia tai sitten joissakin tapauksissa mahdollisesti lapsen mukana
huoltajan, vaan kysymys on yksilöllisestä toiminnasta. Kenties kaikkia lapsia ei löydetä,
heidän indentifiointiinsa voi liittyä ongelmia, heidän kansallisuutensa todistamiseen ja niin
edelleen. Tämä on nimenomaan yksilöllistä, huolellista, tarkkaa virkamiestyötä, joka teh-
dään meidän lakiemme pohjalta, jotka tämä eduskunta on säätänyt. Ja minusta hallituksen
eilinen linjaus asetti nämä — poliittisen linjauksen ja viranomaisvastuut — erittäin hyvin
kokonaisuutena kohdalleen.

Puhemies Matti Vanhanen: Edustaja Juvonen. — Sen jälkeen siirrytään budjetin käsitte-
lyyn.

16.56 Arja Juvonen ps: Arvoisa herra puhemies! Kiitos vielä puheenvuorosta ja kiitos
edustaja Lindénille kohteliaisuudesta ja huomaavaisuudesta. [Kimmo Kiljunen: Hän on
aina huomaavainen!]

Käsittelemme täällä välikysymystä al-Holista. Perussuomalaisten aloitteesta se on lai-
tettu täällä alulle ja hienoa, että koko oppositio on siinä myös mukana.

Meiltä kysyttiin tuossa pääministerin suulla, että eikö teitä hävetä. Se, miksi me olemme
tehneet välikysymyksen, on, että kansa haluaa tietää, mitä eduskunnassa tapahtuu. Ja se,
millä tavalla hallitus on näistä asioista tiedottanut, on ollut salamyhkäistä, ja siinä on ollut
kuin piilottamisen makua. Hienoa: olemme tehneet välikysymyksen ja nyt saamme vas-
tauksia, ja se on erittäin tärkeää.

Täällä vihreiden edustaja puheenvuorossaan nosti esille lasten tilanteen leirillä. Hän sa-
noi, että lapset ovat sairastelleet koko ajan: on flunssaa, kuumetta, oksentelua ja ripulia.
Tämän äidin haastattelu oli Helsingin Sanomissa 16.12. tänä vuonna. Kun häneltä kysyt-
tiin, että annatko lapsen Suomeen, hän ilmoitti, että en — en suostu lähettämään vain lap-
sia. Kysyisinkin hallitukselta, mitä tehdään tässä tilanteessa, jos äidit eivät halua lähettää
niitä lapsia tänne Suomeen turvaan. Vastuullinen vanhempi kyllä ymmärtää, mikä on lap-
sen etu ja luopuu lapsestaan, jos pystyy sillä tavalla turvaamaan lapselle myös elämän.

Arvoisa herra puhemies! Supon päällikkö on linjannut, että Isis-äidit olisivat Suomessa
suurempi uhka kuin Syyrian leireillä, ja on erittäin tärkeää, että me tiedämme henkilöiden
taustat, ja se on huolestuttavaa, että hallituksen periaatepäätös kotiuttaa suomalaiset lapset
niin pian kuin mahdollista, mahdollistaa myös sen, että äitejä ollaan palauttamassa. Millä
tavalla selvitätte sen, millaiset ovat näiden äitien taustat?

Arvoisa herra puhemies! Naiset ovat menneet tänne Isiksen joukkoon, kalifaattiin,
omasta vapaasta tahdostaan, ja näillä naisilla on aktiivinen rooli.

Arvoisa herra puhemies! Vielä muutama sana tästä Korpi-operaatiosta, jossa myös so-
siaali- ja terveysministeriö on ollut mukana. Täällä ei tänään keskustelussa ole vielä sosi-
aali- ja terveysministeriön osuutta nostettu esille, mutta minä kysyisin: Millä tavalla ja mi-
hin toimiin siellä ministeriössä on ryhdytty tässä Korpi-operaatiossa? Onko siellä jo mah-
dollisesti tehty jonkunlaisia toimenpiteitä, muun muassa terapiapalveluihin, lastensuojelu-
45



Pöytäkirjan asiakohta PTK 84/2019 vp
palveluihin? Olemme kuulleet, että pääkaupunkiseudulla Vantaa, Espoo ja Helsinki ovat
valmistautuneet jo liittyen lastensuojelullisiin toimiin.

Kysyin myös tästä tulevaisuuden rahoituksesta, vaikka kyse onkin kymmenestä äidistä
ja 33 lastako heitä on. Tietysti toivomme, että näitä äitejä ei tietenkään sieltä kotiuteta,
vaan vain lapsia, ja totta kai me tarvitsemme resursseja muun muassa terapiapalveluihin.
Muun muassa terapiatakuusta täällä on puhuttu. On erittäin tärkeää, että tämä psyykkinen
tuki niin suomalaisille nuorille ja ihmisille täällä kuin terapiatakuun myötä myös sitten
näille lapsille olisi turvattu. Millaisia resursseja, tuleeko lisätalousarvioaloite? Tuleeko li-
säbudjettia mahdollisesti tähän asiaan liittyen?

Kannatan edustaja Halla-ahon tekemää epäluottamuslausetta.

Puhemies Matti Vanhanen: Keskustelu ja asian käsittely keskeytetään.

Keskustelu keskeytettiin kello 16.59.

————

Keskustelua jatkettiin kello 00.20.

Ensimmäinen varapuhemies Antti Rinne: Nyt jatketaan aiemmin tässä täysistunnossa
keskeytettyä välikysymyskeskustelua.

0.20 Jouni Ovaska kesk: Arvoisa puhemies! Päivän keskustelussa tuli hallituksen linja
hyvinkin selväksi, siihen en oikeastaan sen enempää palaa muuten kuin vain toteamalla,
että meillä on laki ja kansainväliset sopimukset ja näihin liittäen meidän vastuuntuntoiset
viranomaiset ja heidän toimintaansa luottaen, heidän tehtävänsä on ottaa huomioon myös-
kin se sisäinen turvallisuus, mistä puhuttiin paljon. Ja uskon, että esimerkiksi viime vaali-
kaudella säädetty tiedustelulaki antaa viranomaisille hyvät työkalut toimia myöskin sitten
täällä.

Olemme tänään puhuneet myös siitä, että kriminalisoitaisiin terroristijärjestötoimintaan
osallistuminen. Katsotaan, miten sen kanssa pystyttäisiin etenemään. Viimeksi kokoomus-
lainen oikeusministeri ei siihen kyennyt. 

Mutta kuten aikaisemminkin on sanottu, tapauskohtaisesti arvioidaan ja katsotaan lap-
sen etu edellä, aivan kuten esimerkiksi kokoomuksen edustaja Vartiainen on Twitterissä
todennut. Me tarvitsemme hyvinkin vahvaa kansainvälistä yhteisöä, joka tuolla alueella
toimii. Ja totta kai tässä eduskunnassa ja laajemminkin toivottaisiin laajaa kansainvälistä
ratkaisua, jossa rikolliset saatettaisiin oikeuden eteen, mutta tämän toteutumisesta ei ole
varmuutta. Meillä pitää olla varmuus myös näistä ihmisistä ja ennen kaikkea heidän taus-
toistaan, millaisia he ovat, mitä he ovat tehneet, koska muuten saattaisi tulla eteen tilanne,
että meillä on Suomen rajalla passiensa kanssa ihmisiä, jotka tulevat tänne, meillä ei ole
mitään tietoa, mistä he ovat tulleet, kuinka he ovat tulleet ja mitä heillä on taustalla. Tältä
osinkin tarvitsemme erityisen tarkkoja viranomaistoimia.

Mutta kysyisin kyllä kokoomuksen linjasta — niin kuin päivällä moneen otteeseen tääl-
lä salissa on kyselty kokoomuksen linjasta. Kun luin puheenjohtaja Orpon haastattelun, tai-
si olla eiliseltä — itse asiassa vuorokausi on vaihtunut eilisestä — niin moneen otteeseen
siinä puhuttiin lapsen edusta ja että toivottavasti löydetään ratkaisu, mutta sitten myöskin
46



Pöytäkirjan asiakohta PTK 84/2019 vp
todetaan se, että kokoomuksen linja on, että ei pidä auttaa näitä aikuisia, jos siihen tilan-
teeseen tullaan. Mutta mietin vain sitä lapsen etua, että onko niin, että kokoomus katsoo,
että lapsen etu mahdollisesti on sitten jäädä äitinsä kanssa vieraan maan terrori- ja sisällis-
sodan rintamalle tai vastapuolen vangiksi. Tai voisiko lapsen etu olla tulla esimerkiksi äi-
din kanssa Suomeen tutkintavankeuteen tai vankilaan äidin rinnalla? Tai entä tuoda Suo-
meen ja sijoittaa huostaanotettuna esimerkiksi isovanhempien lämpöön, tukeen ja kas-
vuun? Nämä kaikki asiat meillä tulee olemaan käsillä, ja sen takia meidän pitäisi nyt vas-
tuuntuntoisesti ja tarkkaan harkita, millä tavalla oikeasti lasten edusta huolehditaan. Halli-
tus on nyt linjansa antanut ja sanonut, ja sillä toivottavasti edetään ja aamulla ulkoministe-
rille luottamus tässä eduskunnassa annetaan.

0.23 Noora Koponen vihr: Arvoisa puhemies! Yksikään lapsi ei ole väärä eikä yksikään
lapsi saa olla uhrina sille, että joidenkin aikuisten pelot ja ennakkoluulot sanelevat sen, ke-
nen lapsen koti Suomi on. Kysyn vuorostani nyt teiltä, hyvä oppositio ja erityisesti perus-
suomalaiset: olisiko teidän syytä pyytää anteeksi näiltä al-Holin suomalaisilta lapsilta sitä,
että olisitte valmiita jättämään heidät yksin [Perussuomalaisten ryhmästä: Kuka niin on sa-
nonut?] tai valmiita siihen, että päätökset heidän tulevaisuudestaan tehtäisiin polkemalla
heidän oikeuksiaan? Keskustelu siitä, ovatko al-Holin leirillä olevat lapset oikeutettuja
heille kuuluviin ihmisoikeuksiin, on kylmäävää. Kun te, hyvä oppositio, puhutte täällä
toistuvasti al-Holin aikuisista ja huudatte heidän peräänsä, niin me puhumme al-Holin lap-
sista ja huudamme heidän peräänsä. Me muistamme nämä pienet ihmiset, suomalaiset lap-
set. 

Lapsen oikeuksien noudattamisen tulisi olla yhtä selvää kuin se, että heillä on oikeus
elämään, ja silti se ei tunnu sitä olevan. Me puhumme ihmisoikeuskysymyksistä — Suo-
messa. Ymmärrättekö te varmasti sen? [Mauri Peltokangas: Välikysymys ulkoministeril-
le!] Kun vaikeissa ja epäinhimillisissä tilanteissa halutaan onnistua mahdollisimman hy-
vin tai epäonnistua mahdollisimman vähän, meidän tulee toimia paitsi takaamalla yksilön-
suoja myös tuntemalla ennen kaikkea ihminen, ihmisen mieli ja se, miten hän voi ja saa ko-
kea kuuluvansa yhteiskuntaan. Jos nälissään ja kylmissään paleleva lapsi kokee, että hänen
kotimaansa ei välittänyt hänestä, hän murtuu. Jos sortuvassa teltassa nukkuva suomalainen
lapsi kokee, ettei hänen kotimaansa halua suojella häntä, hän murtuu, ja jos likaista vettä
juodessaan ja väsymystä kavahtaessaan hän kokee, että hänelle ei haluta tarjota turvallista
tulevaisuutta, hän murtuu. Mikään muu ei ole omiaan aiheuttamaan katkeruutta ja vihaa
kuin se, että joku hylkää sinut, hylkää siksi, että joku muu on tehnyt vääriä ratkaisuja aiem-
min. Todellinen riski on se, että apua tarvitsevat lapset suljetaan yhteiskunnan ulkopuolel-
le, vankioloihin seuraamaan kurjuutta ja väkivaltaa, seuraamaan kuolemaa. Ei ole oikein
elää lapsuutta, jossa elämä ympärilläsi on pelottavaa, julmaa ja tappavaa. Lapsen edun ja
sen toteuttamisen tulee olla kaiken keskiössä. Me emme voi olla vastuussa siitä, että nämä
lapset murtuvat. Me emme halua sulkea näiltä lapsilta silmiämme, mutta me haluamme an-
taa heille suojan ja rauhan, jossa he saavat sulkea silmänsä turvassa kylmältä ja pimeältä.
Näitä lapsia pitää auttaa, ja heillä on oikeus siihen. Heillä on oikeus siihen, että heitä suo-
jellaan, ja heillä on oikeus siihen, että viranomaiset arvioivat sen, mikä on juuri heidän yk-
silöllinen etunsa. Nämä lapset eivät ole vastuussa vanhempiensa teoista.

Olen äärimmäisen ylpeä ja kiitollinen siitä, että meillä on ulkoministeri, joka ei suostu
luovuttamaan ihmisoikeuksien edessä, ei edes silloin, kun tilanne vaikuttaa mahdottomal-
ta. Sellainen hallitus ja ulkoministeri on suomalaisille etuoikeus. 
47



Pöytäkirjan asiakohta PTK 84/2019 vp
Arvoisa puhemies! Viikonloppuna nuorempi lapseni kysyi minulta uutisia katsottuaan,
mitä tarkoittaa Isis-lapsi. Hän ei ymmärtänyt tätä termiä. Selitin, että jotkut käyttävät tätä
termiä niistä lapsista, jotka joutuvat olemaan terrorismin seurauksena suljetuilla leireillä.
Lapseni katsoi minua kysyvästi ja sanoi: en ymmärrä siltikään, mitä se tarkoittaa, nehän
ovat suomalaisia lapsia. Ei voi olla niin, että me emme ymmärrä tämän asian ydintä, kun
12-vuotias nuorikin sen ymmärtää. Sillä asia on täsmälleen niin: he ovat lapsia, ja heidän
kuuluu päästä kotiin.

0.28 Janne Sankelo kok: Arvoisa puhemies! Al-Hol-leirillä olevien suomalaisten tilan-
teesta on käyty tänään tähän mennessä hyvin poikkeuksellista välikysymyskeskustelua.
Pääministeri on puheessaan kehottanut kokoomusta häpeämään. Voi sanoa: luokaton suo-
ritus kerta kaikkiaan. Kokoomuksen ei tarvitse hävetä sitä, että me olemme huolissamme
Suomen kansallisesta turvallisuudesta. Ministerit ovat esittäneet aitiostaan kysymyksiä
kansanedustajille. Mitä ihmettä? Tehkää nyt, ministerit, työtänne ja vastatkaa te tehtyihin
kysymyksiin. Teillä on valta ja vastuu. Joku hallituksen suunnalta on esittänyt välikysy-
mystä oppositiolle. Arvoisa hallitus, te taidatte olla nyt syvässä suossa, ja Suomen linja
asiassa on heiveröinen.

Keskustelun aikana on tuotu esille lasten oikeuksia ja yleistä turvallisuutta. Lapsillehan
tämä on inhimillinen katastrofi, se on selvä, ja lapsia pitää auttaa, ei kahta sanaa. Hallituk-
sen viesti on kuitenkin tänään ollut myös, että kansallisesta turvallisuudesta voidaan tin-
kiä, kunhan vain saadaan kalifaatista väkeä Suomeen. Nyt puhutaan asioista, jotka ovat
meille Suomessa [Välihuutoja] hyvin tuntemattomia ja joiden kehityskulut meille outoja.

Arvoisa puhemies! Hallitus on pyrkinyt ovelasti kääntämään tätä keskustelua kokoo-
muksen suuntaan ja puhunut, että ei saa politikoida. Mitä höpinää tämä on? Eduskuntatalo
on politiikkaa. Al-Hol on mitä suurimmassa määrin iso kansainvälinen poliittinen kysy-
mys, joka puhuttaa Suomen lisäksi Pohjoismaissa, Euroopassa ja myös laajemmin. [Juha
Mäenpää: Hyvä!] Miksi kokoomus on mukana? Kokoomus on mukana välikysymyksessä
sen takia, että ulkoministerin toiminta on ollut Isis-perheiden osalta kyseenalaista ja salai-
levaa. Mitä ihmettä siellä ulkoministeriössä oikein tapahtuu? Tämä luo oikeasti epävar-
muutta suomalaisten keskuuteen. On käsittämätöntä, että opposition oikeutta tehdä väliky-
symys kyseenalaistetaan. [Vihreiden ryhmästä: Ei kukaan ole sitä kyseenalaistanut!]

Marinin hallituksen uudet linjaukset sen osalta, ketä voidaan Syyriasta kotiuttaa, eivät
ole selkeytyneet tämän päivän aikana. Hallituspuolueilla on edelleen erilaisia tulkintoja,
pyritäänkö Suomeen tuomaan lapsia vai tuodaanko myös terroritöihin lähteneitä äitejä.

Arvoisa puhemies! Hallitus kurkkii siis edelleen ulkoministerin höykyttämän konsuli-
päällikkö Tuomisen olan takaa ja jänistää vastuutaan. Täällä on kyselty, kenen on vastuu,
jos kalifaattiin menneille tapahtuu jotain. Se on tärkeä kysymys. Minä kysyn: kuka on vas-
tuussa, jos ja kun heitä nyt ollaan tuomassa takaisin Suomeen ja Suomessa tapahtuu jotain?

0.32 Pekka Aittakumpu kesk: Arvoisa herra puhemies! Haluaisin aluksi esittää arvoi-
tuksen: Mitä se on, kun vaatii, että ulkomailta tänne tulleet ja rikoksiin syyllistyneet tulee
pikaisesti palauttaa kotimaahansa, mutta täältä kotimaasta ulkomaille lähteneitä ja siellä ri-
koksiin syyllistyneitä ei pidäkään palauttaa kotimaahansa?

Arvoisa puhemies! Tähän arvoitukseen minut innoitti eräs nuori opiskelija, jonka tapa-
sin tänään istuntopäivän lomassa ja joka kertoi kiinnittäneensä huomiota tähän ristiriitaan.
48



Pöytäkirjan asiakohta PTK 84/2019 vp
Tämä arvoitus kuvastaa sitä, miten monitahoisen eettisen ja oikeudellisen kysymyksen
eteen al-Holin leirillä olevat suomalaiset lapset ja naiset ovat meidät asettaneet.

Arvoisa puhemies! Hallitus osoitti toimintakykynsä, kun se eilen julkisti al-Holin leiriä
koskevan linjauksen. Samalla hallitus osoitti arvonsa: me olemme ihmisen puolella. Julki-
suudessa leirin tilanteesta on ollut esillä mitä erilaisimpia näkemyksiä. On tärkeää, että hal-
litus teki linjauksensa sekä ripeästi että harkiten. Voi sanoa, että hallitus teki Salomonin
tuomion, ratkaisun, joka on sekä viisas että oikeudenmukainen ja kestävä. Hallitus haluaa
lapset turvaan ja toimii sen eteen. Samalla hallitus haluaa taata suomalaisten turvallisuu-
den. Tämä hallituksen linjaus on samalla sekä inhimillinen että turvallisuutta rakentava.
Me haluamme auttaa lapsia, eikä meillä ole velvoitetta lähteä tekemään mitään leirillä ole-
vien naisten takia. He ovat omin tahdoin lähteneet tukemaan hirmuhallintoa, mutta ihmi-
syyden tähden ja kansainvälisten sopimusten tähden me emme voi olla auttamatta leirin
lapsia. Kyse on oikeusvaltion perustasta ja ihmisistä.

Arvoisa puhemies! Miksi al-Holin tilanne on aiheuttanut niin paljon keskustelua? Kyse
lienee ennen kaikkea huolesta ja pelosta. Me suomalaiset olemme laajasti huolissamme
sekä leirin lasten tilanteesta että kansakuntamme turvallisuudesta. On huomattava, että lei-
rillä olevista 30 suomalaisesta lapsesta suurin osa on alle viisivuotiaita. Maailman terveys-
järjestön mukaan 313 alle viisivuotiasta lasta on kuollut al-Holin leirillä joulukuun 2018 ja
tämän vuoden elokuun välisenä aikana. Tilanne leirillä heikkenee koko ajan.

Arvoisa puhemies! Kun me ajattelemme noita leirin lapsia, me voimme ajatella omia
lapsiamme. Lapsi on samanlainen niin täällä Suomessa kuin Syyriassa tai missä tahansa.
Kun minä henkilökohtaisesti ajattelen omaa neljävuotiasta poikaani ja kolmevuotiasta tyt-
töäni, voin ajatella samalla noita al-Holin leirillä olevia leikki-ikäisiä lapsia. Jokaisella lap-
sella tulee olla yhtäläiset oikeudet turvaan ja suojaan riippumatta siitä, millaista kasvatusta
ja opetusta hänelle on annettu, riippumatta hänen vanhempiensa teoista tai tekemättä jättä-
misistä — jokaisella lapsella. Lapsi on syytön vanhempiensa synteihin, vaikka ne olisivat
verenpunaiset. Leirin suomalaiset lapset ovat meidän lapsiamme, koska he ovat suomalai-
sia. Kaikkia leirin lapsia me emme voi nyt auttaa. Siksi Suomi ensin -periaate toteutuu täs-
sä hallituksen linjauksessa. Me haluamme auttaa suomalaiset lapset turvaan.

Arvoisa puhemies! Hallituksen linjaus on linjassa YK:n lapsen oikeuksien sopimuksen
ja perustuslakimme kanssa. Voidaan sanoa, että aiheesta käyty julkinen keskustelu oli pai-
kallaan ja että lopputuloksena syntynyt hallituksen linjaus on lakiemme mukainen. On tär-
keää, että hallitus toteuttaa linjauksessaan mainitsemansa terroristista toimintaa koskevan
lainsäädännön uudistamisen niin, että se vastaa kansamme oikeustajua ja vahvistaa turval-
lisuuttamme.

Arvoisa puhemies! Hallitus otti linjan, jonka takana voi seisoa, ja kun illalla painaa
päänsä tyynyyn, voi nukkua hyvällä omallatunnolla.

0.38 Bella Forsgrén vihr: Arvoisa herra puhemies! Viime päivinä olen surukseni huo-
mannut, että oikeusvaltion käsite on jopa monelle tässä salissa olevalle edustajalle vieras.
Syyrian al-Holin leirillä olevien lasten ja heidän äitien tapauksissa moni on ollut valmis si-
vuuttamaan oikeusvaltion keskeisimmät periaatteet kuten perustuslain ja kansainvälisten
ihmisoikeussopimusten noudattamisen. Kysymyksestä, joka tulisi ensisijaisesti olla juridi-
nen, on tullut poliittinen. Osa tästäkin salista on lähtenyt aiheen tiimoilta mukaan sosiaali-
sessa mediassa tapahtuviin huutoäänestyksiin. Meidän pitää kuitenkin muistaa ja ymmär-
tää, että ihmisoikeuksien toteutuminen ei ole mielipidekysymys. [Välihuutoja]
49



Pöytäkirjan asiakohta PTK 84/2019 vp
Arvoisa puhemies! Olen enemmän kuin tyytyväinen hallituksen linjauksesta kotiuttaa
lapset niin pian kuin mahdollista. Olen erityisen iloinen siitä ja tyytyväinen siihen, että vi-
ranomaiset harkitsevat jokaisen henkilön kotiuttamista tapauskohtaisesti. Se on ainut kei-
no varmistaa, että lasten oikeudet toteutuvat mahdollisimman hyvin. 

On täysin selvää, että ihmisoikeussopimusten ja perustuslain perusteella lapset ovat ju-
ridisesti erityinen ryhmä. Lapsen oikeuksien sopimus perustuu yhdessä sovittuihin moraa-
lisiin näkemyksiin, mutta ennen kaikkea se velvoittaa meitä juridisesti. Meidän tulee aut-
taa al-Holin leirillä olevia suomalaisia lapsia. Valtaosa näistä lapsista on alle 5-vuotiaita.
He ovat syyttömiä omaan tilanteeseensa. Avulla on kiire. Al-Holissa on nyt talvi, ja tiedet-
tävästi osa lapsista on sairastellut leirin olosuhteista. Lapsen edun ensisijaisuus on kaik-
kien lapsiin kohdistuvien päätösten ydin. Siksi lapsen oikeudet on asetettava harkinnan
lähtökohdaksi silloin, kun tehdään päätöksiä lasten äideistä. Nämä päätökset heijastuvat
väistämättä lapsen oikeudelliseen asemaan. Tämä on ollut asiantuntijoiden selkeä näke-
mys.

Arvoisa herra puhemies! Ihmettelen kovasti kokonaisuudessaan tätä opposition väliky-
symystä ja varsinkin kokoomuksen lähtemistä siihen mukaan. Kokoomuksen puheenjoh-
taja Petteri Orpo vahvisti tänään Demokraatille ryhmänsä kannan: kokoomus ei toisi lapsia
Suomeen, mikäli tämä vaatisi myös äitien auttamista. Kokoomus siis ei olisi valmis puo-
lustamaan lasten oikeuksia ensisijaisesti, vaan te olisitte valmiita rankaisemaan lapsia hei-
dän äitiensä rikoksista. Tämä aidosti kylmä linja, jota osasin odottaa kyllä perussuomalai-
silta mutta en kyllä teiltä, kokoomus.

Arvoisa puhemies! Suomi on sitoutunut lapsen oikeuksien sopimukseen ja turvamaan
muun muassa lapsen oikeuden elää — kyllä, oikeuden elää. Elämän suojeleminen ja sen
perusedellytysten turvaaminen ja ihmisarvoisen elämän takaaminen on kaikkein tärkeintä.
Ilman oikeutta elämään muut oikeudet menettävät merkityksensä.

Arvoisa herra puhemies! Jos aiomme jatkossakin pysyä oikeusvaltiona, meidän on kat-
sottava itseämme peiliin. Oikeusvaltiossa ihmisoikeudet koskevat kaikkia, myös niitä, jot-
ka ovat toimineet väärin, tai niitä, joita kohtaan tunnemme jopa vihaa. Tämä meidän tulee
muistaa, kun keskustelumme paitsi al-Holin leirillä olevista lapsista myös heidän äideis-
tään.

Kansainvälisten sopimusten mukaan kaikilla ihmisillä on oltava oikeus kansalaisuu-
teen. Tästä huolimatta täältä löytyy useita edustajia, jotka haluaisivat vastoin kansainväli-
siä sopimuksia ja Suomen perustuslakia poistaa Suomen kansalaisuuden ja asettaa elinikäi-
sen maahantulokiellon Syyrian alueelle lähteneille. Oikeusvaltiossa ei ole mitään perustei-
ta tuomita ihmisiä al-Holin vankileirin kaltaisiin olosuhteisiin huutoäänestyksellä tai gal-
luppien nousun toivossa.

Tämä ei tarkoita sitä, etteikö terrorismiin osallistuminen ja terroristijärjestöön kuulumi-
nen olisi tuomittavaa. Se on yksinkertaisesti väärin ja rikkoo monin tavoin niitä arvoja, joi-
hin Suomen valtio perustuu. Jos Suomeen tulee Syyriasta ihmisiä, jotka ovat osallistuneet
terroristiseen toimintaan, heidän tilanteensa käsittelevät toimivaltaiset viranomaiset kuten
poliisi ja oikeuslaitos, aivan kuten muidenkin kohdalla, jotka ovat rikkoneet lakeja ja kan-
sainvälisiä sopimuksia.

Arvoisa puhemies! Juuri tällaisia hetkiä arvioidaan vuosikymmenien päästä, myöhem-
min historiankirjoissamme — pystyimmekö tekemään moraalisesti oikean ratkaisun? Las-
ten oikeudet on turvattava silloinkin, kun se on vaikeaa ja mahdollisesti epäsuosittua. Se on
oikeusvaltiossa välttämätöntä ja moraalisesti kestävintä. [Puhemies koputtaa] Meidän tu-
50



Pöytäkirjan asiakohta PTK 84/2019 vp
leekin viimeiseen asti puolustaa oikeusvaltiota ja toimia sen periaatteiden mukaisesti. Tä-
hän työhön toivoisin myös koko oppositioryhmän ja varsinkin sivistysporvareiden tule-
van, jos teitä vielä on jäljellä.

0.43 Hanna Huttunen kesk: Arvoisa puhemies! Al-Holin tilanne on puhuttanut kansalai-
sia paljon ympäri Suomen ja itse asiassa ympäri maailman. Huoli on ollut aito. Asia ei ole
helppo ja asia ei ole yksinkertainen. Kuten tiedetään, leirillä on kymmeniätuhansia ihmi-
siä, tässä joukossa on suomalaisia ja, kuten täällä on monta kertaa todettu jo eilisen ja tä-
män päivän aikana, naisia heistä on noin kymmenen ja heillä on kolmisenkymmentä lasta.
Lapsista yli puolet on alle kuusivuotiaita, ja heidän joukossaan on ilmeisesti myös orpolap-
sia. Näitä lapsia meidän on autettava, ja näin hallitus on myös linjannut.

Meillä on siis tilanne, jossa Suomen aikuisia kansalaisia, joukossa myös perheitä, on
lähtenyt vapaaehtoisesti tukemaan hirmuhallintoa ja raakuuksia toisiin maihin sekä raken-
tamaan täysin epäinhimillistä kulttiyhteisöä. Nämä aikuiset pitää saattaa tuomiolle teois-
taan. Toivottavasti asiaan saadaan tuomioistuin kansainvälisellä tuella ja myös kansainvä-
lisellä tasolla puhutaan tästä ongelmasta aidosti.

Al-Hol-päätöksissä pitää ottaa huomioon suomalaisten turvallisuus, ja päätökset pitää
tehdä tapauskohtaisesti. On selvää, että kaikki leirillä olevat aikuiset voivat olla syyllisiä
julmiin tekoihin, ja tämän on oltava myös odotusarvo tässä asiassa. Heidän taustansa tulee
tutkia huolella, jos he päätyvät tänne Suomeen.

Hallituksen al-Hol-päätös nojaa tiettyihin asioihin. Se nojaa meidän omaan perustusla-
kiimme, lastensuojelulakiin, konsulilakiin sekä useisiin kansainvälisiin sopimuksiin. Suo-
mi tekee päätöksensä juuri siten kuin oikeusvaltiossa tehdään. Ne tehdään täällä lakien mu-
kaan. Mitenkään muuten näitä päätöksiä ei voida tehdä. Kysymys kuuluukin: pitäisikö
maamme lakeja muuttaa terrorilainsäädännön osalta?

Olen itse lakivaliokunnan jäsen, ja me kävimme lakivaliokunnan kanssa tänä syksynä
tutustumismatkalla Norjassa, ja myös minä jäsenenä olin vierailemassa siellä, ja tutustuim-
me siellä paikalliseen lainsäädäntöön. Tulin henkilökohtaisesti siihen tulokseen, että meil-
lä laahaa lainsäädäntö jäljessä muita Pohjoismaita nimenomaan myös terrorismilainsää-
dännössä. Toisin kuin esimerkiksi Ruotsissa, Suomessa ei ole kriminalisoitu terrorijärjes-
töön liittymistä ja siinä olemista, elämistä, siihen kuulumista. Se piti tehdä viime vaalikau-
della, mutta niin kuin ollaan jo kuultu täällä, silloinen oikeusministeri ei asiaa edistänyt.
Yhtenä syynä oli muun muassa se, että direktiivi ei sitä edellyttänyt. Lainsäädäntö tuleekin
vihdoinkin päivittää tähän päivään. Uhka ei ole hävinnyt minnekään, ja on mahdollista,
että nämä tilanteet tulevat toistumaan myös tulevaisuudessa. Tähän meidän on varaudutta-
va.

Arvoisa puhemies! Supo tulee tekemään omat turvallisuusarvionsa, ja on tärkeää, että ne
tullaan ottamaan vakavasti huomioon tässä päätöksenteossa. Kyse on suomalaisten turval-
lisuudesta, mutta muistakaamme, että kyse on myös inhimillisyydestä.

0.47 Janne Heikkinen kok: Arvoisa puhemies! Hyvä päätöksenteko perustuu siihen, että
asioita käsitellään avoimesti ja kansalaisia ei johdeta harhaan. Arvoa on myös sillä, että me
päättäjät voimme ihmisiä toreilla tavatessamme katsoa heitä suoraan silmiin tekemiemme
päätösten jälkeen.

Haluan siteerata tässä keskustelussa vihreiden verkkosivuilta löytyvää mainiota vihreän
ministerin eettistä ohjetta: ”1) Avoimuus ja osallistaminen: Ministeri edistää avoimuutta ja
51



Pöytäkirjan asiakohta PTK 84/2019 vp
kansalaisten osallistamista kaikessa toiminnassa. Ministeri pyrkii tiedottamaan ja käy-
mään dialogia myös ja erityisesti keskeneräisistä asioista.”

Arvoisa puhemies! Tässä al-Hol-jupakassa sekä sen julkisessa käsittelyssä nämä ylevät
ihanteet on sivuutettu täysin. Me poliittiset päätöksentekijät olimme jatkuvasti mediatieto-
jen varassa eri vaiheissa kohua, jota on värittänyt salamyhkäisyys. Mediaan tihkui jatku-
vasti vuodettuja tietoja yksityiskohtaisista palautussuunnitelmista, jotka julkisuudessa
kiistettiin. Olemme myös kohdanneet ennenkuulumattoman tilanteen, jossa suomalaiset
tunnolliset virkamiehet ovat koko tulevaisuutensa ja uransa kariutumisenkin uhalla esittä-
neet julkisen hätähuutonsa ulkoministerin epäonnistuneesta johtamisesta ja mahdollisista
väärinkäytöksistä.

Arvoisa puhemies! Miksi hallituksen ainoa säästökohde on ollut totuus? Aluksi minis-
teri Haavisto vetosi siihen, että oikeuskanslerin lausunto velvoittaa Suomen järjestämään
evakuointeja kotimaahan konsulipalvelulain nojalla. Sittemmin kävi ilmi, ettei tätä lausun-
toa voida näin tulkita velvoittavana. Ministeri Haavisto myös kiisti painostaneensa konsu-
lipäällikkö Pasi Tuomista. Tuominen kuitenkin vahvisti, että häntä painostettiin. Niin
ikään ministeri Haavisto on kertonut, että hän informoi asianmukaisesti al-Hol-toimenpi-
teistään tasavallan presidenttiä. Presidentti Niinistö kuitenkin kiisti saaneensa tietoja etu-
käteen. Ulkoministeriön virkailijayhdistyksen Juha Parikka kommentoi Helsingin Sano-
missa 9. päivä joulukuuta Haavistoon kohdistuvaa epäluottamusta kuvaten häntä muunnel-
lun totuuden puhujaksi. Aika vakavia syytöksiä henkilöstön edustajalta.

Arvoisa puhemies! Näyttää kiistattomalta, että valtioneuvoston jäsen, ministeri Pekka
Haavisto on puhunut eduskunnalle ja Suomen kansalle muunneltua totuutta. Hän on toi-
minnallaan luonut ulkoministeriöön pelon ilmapiiriä. Virkamiehen painostaminen kanta-
maan poliitikolle kuuluvaa vastuuta, ristiriitaiset kuvaukset tapahtumista ja poliittisen vas-
tuun väistely eivät kuulu suomalaiseen hyvään hallintoon. Villeimmissä huhupuheissa me-
diassa puhuttiin jopa siitä, että al-Holin leiriltä oltiin tuomassa pienissä ryhmissä Suomeen
ihmisiä, jotta poliittista päätöstä asiassa ei tarvitsisi tehdä.

Arvoisa puhemies! Nyt kun hallituksella on viimein opposition sekä jopa tasavallan pre-
sidentin luoma paine poliittisesti vahvistaa toimintalinjansa, olisi kohtuullista odottaa, että
se olisi luonteeltaan looginen ja yksiselitteinen eikä näin monitulkintainen. Hallituksen us-
kottavuus on koetuksella, kun vasemmiston, vihreiden ja keskustan edustajat kommentoi-
vat linjausta ristiriitaisesti julkisuudessa ja sosiaalisessa mediassa. Tuodaanko jihadistinai-
sia tosiasiallisesti Suomeen vai ei? Itse pahoin pelkään, että kirjaukseen auki jäävä taka-
portti saa tosiasiallisesti aikaan tilanteen, jossa käytännössä kaikki jihadistit pääsevät Suo-
meen syyttömiä lapsia keppihevosenaan käyttäen.

0.52 Mikko Kinnunen kesk: Arvoisa herra puhemies! Keskustalle ovat tärkeitä sekä las-
ten oikeudet että suomalaisten kansalaisten turvallisuus. Tämä on oikeudellinen ja eettinen
mutta myös inhimillinen kysymys. Talvi tulee, lapset ovat hengenvaarassa. 

On hyvä, että eduskunta on tänään keskustellut, koska keskustelu tuo esille sen, millai-
nen ihmiskuva meillä on. Olen huolissani koventuneesta suhtautumisesta lähimmäiseen.
Kysyn tänään, missä on ihmisen arvo. Edustaja Tuomioja puhui aivan aiheesta meille tä-
nään sivistyneestä puhumisesta. Kiitos siitä. Mitä suu tuottaa, sitä sydän on täynnä. 

Kristillisistä arvoista nousee toista arvostavan puheen lisäksi myös toisista huolehtimi-
nen, lähimmäisenrakkaus ja jokaisen ihmisen mittaamaton arvo, jota ei ansaita, vaan joka
on pysyvä. Jokainen ihminen on arvokas. 
52



Pöytäkirjan asiakohta PTK 84/2019 vp
On syytä muistaa, että lapsi ei ole syyllinen vanhempiensa vääriin tekoihin. Näin on
myös terroristien lasten kohdalla. Tämän ajan henkisessä ilmapiirissä ei ole aivan helppo
sanoa, että myös virheitä, vääriä valintoja, jopa hirvittäviä rikoksia tehneellä ihmisellä on
ihmisarvo. Hänellä on ihmisarvo, vaikka emme hyväksy hänen vääriä tekojaan. Siksi toi-
von, että kaikista ihmisistä puhutaan ihmismäisesti. 

Rikoksen tehneet tulee saattaa rikoksistaan vastuuseen, oikeuteen, mieluiten kohde-
maassa mutta tarpeen mukaan myös Suomessa, saamaan oikeudenmukainen tuomio, kär-
simään ansaitsemansa rangaistus ja sovittamaan tekonsa. 

Usea somen vihapuheen haavoittama ihminen on ottanut puheeksi sen, että jos oma tyt-
täresi olisi lapsellisuuksissaan lähtenyt miehen perässä sota-alueelle ja olisi havahtunut to-
dellisuuteen vasta perillä, katuisi vääriä valintojaan ja tekojaan ja haluaisi takaisin kotiin,
hylkäisitkö hänet vai toivoisitko hänelle uuden mahdollisuuden? Myös sota-alueelle lähte-
neet naiset ovat jonkun täysi-ikäisiä lapsia, ja siellä olevat lapset ovat jonkun lastenlapsia. 

Nämä puheeksiottajat eivät tarkoita sitä, että pitäisi olla sinisilmäinen. He ymmärtävät
suojelupoliisin tavoin, että kaikki äidit eivät ole välttämättä turvallisuusuhkia. He ymmär-
tävät, että jotkut lähteneet eivät halua missään tapauksessa palata Suomeen. He ymmärtä-
vät, että terroristisiin ryhmiin liittyneet voivat olla vahingollisia Suomelle myös muualta
käsin. 

Hallituksen lähtökohta on auttaa lapsia. Jokainen tapaus selvitetään yksityiskohtaisesti.
Tarvitaan myös talven tullen laajemmin humanitaarista apua. Haluan painottaa, että lapsia
on autettava niin, että maamme turvallisuus säilyy, että suomalaiset ovat turvassa. Suomi
on demokraattinen oikeusvaltio, jossa on ihmisen perusoikeudet turvaava perustuslaki ja
jossa toteutetaan ihmisoikeuksia, jossa jokainen ihminen on arvokas. 

Al-Holin monimutkaisessa tilanteessa on kysymys sekä juridisesta että eettisestä kysy-
myksestä. Se on osa suurempaa kansainvälistä kriisiä. Emme ole erillinen saareke myös-
kään maailmamme laajemmista tapahtumista. On tärkeää, että emme murenna oikeusval-
tiomme perusteita. Yhdistyneiden kansakuntien lasten oikeuksien sopimus on ollut voi-
massa jo kolme vuosikymmentä. Oikeuskansleri on linjannut, että lapsia tulee pyrkiä aut-
tamaan kaikin tavoin. Muistetaan joka tilanteessa, että jokainen ihminen on arvokas. 

0.58 Heikki Vestman kok: Arvoisa puhemies! Ulkoministerin ja hallituksen toiminta al-
Holin kysymyksessä on ollut ja on selkärangatonta, suhmuroivaa ja salailevaa. Siitä tässä
välikysymyksessä on kysymys: salailuhallituksen vastuunpakoilusta ja ulkoministerin il-
meisen omavaltaisilta näyttävistä toimista. Ulkoministeri Haavisto, teidän selitykset ovat
olleet ristiriitaisia. Totuudessa on säästetty kroonisestikin. Eduskunta on tämän välikysy-
myskeskustelunkin jälkeen yhä vailla vastauksia. Vastuu jopa jihadistien kotiuttamisesta
on sälytetty ja sälytetään edelleen yksittäiselle virkamiehelle — vastuu, joka kuuluu maan
hallitukselle, vastuu, jonka muissa Pohjoismaissa on kantanut yksiselitteisesti maan halli-
tus. Suomessa kuulemma oikeusvaltio vaatii, että viranomainen kantaa poliittisenkin vas-
tuun.

Julkisuuden tietojen mukaan ulkoministeriön virkamiehen kieltäydyttyä toimimasta
lainvastaiseksi katsomallaan tavalla hänet on siirretty syrjään tehtävästään. Tätä, ulkomi-
nisteri, te olette nyt väittänyt normaaliksi virkakierroksi. Vakavin kysymys onkin: oletteko
te, ulkoministeri, toiminut jopa lainvastaisesti edistääksenne itsellenne mieluista poliittista
lopputulosta eli Isis-leiriläisten kuskaamista Suomeen?
53



Pöytäkirjan asiakohta PTK 84/2019 vp
Arvoisa puhemies! Näiden painavien kysymysten jälkeen pääministeri Marin kysyi tä-
nään kokoomukselta täällä salissa, että eikö meitä hävetä. Hyvä hallitus, ei, meitä ei häve-
tä. Meitä ei hävetä kyseenalaistaa näitä ulkoministerin omavaltaisilta näyttäviä toimia.
Meitä ei hävetä vaatia ulkoministeriä toimimaan oikeusvaltion menettelysääntöjen mu-
kaan. Meitä ei hävetä noudattaa parlamentarismia ja vaatia vastauksia Suomen eduskun-
nalle. Eikö pääministeriä hävetä kyseenalaistaa parlamentarismi ja eduskunnan oikeus ky-
syä?

Arvoisa puhemies! Julkisuuteen vuodetun asiakirjan mukaan kaikki halukkaat eli myös
Isis-terroristijärjestön toimintaan osallistuneet henkilöt piti tuoda Suomeen viime viikolla
— salaa — Marinin hallituksen ensin hiljaisesti hyväksyen, ja sitten lehdistä jälkikäteen
asiasta lukien. Yhä vastaamaton kysymys onkin, kenen ja millä mandaatilla halukkaiden
Isis-perheiden lennättäminen charter-lennolla suunniteltiin.

Ulkoministeri, teidän keskeinen totuudenvastainen väittämä on ollut, että oikeuskansle-
rin al-Hol-ratkaisu velvoittaisi toimiin Isis-perheiden kotiuttamiseksi. Väititte Suomen
kansalle 2. joulukuuta: ”Jos toimitaan konsulipalvelulain mukaan, se tehdään virkavastuul-
la ja se tehdään tämän oikeuskanslerin 10.10. tekemän päätöksen pohjalta, joka on viran-
omaisia ja myöskin ministeriä velvoittava päätös.” Näin ei todella ole. Oikeuskanslerin rat-
kaisun mukaan oikeuskanslerin toimivaltaan ei nimenomaan kuulu määrätä viranomaisia
ryhtymään mihinkään toimenpiteisiin. Se ei ole edes ohjeistus valtioneuvostolle, kuten oi-
keuskansleri itsekin on selkeästi todennut.

Kun te, ulkoministeri, jäitte kiinni siitä, ettei oikeuskanslerin ratkaisu olekaan velvoite,
te ja hallituskumppaninne vaihdoitte kertomusta, että iltakoulussa on hyväksytty toiminta-
linja, jonka mukaan olisi toimittu — tosin emme vieläkään tiedä, mikä tämä toimintalinja
oli, ja antoiko se jonkin mandaatin toimia. Lisäksi täällä on väitetty, että velvoite toimiin
kaikkien kotouttamiseksi al-Holista onkin oikeusvaltio ja ihmisoikeudet, mutta oikeus-
kansleri Pöystin ratkaisu ei sisällöltäänkään ole sellainen, että siitä voisi lukea velvoitteen
tuoda kaikki Isis-perheet Suomeen.

Erityisesti RKP, vihreät ja vasemmistoliitto ovat esittäneet omaperäistä keittiöpöytäju-
ridiikkaansa, joka on ristiriidassa oikeuskanslerin ratkaisun kanssa. Sen mukaan myös ji-
hadistiset Isis-naiset olisi haettava, koska ihmisoikeudet. Muut Pohjoismaat eivät ole ha-
keneet al-Holista jihadistisia Isis-naisia. Itse asiassa muut Pohjoismaat eivät ole hakeneet
kuin orpolapsia. Edustaja Zyskowicz esitti tänään oikeusministeri Henrikssonille selkeän
kysymyksen: mikä on se sopimus, joka velvoittaa Suomen tuomaan tarvittaessa myös Isis-
naiset leiriltä, jos lapsen etu niin vaatii, mutta ei muita Pohjoismaita? Onko siis niin, että
hallituksen mielestä muut Pohjoismaat eivät ole oikeusvaltioita ja ne eivät noudata ihmis-
oikeuksia? Pyydän, että te, arvoisa ulkoministeri, nyt vastaatte tähän selkeään kysymyk-
seen.

1.03 Lulu Ranne ps: Arvoisa puhemies! Olemme eilen ja tänään huomanneet, että halli-
tuksen edustajat vievät keskustelua koko ajan pois välikysymyksen ytimestä eli ministeri
Haaviston toimista. Hallituksen edustajat yrittävät suojella sillä tavoin häntä. 

Arvoisa puhemies! Jos tarkoitus oli, että pääministeriä vaihtamalla palautetaan luotta-
mus hallituksen toimintaan, niin toisin on käymässä. Toistamatta nyt jokaista vaihetta, kä-
teen jää tästä prosessista, että kansanedustajille ja suurelle yleisölle on puhuttu yhtä, kun
samaan aikaan on erityisesti ulkoministeri Haaviston toimesta aktiivisesti etsitty keinoja
tehdä toista. Ulkoministeri Haavisto on julkisuudessa viitannut pääministeri Rinteen syys-
54



Pöytäkirjan asiakohta PTK 84/2019 vp
kuiseen ohjeistukseen, kun oli ensin itse kesästä asti kärttänyt Rinteeltä, mitä Suomi voisi
tehdä. Pääministeri Marinin hallituksen maanantaisen linjauksen jälkeen al-Holin leirillä
olevien kotiuttamissuunnitelmien todellinen tarkoitus on, jos mahdollista, vielä aikaisem-
paakin epäselvemmin ilmaistu. Se ei ole sattumaa. 

Hallitus toteaa toimivaltaisen viranomaisen asiassa olevan ulkoministeriö ja sen nimeä-
mä erityisedustaja, joka tekee kotiuttamisratkaisut Suomen lainsäädännön nojalla. Tarkal-
leen millä ratkaisuvallalla ja minkä lakien perusteella erityisedustaja tekisi varsinaiset ko-
tiuttamispäätökset ja erityisesti päätökset lapsen erottamisesta äidistään, minkä hallituk-
sen linjauksen kohta 6 aikuisten kielteisestä avustusvelvollisuudesta yrittää antaa ymmär-
tää olevan mahdollista? Konsulipalvelulainko? Kysymys on oleellinen, koska julkisen val-
lan käytön tulee perustua lakiin eikä hallituksen yleiseen ohjeistukseen. Kesäkuussa pää-
ministeri Rinne vakuutti, ettei konsulipalvelulaki sovellu laisinkaan al-Holin leirillä
olijoihin, ja Haaviston 5.12. antaman lausunnon mukaan erityisedustaja nimitettiin loka-
kuussa ainoastaan hankkimaan tietoja alueelta. Oikeuskansleri oli 9.10. antamassaan vas-
tauksessaan tarkoituksella ottamatta kantaa siihen, ovatko leirillä olijat konsulipalvelulain
henkilölliseen soveltamisalaan kuuluvia. Epäselväksi jää myös se, miten erityisedustaja
kykenee todentamaan kotiutettavien henkilöiden henkilöllisyyden ja tosiasiallisen biologi-
sen äiti—lapsi-suhteen leiriolosuhteissa. 

Arvoisa puhemies! Tosiasiassa pääministeri Marinin hallitus heittää ulkoministeriön
erityisedustajan tässä kolmen bussin alle: Hän joutuu ensiksi soveltamaan konsulilakia
henkilöihin, joihin sen soveltaminen on erittäin kyseenalaista, tai hän joutuu tekemään itse
päätöksen, ettei kotiutusta tehdä. Toiseksi hän joutuu ottamaan kotiuttamiskustannukset
tosiasiallisesti valtion piikkiin, kun ne konsulilain mukaan kuuluvat avustettavien makset-
taviksi. Kolmas ja suurin bussi on se, ettei ulkoministeriön erityisavustajalla ole lakien saa-
ti hallituksen ohjeistuksen perusteella mitään mahdollisuutta tehdä virkavastuunsa puit-
teissa päätöstä, jolla lapsi erotettaisiin äidistä. Erityisedustajan päätöstä kotiuttaa vain lap-
si tulisi edeltää joko äidin suostumus tai lastensuojeluviranomaisten päätös lapsen kiireel-
lisestä sijoittamisesta. Tämä ei ole Suomen viranomaisilla käytännössä mahdollista siinä-
kään tapauksessa, että leiristä vastaavat tahot siihen suostuisivat. 

Arvoisa puhemies! Lopputulema siis on, että hallitus yrittää tässä istua kahdella jakka-
ralla, kun tosiasiassa sen linjaus tarkoittaa, että orpoja lukuun ottamatta jokaista kotiutet-
tavaa lasta seuraa myös hänen äitinsä. Näin pääministeri Marinin hallitus jatkaa sitä halli-
tuspohjalleen ominaista poliittisen pelkuruuden linjaa. Ei uskalleta suoraan ja kiertelemät-
tä kertoa, mitä halutaan tapahtuvaksi, ja kantaa siitä sitten vastuuta. Tarina muuttuu, risti-
riitaisuudet ja salailu jatkuvat. Ulkoministeri ei ole toistaiseksi vastannut yhteenkään mi-
nisterin toimintaa kyseenalaistaneeseen kysymykseen. Ulkoministeri Haavisto ei nauti
eduskunnan luottamusta. 

1.08 Mauri Peltokangas ps: Arvoisa puhemies! Ei ainoatakaan terroristia tähän maahan.
Ministeri Haavisto, kiitos, että olette paikalla kuulemassa tätä vielä tähän aikaan yöstä, se
on miehekästä.

Arvoisa puhemies! Suomen kansa ansaitsee parempaa, paljon parempaa, mitä nykyinen
farssihallitus antaa. Kansa ansaitsee toimivan, absoluuttisessa totuudessa pysyvän hallituk-
sen ja ministerit. Viimeaikaiset tapahtumat ovat osoitus siitä, ettei tämän uudenkaan halli-
tuksen osalta totuus ole itsestäänselvä asia, enkä ihmettele, sillä mikään ei muuttunut. Yli-
malkainen ja ylimielinen tapa selittää asioita on ajanut hallituksen syvälle epäluottamuk-
55



Pöytäkirjan asiakohta PTK 84/2019 vp
sen syövereihin. Tällainen toiminta ei kuulu oikeusvaltioperiaatteeseen eikä varsinkaan
länsimaiseen demokratiaan. Kansa veronmaksajana ja hallituksen toimenpiteiden kohtee-
na on oikeutettu tämän salin ohella saamaan totuudenmukaista informaatiota meneillään
olevista asioista, olkoonkin, että se informaatio on epämiellyttävää ja syö mahdollisesti
hallituspuolueiden nauttimaa minimaalista kannatusta. 

Suomea ei viedä eteenpäin muunnellulla totuudella eikä selittelemällä vaan määrätietoi-
sella ja johdonmukaisella otteella, johon ei itsekäs käytös eikä terroristien maahan tuonti
kuulu. Te, uusi hallitus, olette moneen kertaan tuoneet julkisuudessa esiin, että luottamus
hallituspuolueiden ja eduskunnan kesken pitää saada takaisin ja että ainoa keino sen toteut-
tamiseen on keskinäinen keskustelu. Näiden farssien jälkeen keskustelu ei enää auta, te tie-
dätte sen itsekin. Kaikki ovat nyt nähneet, mitä teidän niin sanotut iltakoulukeskustelunne
ovat saaneet aikaan. Olette antaneet ministeri Haavistolle vapauden toteuttaa erikoista
omaa agendaansa siihen ajoissa puuttumatta ja olette nyt joutuneet omalta osaltanne selit-
tämään julkisuudessakin epämääräistä ja hämärää toimintaanne puolustaessanne ulkomi-
nisterin härskiä toimintaa. 

Entä Suomen kansa — ne ihmiset, jotka ovat teidät tuohon asemaan äänestäneet? Ettekö
te ole vastuussa heille lainkaan? Eikö teiltä todellakaan löydy mitään intressiä heidän luot-
tamuksensa takaisin saamiseen. Olen varma, että kansan syvät rivit ovat pettyneitä siihen,
että ministeritason toimijat eivät vastaa esitettyihin suoriin kysymyksiin eivätkä tee asioi-
den vakavuuden valossa tarvittavia poliittisia toimenpiteitä vaan lähtevät leikkimään kissa
ja hiiri -leikkejä kiinni jäädessään, ja, mikä pahinta, vastuu vieritetään virkamieskunnan
harteille. Tuollaiset temput kuuluvat hiekkalaatikolle, eivät eduskuntaan. Kansa ei todella-
kaan ole ansainnut tällaista hallitusta.

Arvoisa puhemies! Minua suorastaan hävettää, millaisen kuvan kokoaan suurempi Suo-
mi on näillä toimillaan antamassa maailmalle. Oma ego ja valta ei voi eikä saa olla se mo-
tiivi, jolla tätä maata johdetaan ja viedään eteenpäin. Ikävä kyllä tilanne ulospäin näyttää
tällä hetkellä juuri siltä, että hallitusta ei voisi vähempää kiinnostaa oman kansan hyvin-
vointi, vaan pelkästään omat intressit etunenässä tehdään salaisia suunnitelmia ja päätök-
siä [Inka Hopsun välihuuto] — juuri niistä johtuvaa epäluottamusta ja tulosta ollaan täällä
tänään käsittelemässä keskellä yötä. Luottamus pitää ansaita, vaikka hallitusohjelma on
yhtä utopistinen kuin sen toimeenpaneva koalitio tällä hetkellä toimissaan. Uskon, että oi-
keilla johtopäätöksillä ja valinnoilla voidaan tämä maa vielä jaloilleen tästä epärehellisyy-
den suosta nostaa, mutta se vaatii kovaa työtä ja uudet vaalit.

Hyvät keskustalaiset, te taidatte olla se porukka, jonka päätös ratkaisee. Tehkää oikein,
jos meinaatte vielä tulevaisuudessa varteenotettavana puolueena kansan silmissä toimia.

Arvoisa puhemies! Koska hallitus ei kykene suoriutumaan tehtävästään ilman näitä jat-
kuvia esiin tulevia ongelmia, en näe tässä tilanteessa mitään muuta mahdollista ratkaisua
kuin sen, että tämä sali antaa epäluottamuksen ulkoministerille tai uusi hallitus nostaa kyt-
kintä ja antaa tilaa niille, joiden prioriteettina on ensisijaisesti Suomen ja Suomen kansan
etujen ajaminen. Ehkä tällä keinolla kansan luottamus politiikkaan ja poliitikkoihin ja yh-
teiskuntaamme ansaitaan takaisin. Kansan syvien rivien toive on varmasti se, [Puhemies
koputtaa] että ei ainoatakaan terroristia tähän maahan. — Kiitos.

1.13 Ritva Elomaa ps: Arvoisa puhemies! Al-Holin leirin Suomen kansalaisten tilanne
on saanut osakseen poikkeuksellisen laajaa medianäkyvyyttä. Kysymys siitä, pitäisikö lap-
set, tai lapset ja naiset hakea takaisin Suomeen on herättänyt valtavasti tunnetta niin puo-
56



Pöytäkirjan asiakohta PTK 84/2019 vp
lesta kuin vastaan. Naisten kohdalla kantani on vesiselvä. Moisiin julmuuksiin osallistu-
neita henkilöitä ei missään tilanteessa tule hakea Suomeen. He ovat menneet sinne vapaa-
ehtoisesti Isiksen piiriin. Tilanne on verrattavissa tikittävän aikapommin lennättämiseen
rajojemme sisäpuolelle. Luotan supon ammattilaisten arvioon siitä, että naiset olisivat pa-
latessaan vakava turvallisuusuhka ja he todennäköisimmin hakeutuisivat mukaan jihadisti-
toimintaan täällä Suomessa. Tällaiselle ideologialle ei saa antaa enää yhtään jalansijaa
maassamme.

Lasten tilanne onkin pykälää haasteellisempi. Vastoin omaa tahtoaan vieraaseen maa-
han vietyä lasta on hankala syyttää vanhempiensa virheistä. Kuinka kukaan voi viedä lap-
sensa todistamaan kalifaatin hirveyksiä? Suoraan sanottuna todella sairasta ja vastuutonta
touhua, jolle ei heru minkäänlaista hyväksyntää. Ei ole vastuullista yli 5:ttä miljoonaa suo-
malaista kohtaan tuoda Isis-naisten kaltaista uhkaa kotimaahamme. Kuka ottaa vastuun,
jos he tekevät verisen terrori-iskun täällä Suomessa? Mitä te hallituksen vallankäyttäjät tu-
lisitte sanomaan silloin uhrien omaisille? Ainoastaan pienten lasten auttamiseksi tulee
miettiä keinoja.

Arvoisa puhemies! Pidän mahdottomana ajatusta, että pyhän sodan länsimaita vastaan
julistaneeseen kalifaattiin omasta tahdostaan lähteneitä naisia saataisiin integroitua enää
kunnolla osaksi suomalaista yhteiskuntaa. Turvallisuusriskit nousisivat heidän myötään
väistämättä. Oppositiota syytetään hysterian lietsomisesta, mutta me otamme supon arviot
vakavasti. Siihen viitaten kyse on suomalaisten turvallisuudesta huolehtimisesta eikä liet-
somisesta.

Sitten hallituksen toimintaan ja luottamukseen. Ei ole viikkoa kulunut hallituksen uudel-
leen kokoon kasaamisesta, kun sen liitokset paukkuvat jälleen. Rinteen hallituksen kaata-
neessa Posti-gatessa kyse oli omistajaohjauksen lisäksi luottamuksesta, avoimuudesta ja
viestinnästä, mutta pieleen meni. Suomalaisten usko hallituksen toimintakykyyn on jäl-
leen kovalla koetuksella, vaikka pääministerin eron olisi voinut kuvitella puhdistavan il-
matilaa. Tuore pääministeri Marin puolestaan on varovainen lausunnoissaan ja korostaa
lasten etua. Mutta avaako lapsen etu takaportin tuoda terroristiäitejä Suomeen? Tähän ky-
symykseen Suomen kansa ansaitsee vastauksen.

Peittelyn ja salailun pitää loppua tähän paikkaan, muuten menevät viimeisetkin luotta-
muksen rippeet poliitikkoihin. Tarvitaan määrätietoista poliittista johtajuutta sekä ennen
kaikkea avoimuutta ja rehellisyyttä. Tässä tulee tosiaan väkisinkin sellainen olo, että onko
jotain salattu. Se ei tee hyvää demokratialle. Välikysymys on erittäin paikallaan. Sillä saa-
tiin ainakin vihdoin puristettua jonkinlainen poliittinen linjaus hallituksen taholta.

Arvoisa puhemies! Al-Holin leirillä olevia Suomen kansalaisia koskeva päätöksenteko
antaa hallituksen toimintakyvystä erikoisen kuvan. Tämä on ollut vähintäänkin hämmen-
tävää toimintaa. Nyt meillä sitten on asiasta niin sanottu poliittinen päätös, joka kuitenkin
rajautuu vain lapsiin, ja aikuisten kohdalla vastuu taitaa olla virkamiesten harteilla. Onnek-
si tosiaan asiasta tehtiin välikysymys, ettei tämä touhu mennyt hyssyttelyllä läpi.

Hallituksen kanta on, että lapset pitää tuoda Suomeen. Nyt kun ministeri Haavisto on
paikalla — mistä kiitos hänelle, täällä yön tunteina tosiaankin hän on paikalla, se on hieno
asia — niin tukeeko hallitus myös äitien tuomista Suomeen vai ei? Millaisin kriteerein
olette kuittaamassa myös aikuisten tuomisen Suomeen? Suomalaiset ansaitsevat selkokie-
lisen, yksiselitteisen vastauksen, ei ympäripyöreitä selityksiä.
57



Pöytäkirjan asiakohta PTK 84/2019 vp
Ja vielä lopuksi, edustaja Koponen vihreistä esitti hyvin vetoavan, tunnerikkaan puheen
lapsista ja äideistä, mutta nyt on kysymys siitä, että nämä äidit eivät ole pullantuoksuisia,
perinteisiä äitejä, vaan aivan muuta. — Kiitos.

1.18 Jukka Mäkynen ps: Arvoisa puhemies! Suomen kansa sai maanantaina tiedon siitä,
että hallitus aikoo tuoda Isis-äitien lapset Suomeen. Pääministerimme myös linjasi tiedo-
tustilaisuudessaan, että Isis-äitien Suomeen tulon tulevat arvioimaan viranomaiset tapaus-
kohtaisesti. Eli hallitus tekee päätöksellään mahdolliseksi sen, että myös Isis-äitejä saattaa
tulla Suomeen. Mielestäni lapset voidaan tuoda, kunhan kansalaisuus todetaan, mutta hen-
kilökohtaisen valinnan tehneiden, taistelualueille vapaaehtoisesti lähteneiden, radikalisoi-
tuneiden Isis-äitien maahantulo Suomeen tulee estää. 

Eikä voi olla niin, että hallitus ulkoistaa poliittisen päätöksenteon ja poliittisen vastuun
viranomaisille. Vastuu ja vastuunkanto on vain ja ainoastaan hallituksella. Hallitus tekee
tässä ison virheen ja asettaa suomalaisten hengen ja terveyden vaaraan. Pitäisi olla itses-
tään selvä asia, että jos henkilö lähtee sotatoimialueelle äärijärjestöjen toimintaan mukaan,
paluuta Suomeen ei enää ole. 

Viattomat lapset ovat joutuneet todella ikävään välikäteen, ja kun heidät nyt ollaan tuo-
massa Suomeen, on kuitenkin pidettävä mielessä, että he saattavat jo muutaman kuukau-
den tai vuoden kuluessa, riippuen heidän iästään, muodostaa turvallisuusuhan maamme
viattomille lapsille ja aikuisille. Lapset ovat pahasti aivopestyjä radikaaliin ideologiaan.
On hyvä tiedostaa, että maailmalla on tapauksia, joissa varhaisteini-ikäisiä on värvätty mu-
kaan muun muassa Isiksen toimintaan. Ja mikä mahtaa olla se rahan määrä, jolla hallitus ai-
koo varautua näiden henkilöiden valvontaan, kun esimerkiksi Saksassa on tullut isoja kus-
tannuksia radikalisoituneiden henkilöiden valvonnasta? Suomessa on jo valmiiksi vähiten
poliiseja Euroopassa asukaslukuun suhteutettuna, joten tehtävä ei tule olemaan helppo.

Arvoisa puhemies! Edellisen ja nykyisen hallituksen toimintatapoihin on nyt todistetta-
vasti pesiytynyt systemaattisen salailun kulttuuri, ja muunneltua totuutta on puhunut yksi
jos toinenkin ministeri. Vakavin epäluottamuksen varjo on langennut edelleenkin istuvan
ulkoministeri Pekka Haaviston ylle. Kun salailut ovat tulleet päivänvaloon, hallitus on is-
tunut muutaman tunnin iltakoulussa, jossa on mietitty uusi selitys ja uudet vastuunkanta-
jat. Kysynkin: Jos hallitus saa taas luottamuksen epärehellisestä toiminnastaan huolimatta,
tuleeko tästä nyt pysyvä toimintatapa suomalaiseen politiikkaan? Onko siis niin, että myös
tulevat hallitukset voivat tehdä ihan mitä vain sekä jäädä useita kertoja kiinni epärehelli-
syydestään ja hallitus voi jatkaa samaa menoa niin kuin mitään ei olisi tapahtunut? 

Arvoisa puhemies! Todellisuus on taruakin ihmeellisempää. Kun kaikesta selviää selit-
telyllä, ministerikierrätyksellä ja iltakouluilla, ehkä tulevaisuudessa maamme asiatkin voi-
daan päättää siellä iltakouluissa. 

Ministereidemme Posti-sekoilut ja salailun kulttuuri hallituksessa ovat vaarantaneet
koko suomalaisen demokraattisen järjestelmän, kun asioista ei enää oteta vastuuta ja val-
lankahvassa roikutaan hinnalla millä hyvänsä. Keskusta näyttää kulkevan toimillaan kohti
pienpuolueen asemaa. Entinen mahtipuolue on pudonnut politiikan raskaasta sarjasta höy-
hensarjaan toimimalla vihervasemmiston aisankannattajana. Hallituksella ei ole luotta-
mustani. 

Muistutan vielä, että Suomen laki ei päde Syyriassa, ja siellä lapsen kansalaisuus mää-
räytyy isän mukaan, kuten islamistisissa maissa on tapana. Kaikilla lapsilla on ulkomaalai-
nen isä. 
58



Pöytäkirjan asiakohta PTK 84/2019 vp
Arvoisat edustajat, jos äänestätte hallituksen luottamuksen puolesta, niin miettikää het-
ki, oletteko tosissanne valmiita tukemaan ja ottamaan vastuun nykyisen hallituksen toimis-
ta, jotka irvailevat kansanvallalle ja poliittiselle vastuulle? — Kiitos. 

1.24 Mari-Leena Talvitie kok: Arvoisa puhemies! Ihan alkuun kiitokset ulkoministeri
Haavistolle siitä, että yön tunteina on täällä keskustelua kuuntelemassa. Tietenkin toivoisi,
että ministeriaitiossa voisi olla kenties joku muukin ministeri Haaviston lisäksi, koska
vaikka tämä käsitteleekin ulkoministerin toimintaa, niitä kysymyksiä on kuitenkin halli-
tukselle välikysymyksessä osoitettu.

Arvoisa puhemies! Vähintä, mitä kansalaiset tässä tilanteessa ansaitsevat ja odottavat,
on avoimuus ja poliittinen, selkeä linjaus ja vastuunkanto näistä tähänastisista, julkisuuden
kautta tulleista ristiriidoista. Sen takia me kokoomuksessakin päädyimme siihen, että teh-
tiin todella pitkä lista näistä kysymyksistä. Välikysymys on kuitenkin opposition keino
saada selvyyttä näihin asioihin. 

Teimme pitkän listan, melkein kaksi sivua kysymyksiä kansallisesta turvallisuudesta,
siitä, onko hallitus tehnyt linjauksia ja päätöksiä, joissa hyväksytään tarvittaessa tapaus-
kohtaisesti myös aikuisten paluun auttaminen. Koska asiaa on käsitelty ja millä kokoonpa-
nolla hallituksen iltakoulussa? Mikä on hallituksen Haavistolle antama mandaatti toimia
asiassa, ja mitä virallisia päätöksiä on tehty? Kysyimme myöskin, eroaako Marinin halli-
tuksen linja asiassa Rinteen hallituksen aikana tehdyistä päätöksistä ja toimenpiteistä, ja
jos eroaa, niin miltä osin. Onko hallitus ymmärtänyt, millainen kansallinen turvallisuusris-
ki al-Holin leirillä olevien henkilöiden kotiuttaminen on, ja huomioiko hallitus suojelupo-
liisin riskiarvioita? Onko hallitus ollut tietoinen ulkoministerin toimista ja yksimielisesti
hyväksynyt toimet? Miten hallitus suhtautuu ministeri Haaviston lausuntojen ristiriitaisuu-
teen? Ja niin edelleen ja niin edelleen.

Hallitus tässä vastauksessaan, joka tänään aikaisemmin, tai eilen aikaisemmin, tässä sa-
lissa käsiteltiin, kirjoitti, että välikysymyksessä on lukuisia kysymyksiä, joten hallituksen
vastauksessa keskitytään niistä keskeisimpiin. On valitettavaa, että hallitus ei näe tärkeäk-
si vastata kaikkiin opposition välikysymyksessä asettamiin kysymyksiin, koska tästä sitten
jo seuraa se, että kun kaikkiin kysymyksiin ei vastata, niin tulee uusia kysymyksiä. Ja uusi
kysymys tuli tästä hallituksen ja ulkoministeri Haaviston vastauksesta tänään päivällä, kun
viittasitte siihen, että tästä hallituksen iltakoulusta, ministeri Rinteen hallituksen aikaisesta
iltakoulusta, on tehty pöytäkirjamerkintä, siis siitä iltakoulusta, jossa oikeuskansleri on ol-
lut paikalla. Kysynkin: Mikä oli se pöytäkirjamerkintä, johon ministeri Haavisto tänään
tässä aikaisemmassa välikysymyskeskustelussa viittasi? Kun kerroitte, että paikalla oli oi-
keuskansleri, niin väistämättä tulee myöskin mieleen, kun puhutaan kansalliseen turvalli-
suuteen liittyvistä tärkeistä asioista, että oliko paikalla myös supon tai keskusrikospoliisin
johtoa.

Toivoisin tosiaan, että näihin loppuihinkin kysymyksiin, sekä näihin kirjallisiin kysy-
myksiin että uusiin kysymyksiin tässä välikysymyskeskustelussa, vastaukset saataisiin. 

Pidän valitettavana myöskin sitä, että syksyn ajan... Kun muistetaan, että tässä ehkä hei-
näkuun kesähelteillä olivat ensimmäiset kysymykset, tai taisivat olla jopa heinäkuun alus-
sa ensimmäiset kysymykset Rinteen hallitukselle, ja ennen kuin kesätauolle lähdettiin, niin
tuli selvä linjaus pääministerin suulla, että tässä ei aktiivisia toimia tehdä, niin on valitet-
tavaa, että nyt tässä monen kuukauden kykenemättömyys tai haluttomuus — en jaksa us-
koa siihen, että se on ollut haluttomuutta, koska tässä salissa on käsittääkseni ollut halu rat-
59



Pöytäkirjan asiakohta PTK 84/2019 vp
kaista tätä asiaa, mutta kykenemättömyys tehdä asiasta selkeää poliittista päätöstä on
myöskin saattanut johtaa, ainakin julkisuuden tietojen mukaan, siihen, että meidän virka-
miehet ovat joutuneet vaikeaan asemaan tämän asian käsittelyssä. — Kiitos.

1.29 Satu Hassi vihr: Arvoisa puhemies! Kaksi vuotta sitten juhlimme sitä, että Suomen
itsenäisyys täytti 100 vuotta. Tilastokeskus julkaisi listan niistä kansainvälisistä vertailuis-
ta, joissa Suomi sijoittuu kärkeen tai lähelle kärkeä. Lista sisälsi muun muassa sen, että
Suomi on maailman vakain valtio, maailman vapain maa Norjan ja Ruotsin ohella, maail-
man turvallisin maa, Suomessa on maailman paras hallinto, Suomi on maailman onnellisin
maa, maailman kolmanneksi tasa-arvoisin maa ja Suomessa hengitetään maailman puh-
tainta ilmaa. 

Nämä asiat eivät ole tulleet itsestään. Aivan kuten edustaja Adlercreutz aikaisemmin tä-
nään päivällä totesi, suomalaisen yhteiskunnan kivijalka on oikeusvaltio. Se, että Suomi on
oikeusvaltio, ja se on luonut perustan kaikelle sille hyvälle yhteiskuntakehitykselle, josta
me jokainen olemme omassa elämässämme saaneet nauttia, ei suinkaan ole aina ollut itses-
täänselvyys. Me tiedämme, että reilu kuukausi itsenäisyysjulistuksen jälkeen syttyi sisäl-
lissota, ja siinä tapahtuneet asiat ovat erittäin kaukana oikeusvaltioperiaatteista. Opiske-
luaikanani tutustuin silloin jo eläkeikäiseen mieheen, joka oli sisällissodan aikaan ollut
kymmenvuotias, ja hän kertoi, että kun sodan jälkeen oli vakava elintarvikepula ja hänkin
sitten köyhänä lapsena oli joutunut kulkemaan kerjäämässä ruokaa, niin monissa taloissa
suhtauduttiin erittäin tylysti sillä perusteella, että hän oli punikin pentu. Jossain jopa syl-
jettiin päälle. Onneksi kuitenkin puolitoista vuotta sisällissodan jälkeen Suomessa hyväk-
syttiin perustuslaki, joka perustuu demokratialle ja kansalaisten osallistumiselle, ja tästä
oikeusvaltiokehitys lähti käyntiin ja loi todella sen hyvinvoinnin perustan, mistä nyt nau-
timme.

Mutta me tiedämme myöskin kansainvälisestä kehityksestä, että oikeusvaltion periaat-
teiden pysyminen ei ole itsestäänselvyys. Oikeusvaltion puolustaminen on Suomen vielä
jatkuvan EU-puheenjohtajakauden keskeisiä teemoja. Suomi on pyrkinyt saamaan aikaan
järjestelmän, jossa taloudellisesti sanktioidaan sitä, mikäli EU-maat lipsuvat oikeusvalti-
operiaatteista. Oikeusvaltio suhtautuu kansalaisiin kansalaisina, lapsiin lapsina. Se ei arvo-
ta ihmisiä sen mukaan, mitä mieltä nämä ovat, eikä suhtaudu lapsiin sen perusteella, mitä
näiden lasten vanhemmat ovat tehneet, ja siitähän tässä välikysymyskeskustelussa on ky-
symys.

Opposition puolelta on tuotu esille sitä, että ei olisi hallitus vastannut kysymyksiin. Kun
luin tätä välikysymystekstin pitkää kysymyslistaa, mielestäni suurimpaan osaan niistä ky-
symyksistä vastataan hallituksen eilen tekemässä linjauksessa. Ehkä sitä, että ketkä olivat
paikalla aikoinaan iltakoulussa, lukuun ottamatta mielestäni kaikkiin muihin kysymyksiin
on tullut vastaus. Hallituksen eilen linjaama toimintalinja on myöskin aivan sama kuin
mitä ulkoministeri Haavisto viime torstaina eduskunnan kyselytunnilla eduskunnalle se-
losti. Turvallisuushuoliin on toki syytä suhtautua vakavasti, mutta aivan kuten terrorismin-
tutkija Leena Malkki on muistuttanut, riskitöntä vaihtoehtoa ei ole. Muistutan, että edus-
kunta viime kaudella sääti tiedustelulait, jotka antavat työkaluja uhkiin varautumiseen ja
niistä selviytymiseen.

Lopuksi, puhemies, nostaisin esille vielä sen, että supo 10. päivä joulukuuta varoitti ni-
menomaan oikeistoradikaaleista ryhmistä ja totesi, että äärioikeistolaisissa ja maahan-
muuttovastaisissa piireissä ilmenee yhä enemmän vainoamista ja vihakampanjointia, jon-
60



Pöytäkirjan asiakohta PTK 84/2019 vp
ka kohteena ovat muun muassa viranomaiset, toimittajat ja tutkijat. Yleistyessään laajamit-
tainen vihamielinen vaikuttaminen voi heikentää yhteiskunnan elintärkeitä toimintoja.

Ensimmäinen varapuhemies Antti Rinne: Kiitoksia. Vaikka tämä 5 minuuttia on suosi-
tus, pyydän tähän aikaan yöstä noudattamaan sitä.

1.35 Juha Mäenpää ps: Arvoisa puhemies! Arvoisa ulkoministeri, on aika ryhdikästä,
että olette paikalla, vaikka aionkin teitä aika lailla potkia nilkoille. [Mari-Leena Talvitie:
Puheen tasolla kuitenkin!]

Arvoisa puhemies! Välikysymyksen avainkysymys on seuraava: nauttiiko ulkoministe-
ri Pekka Haavisto eduskunnan luottamusta? Katu- ja käytävägallupin mukaan ei. Hallitus-
puolueet piiloutuivat virkamiespäätösten ja lasten oikeuksien taakse, ja sitten syyttivät, että
oppositio tekee politiikkaa näiden lasten hädällä. Ei. Me teimme välikysymyksen ulkomi-
nisteri Haaviston luottamuksesta. Tämä on eduskunta, ja oppositio tekee täällä politiikkaa,
aivan kuten hallituskin. Mutta kun aloitte puhumaan lapsista, niin puhutaan sitten.

Julkisuuteen on median kautta vuotanut tietoja, jotka antavat suuren epäilyksen sille,
onko ulkoministeri Haavisto pysynyt totuudessa antaessaan eduskunnalle tietoa al-Holin
leirillä olevien lasten ja naisten tuomisesta Suomeen. Mutta ovatko he suomalaisia? Ovat-
ko he Suomen kansalaisia? Tähän ei ole saatu vastausta. Jos leirillä on, kuten tänään on
keskusteluissa hallituspuolueiden jäsenten puheenvuoroissa noussut esiin, pieniä lapsia,
jopa alle kolmen vuoden ikäisiä, niin kysyn: millä perustein he ovat suomalaisia tai Suo-
men kansalaisia?

Jokainen Isis-vaimo on Daeshin eli kalifaatin eli Islamilaisen valtion jäsen. Daesh eli
Isis on terroristijärjestö. Terroristijärjestön jäsenyys on rikos kansainvälisten sopimusten
mukaan. On perin kummallista, jos Suomesta terroristijärjestöön lähteneet naiset tuodaan
hallituksen poliittisella siunauksella takaisin Suomeen. Tällainen hallituksen linja on erit-
täin vaarallinen, Suomen kokonaisturvallisuutta alentava ja suorastaan pelottava ennakko-
päätös.

Iltalehdessä 12.12.2019: ”Toimitus otti seuraavaksi yhteyttä suojelupoliisiin. Supo vas-
tasi joihinkin kysymyksiin sähköpostitse ja ehdotti puolestaan, että aiheesta kysytään sisä-
ministeriöltä. Viestintäasiantuntija Minna Passi kertoo supon pitävän todennäköisenä, että
Isis-äitien paluu lisäisi Suomeen kohdistuvaa terrorismin uhkaa. Äidit saattavat jatkaa ter-
roristista toimintaa ja verkostoitua keskenään toimiakseen Suomen jihadistisissa piireissä.
Supon mukaan naisten kotiinpaluutoiveet eivät perustu aitoon vapaaehtoisuuteen vaan sii-
hen, että Isis on menettänyt voimansa ja naiset ovat joutuneet al-Holin leirille. Naiset ovat
viettäneet konfliktialueella pitkän ajan. He ovat matkustaneet alueelle vapaaehtoisesti tar-
koituksenaan oleskella alueella pysyvästi. He ovat matkustaneet alueelle tietoisina Isil-jär-
jestön toiminnan luonteesta, ja osa on ilmaissut myös medialle antamissaan haastatteluissa
hyväksyvänsä šariatuomioistuinten langettamat julmat tuomiot.”

Seuraavan tekstin olen lainannut mukaillen tämän päivän 17.12.2019 Ilta-Sanomia:
Maanpuolustuskorkeakoulun strategian pääopettaja, komentaja Jaakko Jäntti on tänään
tiistaina arvioinut MTS:n seminaarissa, ettei Isis-järjestöä ole vielä lyöty. Isis 2.0 on mah-
dollinen, varoittaa Jäntti. Pelkona on, että Isis nousee uudelleen ja vapauttaa kurdien var-
tioimat vangit al-Holista ja alueen muista vankiloista. Isis-järjestöllä on yhä 15 000 taiste-
lijaa, joista osa on liittynyt muihin Syyrian islamistisiin kapinallisjärjestöihin ja osa piiles-
kelee siviiliväestön seassa niin sanottuina nukkuvina soluina. Kaikki juurisyyt Isisin syn-
61



Pöytäkirjan asiakohta PTK 84/2019 vp
tymälle uudelleen ovat edelleen voimassa, osin entistä voimakkaampina. Isisin etuna on
Jäntin mukaan se, ettei sillä ole kiire. Isis pystyy toimimaan kärsivällisesti, ja sen strategia
ulottuu sukupolvesta toiseen. Al-Holin leirille on muodostunut sosiaalisia rakenteita, jois-
sa väkivaltaa ja pelkoa käytetään myöskin kalifaatin omaisesti siellä leirin sisällä. Nämä te-
kijät huomioiden kaikki mittarit menevät kohti punaista siinä mielessä, että turvallisuusti-
lanne muodostuu yhä huolestuttavammaksi ja huolestuttavammaksi. Al-Holissa on Jäntin
mukaan tiettävästi 11 suomalaista naista, joista osa on kantasuomalaisia ja osa maahan-
muuttajataustaisia. Suomalaisnaisilla on kolmisenkymmentä lasta. Hallitus linjasi maa-
nantaina, että Suomi yrittää pelastaa suomalaiset mahdollisimman pian. — Jatkan uudes-
taan pian.

Ensimmäinen varapuhemies Antti Rinne: Edustaja Mäenpää, haluan sen verran todeta
teille, että ymmärrän kyllä kielikuvat, mutta tässä salissa ei kyllä voi sellaista kieltä käyt-
tää, joka voidaan tulkita uhkaukseksi.

1.40 Inka Hopsu vihr: Arvoisa puhemies! On hyvä, että julkisuudessa ja tässä salissakin
velloneen epäselvyyden vuoksi hallitus eilen vahvisti linjansa. Hallitus pyrkii kotiutta-
maan suomalaislapset al-Holin leiriltä Syyriasta niin pian kuin mahdollista. Kotiutuspää-
tökset perustuvat tapauskohtaiseen viranomaisten harkintaan — viranomaisten, koska heil-
lä on paras tieto ja koska heillä on lain suoma harkintavalta.

Meillä Suomessa noudatamme oikeusvaltioperiaatetta. Lait ja kansainväliset sopimuk-
set pitävät. Hallitusohjelman kiitelty ihmisoikeusperustainen ulkopolitiikka ei ole vain
kuollut kirjan, vaan se punnitaan käytännössä, juuri nytkin. Lapsen oikeudet ovat ensisijai-
set, kuten oikeuskanslerikin on todennut. Puoluepolitiikan teko, pelottelu ja kilpahuuto yk-
sittäisten kansalaisten kohtalosta ei lisää luottamusta yhteiskunnassamme — luottamusta,
mikä aiemmin on ollut Suomen vahvuus.

Yksinkertaisten ratkaisujen esittäminen monimutkaisessa tilanteessa ei aina ole rehellis-
tä. Joskus taustalla voi toki olla tiedon puute. Tietoa on ollut saatavissa kaikille halukkaille
myös lehtitietojen ulkopuolella. On tarjottu ryhmävierailuja ministerin taholta, valiokunta
on pidetty tietoisena. 

Jos lasten kotiuttaminen al-Holista edellyttää myös äitien tuomista Suomeen, niin näin
toimitaan huomioiden tapauskohtainen harkinta. Jos tulijat — jotka siis, jokainen, saavat
myös omin neuvoin saapua Suomeen niin toivoessaan ja jos tilanne leirissä sen mahdollis-
taisi — aiheuttavat riskiä omalle tai toisten turvallisuudelle Suomessa, on turvallisuudesta
vastaavien viranomaisten kyettävä tähän puuttumaan. Haluan uskoa, että suomalainen yh-
teiskunta on varautunut yksittäisten henkilöiden tuomaan radikalisoitumisen ja terrorismin
riskiin. Tuen tässä edustaja Lohen aiemmin esittämää näkemystä, että Suomi on hallinnol-
taan yksi maailman vahvimmista maista ja kykenee tämän riskin tarvittaessa kantamaan.
Supon esittämät näkökulmat ovat tiukkoja, muttei sieltäkään ole yksiselitteisesti otettu
kantaa, että jokainen yksittäinen äiti olisi vaarallinen ja riski Suomeen saapuessaan. Viran-
omaisharkinta on siis osa heidänkin näkemystään.

Toimivan ja luotettavan hallinnon kannalta on myös oleellista, että nyt tapahtuneet vuo-
dot selvitetään. 

Huomioon on rehellisyyden nimissä otettava myös se, ettei Isis-taistelijoiden tai heidän
perheidensä valvonta voi loputtomasti olla jo paljon länsimaidenkin eteen tehneiden kur-
dien vastuulla. Tilanne alueella on levoton, ja leiri voi purkautua milloin hyvänsä. Tällöin
62



Pöytäkirjan asiakohta PTK 84/2019 vp
lasten turvallisuuden takaaminen sekä rikollisten tuomiolle saaminen olisivat entistä vai-
keammin toteutettavissa. Toiminta on parempi kuin viivyttely ja silmien ummistaminen.

Lainsäädännön muutostarpeita terroristisen toiminnan ja siihen liittyvien uhkien vuoksi
on hyvä tarkastella meillä Suomessakin. On tärkeää, että rikoksista kyetään myös tuomit-
semaan — ei ennalta, kuten osa täällä tuntuu tehneen, vaan todisteiden ja oikeusprosessin
perusteella. Osa mahdollisista laeista oli jo viime hallituksen valmistelussa, ja edustaja
Häkkänen, tuolloinen oikeusministeri, nosti esiin haasteet, joita muun muassa lainsäädän-
tö terroristiseen järjestöön kuulumisen laittomuudesta sisälsi. Haasteista huolimatta toimi-
via lainsäädännön keinoja on etsittävä.

Maailmalla eivät konfliktit valitettavasti lopu. Ilmastonmuutoksen tuomat muutokset,
sodat ja köyhyys aiheuttavat jatkossakin tilanteita, joissa Suomen kansalaisia on maailmal-
la pulassa, aikuisia ehkä omaa tyhmyyttään, lapsia aikuisten päätösten vuoksi. Lainsäädän-
tömme ja oikeusperiaatteiden on toimittava näissä tilanteissa. Ihmisoikeuksien ja lapsen
oikeuksien toteutuminen on turvattava.

1.46 Tuomas Kettunen kesk: Arvoisa puhemies! Ensimmäiseksi haluan kiittää ministeri
Haavistoa, että olette kuuntelemassa ja vastaamassa kysymyksiin. Se herättää luottamusta
ja avoimuutta.

Niin kuin tässä jo aiemmin on tuotu esille, tämä asiahan on monimutkainen, mutta myös
yksinkertainen sen suhteen, että lapsia pitää auttaa. Lapsia pitää auttaa aina, ja hallituksen
lähtökohtanahan on auttaa lapsia. Ja niin kuin pääministeri Marin jo aikaisemmin on kes-
kusteluissa sanonut, velvoitetta vapaaehtoisesti alueelle menneiden aikuisten avustami-
seen ei ole.

Hyvät oppositioedustajat, niin kuin kuulitte, hallitus on arvioinut tarpeet lainsäädännön
muutoksiin liittyen terroristiseen toimintaan sekä tekee tarvittavat korjaukset lainsäädän-
töön.

Arvoisa puhemies! Nämä al-Holin leirin lapset ovat Isis-taistelijoiden lapsia, joten ky-
synkin ministeri Haavistolta: Onko tehty arvioita tai suunniteltu toimintalinjauksia sen
suhteen, että nämä sortovallan taistelijat, Isiksen äidit tai isät, lähtisivät hakemaan lapsiaan
Suomesta takaisin? Onko tämänsuuntaisiin toimiin varauduttu Suomen viranomaisten toi-
mesta?

1.47 Ano Turtiainen ps: Arvoisa puhemies! Hallituksen ja ulkoministeri Haaviston ven-
koilu al-Holin jihadistien suhteen on ollut käsittämätöntä seurattavaa. Hallituksen linjaa
olisi helpompi kommentoida, jos sen linja olisi selvä. Keskustan edustajat puhuvat toista ja
punavihreät edustajat toista. Silti keskusta venkoilee muiden hallituspuolueiden mukana.
Tulee mieleen vain sanonta ”kepu pettää aina”. 

Ei tarvitse ihmetellä, kun kansan luottamus poliitikkoihin jatkaa laskemistaan. On ollut
surkeaa katsella, miten poliitikot ovat koettaneet piiloutua virkamiesten selän taakse halu-
tessaan tuoda terroristeja Suomeen. Samoin piiloutuminen lasten oikeuksien taakse on
myös häpeällistä, koska todellisuudessa ongelma on äidit ja nuorukaiset, jotka ehkä tekni-
sesti ovat lapsia, mutta todellisuudessa Isisin aivopesemiä tappajia. 

Haittamaahanmuutosta ja ulkomaalaisasioista puhuttaessa lasten määritelmä on ollut
muutenkin yhtä venkuilevaa kuin hallituksen toiminta tänä vuonna. Esimerkiksi vuonna
2015 pahimman turvapaikkahakija-aallon aikana media ja valtaosa poliitikoista puhuivat
tänne tulevista pakolaisista sekä naisista. Todellisuudessa nämä lapset olivat monesti lähel-
63



Pöytäkirjan asiakohta PTK 84/2019 vp
lä 30 ikävuotta olevia miehiä, joista yksi lopulta toteutti maassamme ensimmäisen islamis-
tisen terrori-iskun Turussa kesällä 2017. On täysi kysymysmerkki, mitä al-Holin leirillä
olevat lapset ovat. Mustaa Pekkaa pelaaminen tällä asialla on enemmän kuin typerää. 

Isisin mukaan lähteneet äidit eivät myöskään ole mitään viattomia uhreja, vaan vahvoja
ja itsenäisiä naisia, jotka ovat itse valintansa tehneet. Ei voi olla niin, että Suomen valtio tu-
lee aina pelastamaan, kun tehdään omia huonoja valintoja. Etenkin, kun kyseisten valinto-
jen tarkoitus on kaataa koko länsimainen yhteiskuntajärjestys. Yksilöllä on oltava jokin
vastuu huonoista valinnoistaan, varsinkin silkkaa pahuutta edustavista valinnoista. 

Arvoisa puhemies! Suojelupoliisin päällikkö Antti Pelttari on tänään todennut, että Isis-
äidit olisivat suurempi turvallisuusuhka Suomessa kuin leirillä. Tämä huomiona niille, jot-
ka väittävät naisten ja lasten leirille jättämisen olevan suurempi riski kuin tänne tuominen.
Suomessa on jo nyt satoja ihmisiä suojelupoliisin valvonnassa kohonneen terroriuhan ta-
kia. Tätä määrää ei ole syytä kasvattaa yhtään, vaan kaikki jo olevat terroriuhkaa kohotta-
vat ei-suomalaiset henkilöt on toimitettava ulos maasta. 

On selvää, että kansalaisuuslakia on muutettava niin, että kansalaisuus voidaan tarvit-
taessa ottaa pois. Terroristijärjestön toimintaan lähteminen on sellainen teko, jonka pitäisi
täyttää kansalaisuuden poistamisen tunnusmerkit. Esimerkiksi Tanska on tehnyt lakimuu-
toksen, jonka perusteella kansalaisuus on otettu pois Isis-toimintaan lähteneiltä henkilöltä.
Vastaava lakimuutos voidaan varmasti teidän myös Suomessa, kunhan poliittista tahtoa
löytyy. 

Arvoisa puhemies! Julkisuudessa olleiden tietojen perusteella ministeri Haavisto on
yrittänyt taivutella virkamiestä menettelemään lainvastaisesti ja siirtänyt virkamiehen toi-
siin tehtäviin siksi, ettei tämä ole totellut ministeriä. Näin ollen ministeri Haaviston johta-
mistapa on ollut täysin epäammattimaista ja ministerille sopimatonta. Ottakaa nyt hyvä
hallitus itseänne niskasta kiinni, vaihtakaa ulkoministeri Haaviston tilalle rehellisempi
henkilö ja lopettakaa suomalaisten turvallisuutta heikentävä toiminta. Suomessa on jo riit-
tävästi epäkohtia ja ongelmia eikä niitä tarvita yhtään lisää— kymmenistä puhumattakaan. 

Arvoisa puhemies! Kannatan edustaja Halla-ahon esittämää epäluottamuslausetta. —
Kiitos. 

1.52 Sari Multala kok: Arvoisa puhemies! Kiitos ulkoministeri Haavistolle, että olette
paikalla täällä tänään, näin keskellä yötä. 

Al-Holin leirin tilanne on vaikea, ja sitä se on ollut jo pitkään. Kukaan ei varmasti ole
väittänyt, että tilanne olisi yksinkertainen tai helposti ratkaistavissa. Moni Pohjoismaa on
jo paljon meitä ennen päätynyt ratkaisuun ja hakenut leiriltä orpolapsia ja sairaita lapsia
vanhempien suostumuksella. Leirillä olevista suurin osa on lapsia, myös suomalaisia lap-
sia on joukossa. Lapsia tulee auttaa. Nyt vihdoin opposition välikysymyspaineen alla hal-
litus on kyennyt kertomaan sen, minkä moni kansanedustaja ja moni muu on jo aiemmin
toistanut: lapsia autetaan, ja lapsia tulisi auttaa. 

Toisin kuin moni täällä on väittänyt, tässä välikysymyksessä ei kuitenkaan ole kysymys
siitä, keitä al-Holin leiriltä mahdollisesti tuodaan. Sitä päätöstä ei voida tehdä huutoäänes-
tyksellä lehtitietojen varassa. Valtioneuvosto on se taho, jolla on kaikki tieto käytössään
leirillä olevista lapsista ja aikuisista, turvallisuusriskeistä, joita heidän tuomisensa Suomel-
le aiheuttaa, sekä niistä turvallisuusriskeistä, mitä myös leirillä oleminen aiheuttaa, ja
myös neuvottelutilanteesta kurdihallinnon kanssa. Siksi onkin hyvin erikoista, että valtio-
64



Pöytäkirjan asiakohta PTK 84/2019 vp
neuvosto oli myös se lähes ainoa taho, joka vasta eilen opposition välikysymyspaineen alla
kykeni kommunikoimaan tahtotilansa ääneen. 

Arvoisa puhemies! Tämä välikysymys lähti siitä, onko ulkoministeri Haavistolla ollut
toimilleen hallituksen hyväksyntä ja virallinen päätös ja onko hän antanut asiasta riittävät
ja oikeat tiedot. Välikysymyksen esittämisen jälkeen on tullut ilmi, että ministeri Haavis-
tolla oli iltakoulussa saatu hallituksen hiljainen hyväksyntä toimilleen. Edelleen on kuiten-
kin epäselvää, mikä tämä hallituksen hiljaisesti hyväksymä toimintalinja oli. Toisekseen
on epäselvää, oliko toimintalinja sama, joka nyt eilen vahvistettiin ja jonka perusteella teh-
dään valtioneuvoston periaatepäätös myöhemmin. 

Oikeuskanslerin päätös tarkasteli aikaisempia hallituksen toimia ja otti kantaa myös
mahdollisuuksiin tulevista toimista. Erikseen päätöksessä kuitenkin todettiin, että päätös ei
ole edellytys toimia tietyllä tavoin eikä myöskään edellytä viranomaisilta joitakin tiettyjä
toimia. Tätä oikeuskanslerin linjausta ulkoministeri Haavisto kuitenkin käytti perusteena
toimien valmistelemiseksi. 

Lehdistä olemme saaneet myös lukea niin ulkoministeriön virkamies Tuomisen kuin
johtavan sosiaali- ja terveysministeriön kansliapäällikkö Kirsi Varhilan selkeän kannan,
joiden mukaan lapsia vanhempineen ei voi tuoda Suomeen ilman valtioneuvoston päätös-
tä. Vastuu operaatiosta on yksittäiselle virkamiehelle virkavastuulla aivan liian suuri hei-
dän mukaansa. 

Pääministeri Marin kertoi eilen tiedotustilaisuudessa hallituksen valmistelevan nyt peri-
aatepäätöstä eilen julkistettujen linjausten mukaan. Koska edelleen on epäselvää, kysyn,
onko nyt siis tulkittava, että valmisteltava valtioneuvoston tuleva periaatepäätös mahdol-
listaa operaatiot eli lasten ja tarvittaessa aikuisten hakemisen Suomeen. Tutkitaanko tur-
vallisuusriskit Suomessa vai ennen kuin päätös aikuisten tuomisesta Suomeen tehdään?

Arvoisa puhemies! Miksi hallitus ei voinut jo aiemmin kertoa, että tavoitteena on lasten
hakeminen Suomeen? Tarkennan vielä: Kysymys ei ole siis siitä, että olisi pitänyt julkisuu-
teen kertoa kaikki valmistelujen yksityiskohdat. Virkamiesten ja viranomaisten toiminta-
edellytyksiä ja turvallisuus on tietysti turvattava. Hallituksen kyvyttömyys kommunikoida
tahtotilaansa on se, jota tässä on ihmeteltävä. Viranomaisten toiminnan ja virkamiesten
päätösten on perustuttava lakeihin, tavoitteen linjaaminen on kuitenkin valtioneuvoston
tehtävä. Vastaus tähän viimeiseen kysymykseen taitaa olla valitettavasti selvä. Hallitus
pyrki iltakoulussaan hiljaisella hyväksynnällään mahdollistamaan operaatioiden valmiste-
lut ja ehkä myös päätökset operaatioista ulkoministeri Haaviston johdolla mahdollisim-
man pitkälle ennen kuin hallitus ottaa vastuun linjausten tekemisestä. Ja miksi näin? Kos-
ka hallituspuolueiden näkemyksissä oli niin suuri ero ja se on julkisuudessa ääneen kom-
munikoitu. Tämän jälkeen sellaisen valtioneuvoston kannan muodostaminen, joka mah-
dollistaisi sekä keskustan että muiden puolueiden tulkinnat, oli erittäin vaikeaa.

Arvoisa puhemies! On aivan selvää, että al-Holin leirin tilanne ei ole pysyvä. Sen vuok-
si Suomen tulisi yhdessä etsiä muiden maiden kanssa kansainvälistä [Puhemies koputtaa]
ratkaisua tuomioistuimen perustamiseksi leirin lähialueelle. Kiireellistä on myös Suomen
lainsäädännön osalta [Puhemies koputtaa] terroristilainsäädännön kiristäminen viipymät-
tä. Tälle löytyy varmasti eduskunnasta laaja tuki. 

1.58 Saara Hyrkkö vihr: Arvoisa puhemies! Täällä salissa tuntuu olevan monta kansan-
edustajaa, jotka haluavat toimia eräänlaisina tuomareina. He sanovat, että kun huhupuheet
sanovat yhtä ja ministeri toista, niin se ikään kuin automaattisesti tarkoittaisi, että ministeri
65



Pöytäkirjan asiakohta PTK 84/2019 vp
puhuisi muunneltua totuutta, että kun julkisuuteen vuodetussa poliisin suunnitelmaluon-
noksessa mainitaan jokin viikko, niin se automaattisesti tarkoittaisi, että tällöin todella ta-
pahtuu jotain — näin siis, vaikka sekä ministeri että media ovat raportoineet, että neuvot-
teluissa kurdien kanssa ei ole edetty. He heittelevät ilmoille syytöksiä laittomuuksista il-
man rahtuakaan näyttöä. He eivät tunnu aina ymmärtävän, että Suomessa viranomaiset toi-
mivat Suomen lakien, eivät muiden Pohjoismaiden lakien mukaisesti.

Hyvä oppositio, oikeuskansleri on se, joka ministerin toimien laillisuuden tutkii. Näin
on ministeri itsekin todennut. Ja tuomiovalta tässä maassa kuuluu jonnekin muualle kuin
tähän saliin. 

Ulkoministeri on myöskin useasti todennut, että tähän asiaan liittyvät päätökset ja toi-
met on valmisteltu huolellisesti yhdessä ministeriön ylimmän virkajohdon kanssa ja oi-
keuskansleria konsultoiden. Mikäli virkajohto olisi havainnut mitään merkkejä toimien
laillisista ongelmista, he olisivat varmasti tuoneet ne ilmi. Tällaista huomautettavaa ei ole
ilmennyt. On selvää, että kaikkien toimien oikeudellinen pohja arvioidaan varmasti myös
jälkikäteen. 

Oikeuskansleri ei anna virkakäskyjä, mutta kuten on useaan kertaan todettu, oikeuskans-
lerin lokakuun ratkaisussa on kuvattu se oikeusperusta, joka suomalaisia viranomaisia ja
poliitikkojakin velvoittaa. Mikään poliittinen päätös ei muuta sitä tosiasiaa, että perustus-
lakia ja lapsen oikeuksien sopimusta on noudatettava niin poliitikkojen kuin viranomais-
tenkin. Jokaiselta, joka kannattaa toisenlaista linjaa, tulisikin kysyä: mitä kaikkia perustus-
lain pykäliä haluatte muuttaa, mistä kaikista kansainvälisistä sopimuksista haluatte irtau-
tua, mistä kaikista oikeusvaltion periaatteista olette valmiita luopumaan nyt, entä myöhem-
min, kenelle kaikille ihmisoikeudet kuuluvat? Lapsen edun toteutumisen ei pitäisi koskaan
riippua poliittisesta harkinnasta.

Arvoisa puhemies! Isis on raakalaismainen terroristijärjestö, jonka kansainvälinen yh-
teisö on onneksi saanut kukistettua. Tämän kamppailun eturintamassa taistelivat kurdit,
jotka nyt painivat myös jälkien siivoamisen kanssa. Syyrian leireillä on edelleen tuhansia
ulkomaalaisia lapsia. He ovat ennen kaikkea lapsia ja sodan uhreja, ja Suomen velvolli-
suus on huolehtia suomalaisista lapsista, ei jättää heitä alueen muutenkin vaikeassa tilan-
teessa olevan hallinnon huoleksi. 

Tämän päivän aikana on edustaja Orpon antaman haastattelun myötä on kirkastunut, että
valitettavasti myös kokoomus toden totta on valmis jättämään nämä lapset leirille, jos ti-
lanne tulee sellaiseksi.

Muutama sana turvallisuudesta ja suojelupoliisista. On selvää, että tämänkaltaisen van-
kileirin olo-suhteet eivät varmasti ole kenellekään hyväksi, fyysisesti tai henkisesti, mutta
täytyy muistaa, että me emme tiedä, miten kauan tämä leiri on ylipäätään olemassa. Esi-
merkiksi tämä leirin purkautuminen voi saattaa nämä suomalaiset lapset entistä suurem-
paan vaaraan tai johtaa siihen, että osa näistä ihmisistä joka tapauksessa palaa Suomeen.
Minusta on erittäin hyvä, että viranomaiset ovat erilaisiin tilanteisiin yhdessä valmistautu-
neita, vaikka nämä erilaiset varautumissuunnitelmatkin ovat kohahduttaneet oppositiossa.

Tässä salissa on useasti viitattu suojelupoliisin uhka-arvioihin ja tuoreisiin kannanottoi-
hin. Turvallisuusuhkia tippaakaan vähättelemättä pidän tärkeänä täsmentää, mitä supo on
itse asiassa lausunut julkisuuteen. Suojelupoliisi on sanonut, että uhan muodostavat ihmi-
set ovat tosiaan suurempi uhka, jos he ovat Suomessa kuin jos he ovat Syyriassa, [Petri Hu-
ru: Luonnollisesti!] ja on todennut myös, että tämä ei tarkoita, että jokainen yksilö muo-
dostaisi uhan. Suojelupoliisi on korostanut, että tapauskohtaista arviointia tarvitaan. Ta-
66



Pöytäkirjan asiakohta PTK 84/2019 vp
pauskohtainen arviointi kuulostaa jossain määrin tutulta. Ikään kuin se olisi osa tätä halli-
tuksen linjaa.

Arvoisa puhemies! Suomalaisten lasten tilanne Syyriassa on erittäin vaikea ja monimut-
kainen. Ulkoministeri on kattavasti avannut tilannetta ja tehtyä valmistelua sekä ulko-
asiainvaliokunnalle, että myöskin julkisuudessa. Valitettavaa on se, että tämän asian pitkit-
tynyt julkinen käsittely voi hidastaa tai pahimmillaan hankaloittaa lasten auttamista ja vi-
ranomaisten toimintaa erittäin vaikeissa olosuhteissa. [Puhemies koputtaa] Toivottavasti
tästä päästään mahdollisimman pian eteenpäin.

2.03 Heikki Vestman kok: Arvoisa puhemies! Jatkan hieman siitä, mihin edellisessä pu-
heenvuorossa jäin. Minua on häirinnyt täällä tämän päivän keskustelussa se, että tätä oi-
keuskanslerin lokakuista al-Hol-ratkaisua on jopa väkivaltaisella tavalla pyritty yksinker-
taistamaan. Tämä oikeuskanslerin ratkaisu kuvaa sitä aika monimutkaista juridista kehik-
koa, joka tähän asiaan liittyy, ja myöskin sitä perusoikeuksien punnintaa, jota — jos tätä
asiaa tarkastellaan puhtaasti juridisesti — tässä asiassa täytyy välttämättä tehdä.

Ulkoministeri, viittasitte päivällä tähän oikeuskanslerin lopputulemaan tässä ratkaisus-
sa, siihen että perustuslaki ja ihmisoikeusvelvoitteet puoltavat sitä, että ainakin lapset on
pyrittävä kotiuttamaan. Referoitte tätä ratkaisua kuitenkin siinä mielessä valikoivasti, että
oikeuskansleri jatkaa tätä lopputulemaa: ”Oikeudellisella arviolla on nyt esillä olevassa ti-
lanteessa rajallinen merkitys sen vuoksi, että viranomaisten tosiasialliset mahdollisuudet ja
edellytykset toimia poikkeavat edellä esitetyin tavoin siitä, mitä ne olisivat, jos kysymys
olisi maan sisäisestä tilanteesta.” Oikeuskanslerin ratkaisun mukaan ainakaan konsulipal-
velulaista ei johdu yleistä velvoitetta Suomelle hakea Isis-leiriläisiä. Oikeuskansleri viitta-
si ratkaisussaan myös tähän lainkäyttövaltaan, joka pätee lähtökohtaisesti vain valtion
omalla alueella. Tämähän tarkoittaa siis sitä, että kansainväliset sopimukset, kuten lasten
oikeuksien sopimus, velvoittaa toteuttamaan lasten oikeudet nimenomaan täällä Suomes-
sa.

Edelleen tässä ratkaisussa on tarkasteltu perustuslaissa julkiselle vallalle säädettyä vel-
voitetta turvata perusoikeuksien ja ihmisoikeuksien toteutuminen. Tältä osin oikeuskans-
leri on viitannut oikeuskirjallisuuteen: Perustuslain säännös tältä osin — siis julkiselle val-
lalle säädetty velvoite turvata perusoikeuksien ja ihmisoikeuksien toteutuminen — on
yleisluonteinen, ja Suomessa legaliteettiperiaate on tiukka. Tällöin laillisuusvalvojat eivät
voi käyttää pelkkää viittausta perustuslain pykälään omien sanktioidensa perusteena. Näin
on todettu oikeuskanslerin ratkaisussa. 

No, oikeusvaltiohan siis, johon täällä on toistuvasti viitattu, tarkoittaa sitä, että julkisen
vallankäytön tulee perustua lakiin. Nyt kysynkin teiltä, ulkoministeri: Mihin säännökseen
tarkalleen ottaen perustuu tämä vihreiden edustajien väittämä selkeä velvoite noutaa al-
Holin leiriltä kaikki, myös mahdollisesti jihadistiseen toimintaan syyllistyneet naiset tänne
Suomeen? Mihin säännökseen perustuu tällainen, kuten täällä on todettu, selkeä velvoite
noutaa lopulta kaikki al-Holin leiriltä? [Inka Hopsu: Lapset!]

Myös oikeuskanslerin ratkaisun perusoikeuspunninta on tosiaan jäänyt täällä lähes huo-
miotta. Jälleen kerran suora sitaatti: ”Varsinkin myös aikuisten kotiuttaminen voi saamie-
ni tietojen perusteella johtaa muiden Suomessa oleskelevien perus- ja ihmisoikeuksien
vaarantumiseen.” Oikeuskansleri on viitannut siis perustuslain 7 §:ään ja siinä turvattuun
jokaisen suomalaisen oikeuteen turvallisuuteen. No, suojelupoliisin vakavan arvion mu-
kaan Isis-naiset Suomeen palatessaan todennäköisesti jatkaisivat terroristista toimintaansa
67



Pöytäkirjan asiakohta PTK 84/2019 vp
ja verkostoituisivat kotimaisten jihadististen verkostojen kanssa. Tuoreen supon lausun-
non mukaan Suomeen palatessaan Isis-naiset ja heidän teini-ikäiset lapsensa muodostaisi-
vat todennäköisesti suuremman uhan kuin al-Holin leirille jäädessään.

Nyt kysynkin lisäksi vielä, ulkoministeri, teiltä: Miten tämä supon vakava turvallisuus-
arvio otetaan hallituksen tuoreen linjauksen mukaan tarkalleen ottaen huomioon? Osaatte-
ko vastata tähän? Ainakaan hallituspuolueiden edustajat eivät osaa. Kumpi on oikeassa,
edustaja Kärnä, joka sanoo, että jotta Isis-naisia voidaan kotiuttaa, vaaditaan suojelupolii-
silta niin sanotut puhtaat paperit, vai onko oikeassa ministeri Andersson, joka sanoo, että
lasten etu on aina määräävä? Tämä turvallisuusarvio olisi jollain tavalla ilmeisesti sitten
toissijainen hänen mukaansa. [Janne Heikkinen: Sekava linja!] — Tämä on sekava linja. —
Toivon, että te osaatte nyt selventää, mikä nimenomaan tämän lapsen edun ja sitten näiden
turvallisuusarvioiden välinen suhde tarkalleen ottaen on.

2.08 Mikko Kinnunen kesk: Arvoisa herra puhemies! Jatkan nyt puheenvuoroni lop-
puun, että syntyy luonteva kokonaisuus. Suomi on oikeusvaltio, jossa meidän tulee toimia
perustuslain, muiden Suomen lakien ja kansainvälisten ihmisoikeussopimusten mukaises-
ti. Perustuslaki turvaa jokaisen ihmisen vapauden, koskemattomuuden ja turvallisuuden.
Konsulipalvelulaki määrittelee, miten Suomi auttaa vaikeuksiin joutuvia kansalaisiaan.
Lastensuojelulaki määrittelee, miten autamme lapsia. Ratkaisevaa on lapsen etu. Tekemät-
tä jättäminen olisi vastuutonta, lapsia tulee aina suojella.

Yli puolet al-Holin suomalaislapsista on aivan pieniä, alle kouluikäisiä. Mitä nuorem-
masta lapsesta on kysymys, sitä suuremmat mahdollisuudet lapsella on selvitä hankalista ja
manipuloivista oloista. Jos nämä lapset, joilla on oikeus palata Suomeen, palaavat tänne
vasta kymmenien vuosien kuluttua, tilanne voi olla aivan toinen. Tämän kaiken pohjalta
valtioneuvosto antoi linjauksensa viranomaistyön tueksi.

Hallituksen lähtökohta on auttaa lapsia ja ottaa suomalaisten turvallisuus huomioon.
Lapsia ei jätetä vaaraan. Hallituksella on samanlainen kanta kuin tasavaltamme presiden-
tillä. Linja on samankaltainen kuin muilla pohjoismailla. Se on eduskunnan hallintovalio-
kunnan mietinnön mukainen. Viranomaiset tekevät tapauskohtaiset, yksilölliset päätökset
kokonaisharkinnan perusteella. Luotan suomalaisten — maailman luotettavimpien — vi-
ranomaisten toimintaan.

Velvoitetta vapaaehtoisesti sota-alueelle menneiden aikuisten avustamiseen ei ole. On
syytä muistaa, että Suomen kansalaisilla on joka tapauksessa oikeus palata tänne Suo-
meen. Tähän on varauduttu. Suomessa toimivat viranomaiset tutkivat ja arvioivat tulijoi-
den mahdolliset rikosoikeudelliset vastuut niin kuin tähänkin saakka. Viranomaisten teh-
tävä on varmistaa, että tänne tulevista henkilöistä ei koidu turvallisuusuhkaa Suomelle.
Tämä edellyttää viranomaisten tiivistä yhteistyötä. Suomessa oleskelevien turvallisuus ei
saa vaarantua. Tämä on perustuslakimme mukaista.

Terrorismiin liittyvä lainsäädäntö vaatii uudistamista, vaikka asiassa edettiinkin jo vii-
me kaudella. Pidän tärkeänä sitä, että hallitus arvioi tarpeet lainsäädännön muutoksiin liit-
tyen terroristiseen toimintaan ja tekee tarvittavat korjaukset lainsäädäntöön. Voimme ottaa
esimerkkiä Ruotsista ja Norjasta. Terroristiryhmään kuuluminen on Norjassa rikos. Myös
rekrytoinnista terroristiseen toimintaan tulee tehdä rikollista. Lainmuutoksiin on selkeä
tarve maamme turvallisuuden takaamiseksi. On tarve kehittää myös viranomaisviestintää
ja oppia tästä tapahtumasarjasta, jotta kansalaisille välittyy selkeä kuva siitä, miten viran-
omaiset toimivat.
68



Pöytäkirjan asiakohta PTK 84/2019 vp
2.13 Janne Heikkinen kok: Arvoisa puhemies! Täällä salissa äskettäin edustaja Hyrkkö
kertoi niin hyvän tarinan, että on se ikävä tässä kohtaa totuudella pilata. Hyrkkö antoi ym-
märtää, että kokoomus jättäisi lapset al-Holin leirille. Näinhän tilanne kuitenkaan ei ole,
vaan kokoomus on valmis tuomaan lapset takaisin Suomeen, jos heidän vanhempansa lap-
set ehdoitta tänne luovuttavat. Ikävä kyllä näin ei välttämättä hirveän joutuisasti tapahdu,
koska leirille jääneet vanhemmat ovat olleet uskossaan kaikista puhtaimpia jihadisteja,
ovat halunneet siellä viimeiseen saakka kalifaattia tukea ja rakentaa omaa islamilaista val-
tiotaan. Ja näin ollen on syytä tässä sen aikaa odotella, että äidit tulevat riittävästi katuma-
päälle siitä, että lapsen etu todellakin toteutuu paremmin Suomessa [Inka Hopsun välihuu-
to] kuin al-Holin leirillä.

2.14 Juha Mäenpää ps: Arvoisa puhemies! Jatkan tuosta, mihin edellisessä puheenvuo-
rossani jäin. 

Keitä nämä Jäntin mainitsemat vangit ovat, entä nämä 15 000 taistelijaa? Onko heidän
joukossaan näiden Isis-naisten puolisoja? Tuodaanko heidät myöhemmin Suomeen per-
heenyhdistämisen perusteella? Meidän kansanedustajien tulisi kyllä saada tietää, ovatko
nämä Isis-vaimot, joilla on jotain mahdollisia siteitä Suomeen, todellakin Suomen kansa-
laisia ja onko heidän lapsillaan Suomen kansalaisuus vai ovatko nämä naiset vain oleskel-
leet Suomessa ja ovat siten vain lähteneet Suomesta. 

Lainaan mukaillen Ylen uutista 8.3.2016: 
”Brittiläisen asiantuntijaryhmä Quilliamin julkaiseman raportin mukaan Isis käyttää laa-

jasti lapsia terroritoiminnassaan. Raportti on ensimmäinen, joka perehtyy siihen, miten Isis
käyttää hyväkseen ja pahoinpitelee lapsia turvatakseen liikkeen tulevaisuuden. 

Quilliamin raportin mukaan Isis panostaa paljon ideologiansa juurruttamiseen lapsiin
ääri-islamistisen koulutuksen avulla, jotta heistä muovautuisi tulevia terroristeja. 

’Tarkoituksena on luoda uusi toinen sukupolvi ja vahvempi sukupolvi taistelijoita, jotka
on ehdollistettu ja opetettu toimimaan Isisin tulevina jäseninä. Suurin huoli on, että Isis
valmistelee armeijansa totuttamalla nuoria lapsia väkivaltaan ja juurruttamalla heihin ide-
ologiaansa kouluissa’, raportissa todetaan. 

Lapsille opetetaan myös taistelutaitoja, joiden avulla he esimerkiksi palvelevat etulin-
jassa tai vartiopaikoilla tai tarkka-ampujina, tai sitten he valmistavat räjähteitä. Heitä myös
koulutetaan toimimaan itsemurhapommittajina. 

Raportin mukaan Isis juurruttaa ideologiaansa lapsiin pienestä pitäen. Isisin ylläpitämis-
sä kouluissa lapsia pyritään totuttamaan väkivaltaan näyttämällä heille Isisin propaganda-
videoita, viemällä heitä katsomaan julkisia teloituksia ja antamalla heille leikkiaseita le-
luiksi. 

Suurin osa opiskelusta kouluissa keskittyy raportin mukaan Isisin oikeana pitämän isla-
min tulkinnan opetukseen. 

Teini-ikäiset nuoret opiskelevat koulutusleireillä taistelutaitoja. Heille opetetaan taiste-
lulajeja, asetekniikkaa ja vankien kanssa toimimista. 

Raportin mukaan äideille annetaan oppaita, joissa kerrotaan, miten heidän tulee kasvat-
taa lapsiaan. Heidän pitää muun muassa kertoa iltasatuina tarinoita marttyyreista ja näyttää
lapsille väkivaltaisia videoita ääri-islamistisilta verkkosivuilta. 

Quilliam toteaa, että lasten pitkäkestoinen altistuminen väkivallalle vahingoittaa heitä
sekä fyysisesti että henkisesti sekä välittömästi että pidemmällä aikavälillä. 
69



Pöytäkirjan asiakohta PTK 84/2019 vp
’Tämä on yksi vakavimmista tilanteista maailmassa. Isisin harjoittama indoktrinaatio al-
kaa jo syntymästä ja lisääntyy kouluissa ja koulutusleireillä’, Quilliamin johtaja Noman
Benotman sanoi.”

Seuraavaksi mukaillen lainaan Iltalehden uutista 1.5.2016: ”Muslimiväestöön suhteutet-
tuna Suomesta on liittynyt eniten ihmisiä Isisiin. Koko väestöön suhteutettuna Suomi on
lähtömaana sijalla 28. Suomessa asuva muslimi lähtee kaikista maailman maista todennä-
köisimmin taistelemaan äärijärjestö Isisin riveihin, kertoo Jerusalemin yliopistossa tehty
tutkimus. Miksi juuri Suomesta? Tutkimuksessa pohditaan sitä, miksi juuri Suomesta pää-
dytään lähtemään väkivaltaisille taistelukentille. Syyt löytyvät lähtömaiden piirteistä:
maista, jotka ovat etnisesti ja kielellisesti hyvin homogeenisiä — kuten Suomi — liitytään
Isisiin eniten. ’Mitä homogeenisempi isäntämaa on, sitä suuremmat vaikeudet maahan-
muuttajilla, kuten Lähi-idän muslimeilla, on sulautua väestöön. Kuten aiemmat tutkimuk-
set ovat osoittaneet, eristäytyminen saa aikaan sen, että jotkut heistä radikalisoituvat’, tut-
kimuksessa todetaan.”

Euroopasta Isisin riveihin on matkustanut noin 6 000 ihmistä. Heistä noin kolmannes on
kuollut ja toinen kolmannes on vangittuna alueella tai paennut muualle. Arviolta 2 000 en-
tistä Isis-taistelijaa on raportin mukaan palannut Eurooppaan. Ovatko näiden Isis-vaimo-
jen aviomiehet kuolleita, vankeina vai jo Euroopassa? Syntyykö suomalaisen naisen avio-
miehen muillekin vaimoille perheside Suomeen? 

Arvoisa puhemies, seuraavassa jatketaan.

2.19 Paula Risikko kok: Arvoisa puhemies! Minä sanon nyt kerralla sanottavani.
Arvoisa puhemies! Presidentti Kekkonen on aikoinaan sanonut, että isänmaataan voi

palvella myös oppositiossa. Viisaasti sanottu, se on jälleen taas nähty. Välikysymyksen
kautta oppositio halusi sitä, että hallitus tekisi linjauksensa ja päästäisiin tästä vakavasta ja
hyvin monimutkaisesta tilanteesta eteenpäin.

Kyllä minä, arvoisa ministeri, joka on todella... Voin sanoa, että hienoa, että ministeri
Haavisto on täällä paikalla. Näin juuri pitäisikin olla. Muistan, kun olen itse ollut seitse-
mässä välikysymyksessä, että istua nökötin siellä kyllä ihan loppuun asti ja se oli aika he-
delmällistä siellä yömyöhään kuunnella — toivottavasti myös teille. Sanon vain sen, että
kyllä minä ymmärrän sen, että ministerin tehtävissä kaikki eivät ole helppoja ratkaisuja.
Kun on itse ollut monesti samantyyppisessä tilanteessa, niin tietää, että joskus tuntuu, että
se seinä on siinä vastassa, kun ei niitä faktoja ole, ei pysty ennustamaan, mitä tapahtuu.
Mutta silloin, kun ei pysty ennustamaan ihan varmasti, pitää ottaa sitä tietoa siitä, mikä on
se tämänhetkinen tilanne ja mitä arvioidaan, mitä sanovat muut asiantuntijat. Kun hallituk-
sella ja valtionhallinnolla ja valtion päämiehillä on nimenomaan ne mahdollisuudet saada
sitä kaikkein ajankohtaisinta ja juridisesti punnittua tietoa kaikkein parhaiten tässä yhteis-
kunnassa, niin siksi kannattaa sitä käyttää.

Kun tällaisia päätöksentekotarpeita sitten tulee vastaan, niin kannattaa olla mahdollisim-
man avoin ja kannattaa nimenomaan katsoa ne kolikon kaikki viisi puolta. Ja se kyllä kan-
nattaa tehdä, että vie ne sinne hallituksen päätettäväksi, yhteisesti päätettäväksi. Sitä var-
ten on ministeriryhmiä, jotka niitä valmistelevat, ja sitä varten on se valtioneuvoston istun-
to. Nyt näyttää siltä, että näin ei ole tapahtunut. Yleensä tällaisissa tilanteissa, kun on tä-
mäntyyppinen tapaus käsillä, ei kannata tehdä mitään tapauskohtaista harkintaa vaan ni-
menomaan lähteä siitä, että ne viedään mahdollisimman matalalla kynnyksellä sinne val-
tioneuvoston päätettäväksi ja sillä tavalla kollegiaalisesti saada sitä päätöstä.
70



Pöytäkirjan asiakohta PTK 84/2019 vp
Se tässä henkilökohtaisesti hieman mietityttää, että kun ministeri Haavisto on kokenut
ministeri ja hyvin maltillinen ministeri ja pitkään tosiaan ollut ministerin tehtävissä jo ai-
kaisemmin ja tietää, että nämä ovat monimutkaisia asioita, niin miksi tätä ei viety valtio-
neuvoston istuntoon, jossa olisi saatu ne päätökset ja linjaukset jo aikaisemmin, jolloinka
tähän tilanteeseen ei olisi jouduttu. No, oikeastaan vastaus tähän varmasti ovat poliittiset
syyt, eli hallituspuolueilla ei ollut yhteistä kantaa. Mutta se, että hallituspuolueilla ei ole
yhteistä kantaa, ei saa pitkittää päätöksiä, koska se monta kertaa on kansalaisten kannalta
hankala juttu. Olen ollut ministerinä hallituksessa, jossa oli viisi eri puoluetta, ja siinä oli
sitten aina vähän samanlaisia tilanteita. Mutta se ei voi pitkittää.

No, tämän päivän keskusteluista on vedettävissä sellainen johtopäätös, että olette pääty-
neet siihen, että palaamaan halukkaita aikuisia tuodaan Suomeen valtion toimesta, eikö
niin? Ja tälle oli jo suunnitelma, eikö niin? Näihin me nyt haluaisimme täällä vastauksen, ja
me olemme nyt sopineet — täällä on meitä viisi kokoomuslaista — että me puhumme näi-
tä puheita niin kauan tänä iltana, että me saamme ne vastaukset. Me olemme nyt niin sit-
keitä, että me odotamme.

Ja sitten kysymys kuuluu myöskin, onko tämä nyt aivan varmasti kaikille hallituspuolu-
eille täysin selvä. No, vastaus on jo heti, että ei ole. Keskustapuolueella on ainakin muuta-
mia kansanedustajia, jotka eivät ole sisäistäneet tätä, mitä te olette eilen päättäneet. Minun
mielestäni keskustapuolueen pitäisi nyt todeta, niin kuin edustaja Tölli aikoinaan sanoi,
että siitä on lähdettävä, että tähän on tultu, ja sitten vain lähteä eteenpäin, mutta tunnustaa
se, että nyt ollaan eri mieltä, ja tunnustaa se, mitä on tullut eilen sovittua. Joskushan sitä tu-
lee sovittua sellaista, mitä sitten seuraavana päivänä katuu, mutta sitä ei voi sitten kyllä pei-
tellä, koska me odotamme täällä sitä vastausta.

Mutta toivon tietysti nyt, että lähdetään liikkeelle, kuten Tuomioja toivoi, sivistyneesti
ja saamme ne vastaukset.

Ensimmäinen varapuhemies Antti Rinne: Sitten vielä edustaja Huru ja sen jälkeen mi-
nisteri Haavisto. 

2.24 Petri Huru ps: Arvoisa herra puhemies! Aluksi kiitokset ministerille, että olette tääl-
lä vielä kuuntelemassa. Toimienne asianmukaisuuden ja luottamuksenne sijaan otan kan-
taa mahdolliseen suomalaisten Isis-perheiden kotiuttamiseen. Aikaisemmat sotarikos-
sekä kansanmurhatutkimukset Suomessa ovat osoittaneet niiden haasteellisuuden sekä
korkeiksi kohoavat kustannukset. Ruandalaisen joukkomurhaajan oikeudenkäynti ja ran-
kaiseminen sekä joukkomurhasta epäiltyjen irakilaiskaksosten sotarikostutkinta ovat tul-
leet maksamaan jopa yli 6 miljoonaa euroa vuosia kestäneiden oikeudenkäyntien jälkeen. 

Tässä salissa on myös useasti mainittu eri yhteyksissä paikan päällä auttaminen. Itse mo-
nessa rauhanturvaoperaatiossa olleena kysyisinkin teiltä, arvoisa ministeri: Olisiko ensisi-
jaisesti syytä viedä avustusjärjestöjen kautta apua leirillä oleville suomalaisille mahdolli-
seen välittömään hätään sen sijaan, että hallitus lähtee kiireellisesti tuomaan Isis-henkilöi-
tä Suomeen? Näin hallitus antaisi viranomaisillemme aikaa tutkia Isis-perheiden taustat ja
riskit kurdihallinnon kanssa yhteistyössä tapauskohtaisesti sekä selvittää mahdollisesti
Suomeen tuotavat lapset.

2.26 Ulkoministeri Pekka Haavisto: Arvoisa puhemies! Kiitos ensinnäkin edustajille,
jotka ovat vielä paikalla ja käytetyistä puheenvuoroista. Oma ajatukseni oli, että kun kier-
71



Pöytäkirjan asiakohta PTK 84/2019 vp
ros on käyty, niin vastaan lopuksi, mutta nyt ymmärsin kansanedustaja Risikon puheen-
vuorosta, että kierros ei lopu — että oliko muna vai kana ensin. Mutta tehdään se näin päin,
ja jos tämä herättää sitten keskustelua, niin pyrin vastaamaan. 

Ensinnäkin tässä on kysytty nyt vielä tätä hallituksen periaatepäätöksen luonnetta: mitä
tämä kokonaisharkinta merkitsee ja missä se tapahtuu? Se kokonaisharkinta tapahtuu vi-
ranomaisharkintana. Siinä ovat kaikki, myöskin turvallisuusviranomaiset mukana. Siinä
ovat varmasti lastensuojeluviranomaiset mukana. Siinä on ulkoministerin erityisedustaja
mukana. Se tietenkin tapahtuu ennen mitään päätöksiä, koska silloin joudutaan katsomaan
sitä lasten etua, mutta joudutaan katsomaan myöskin näitä turvallisuuskysymyksiä. Vasta-
sin täällä tänään päivällä tähän samaan kysymykseen, edustaja Essayah otti sen esille, että
voiko olla sellaisia turvallisuuteen liittyviä asioita, jotka estävät auttamasta myös näitä lap-
sia. Voi olla. Tällaisia asioita voi olla, mutta en halua mennä niihin tarkemmin. Harkinta on
yksilökohtainen, perheiden tilanteeseen liittyvä, ja siinä tehdään erittäin läheistä yhteistyö-
tä turvallisuusviranomaisten kanssa. 

Täällä on myöskin kysytty tästä prosessista, siitä iltakoulupäätöksestä. Olen sitä myös-
kin laajemmin kuvannut. Se liittyy juuri siihen, että oli tilanne, jossa oli saatava joitakin
ratkaisuja aikaan ulkoministeriön osalta, että valmistellaan näiden lasten auttamista. Myös-
kin siltä pohjalta, joka — täällä on puhuttu oikeuskanslerin ratkaisusta aikaisempiin vali-
tuksiin. Siellä ratkaisua ennen kerroimme, miksi se on vaikeaa, miksi se on hankalaa, mut-
ta minun johtamani ulkoministeriö on kuitenkin vastuussa siitä, että jotakin toimintaa on
lasten auttamiseksi. Tuli ratkaisu, jossa tuli erityisedustaja ja tuli tämä linjaus, joka käsitel-
tiin siinä iltakoulussa, jossa läsnä olivat ministerit ja oikeuskansleri ja tämä erityisedustaja,
ja silloin tähän toimintalinjaukseen ei ollut huomautettavaa. Mutta se oli ulkoministeriön
toimintalinjaus tässä asiassa. Mikä siinä on hyvää? Siinä on hyvää se, että tämä erityisedus-
taja pääsi liikkeelle ja viranomaisyhteistyö saatiin käyntiin. Tämä viranomaisyhteistyö on
sen jälkeen jatkunut. 

Kun kysytään, että pannaanko sitten viranomaisten kontolle sellaista, mitä poliittisten
päätöksentekijöiden pitäisi päättää, niin kyllä kai se erilaisissa tällaisissa tapauksissa on
niin, että ei sinne valtioneuvoston pöydälle voi niitä perheiden ja lasten lastensuojeluasioi-
ta tai muuta tuoda. [Paula Risikko: Ei tietenkään!] Eli poliittinen päättäjä voi päättää ne lin-
jaukset. Ne olivat aikaisemmin ulkoministeriön linjauksia, jotka oli käsitelty tai tällä taval-
la esitelty iltakoulussa, nyt ne tulevat hallituksen periaatepäätöksen linjaukseksi. Täällä on
myös kysytty, että onko siinä eroa, niin tässä hallituksen päätöksessä todetaan, että uusi-
taan tämän erityisedustajan mandaatti ja toimintamahdollisuus. Nämä turvallisuuskysy-
mykset ovat nyt entistä painotetummin esillä, ja se on hyvä, kun tähän liittyvät myöskin
nämä terrorismilainsäädännön uudistamistarpeet. Pidän sitä erinomaisen hyvänä. 

Täällä on myöskin nostettu esiin, itse asiassa edustaja Multalalla oli hyvä lista kysymyk-
siä siitä, keitä sitten tuodaan ja kuka päättää. Todellakin tämä viranomaisverkosto, joka
meillä on, voi kunkin lapsen tilannetta arvioida erikseen. Meillä on edelleen se tilanne, että
tämä lähtee lapsista. Tämä on myöskin edustaja Vestmanille, kun sanoitte, että olisi joku
päätös, että tuodaan kaikki — sellaista ei ole. Sellaista päätöstä ei ole, vaan lähdetään tästä
lapsesta, lapsen edusta, ja lapsen etu edellä tässä kokonaisuudessa mennään. Tähän tämä
valtioneuvoston periaatepäätös antaa nyt tämän mahdollisuuden. 

Tietysti täällä on myöskin tuotu esiin hyvissä puheenvuoroissa sitä, voivatko lapset sit-
ten olla radikalisoituneita, minkä ikäisenä voivat olla, mitä riskejä heihin sisältyy ja muuta.
Tämäkin kuuluu tähän arviointiin, joka henkilökohtaisesti ja yksilökohtaisesti pitää tehdä.
72



Pöytäkirjan asiakohta PTK 84/2019 vp
Mutta tietysti lähtökohtaisesti pyritään näitä lapsia tässä auttamaan. Näemme myöskin hy-
vin huolestuttavana valtioneuvoston piirissä sellaisen kehityksen, että lapset olisivat leiril-
lä 5 vuotta, ehkä 10 vuotta, muuttuisivat 5-vuotiaista jässiköistä 15-vuotiaiksi kavereiksi,
jotka eivät ole nähneet mitään muuta kuin Isis-leiriä ja he ovat suomalaisia — he ovat suo-
malaisia. He eivät ole ehkä käyneet mitään kouluja ja ovat sitten murrosiässä. Millainen
turvallisuusriski tästä tulee, se on myöskin tässä kokonaisuudessa arvioitava. [Paula Risik-
ko: Siksi me haluamme ne lapset pois sieltä!] Ja sen takia juuri lapsiin kohdistuvana tämä
valtioneuvoston päätös ja periaatepäätös mielestäni antaa nyt ne toimintamahdollisuudet,
mitä myöskin nämä Suomen viranomaiset tarvitsevat. Viranomaisten oma viesti on ollut
se, että eivät he koe, että heidän niskoilleen pannaan jotain, mitä he eivät voi kantaa, vaan
että tässä täytyy olla selkeä tuki tämän valtioneuvoston päätöksen kautta sille, että he voi-
vat tätä arviointia tehdä. Ja tällainen tuki on nyt järjestetty. — Kiitos. [Paula Risikko: Nii-
hin mun kysymyksiin ei tullut vielä vastausta!]

2.31 Ulkoministeri Pekka Haavisto: Arvoisa puhemies! Jos saan vielä jatkaa sen verran
— anteeksi, en ehtinyt kaikkiin vastata — ensinnäkin tästä paikan päällä auttamisesta: tä-
män käynnistimme jo kesällä. Siellä toimii kaksi, kolme kansainvälistä järjestöä, joiden
kautta olemme olleet koko ajan yhteydessä, voidaanko suomalaisten tilannetta erityisesti
turvata ja auttaa. Siihen on liittynyt se riski, että jos suomalainen perhe siellä saa jotain vä-
lineitä tai varusteita telttaansa, siellä varastellaan, siellä voi tulla turvallisuusriskejä, jos si-
nulla on parempaa tavaraa kuin naapuriteltassa ja muuta, mutta olemme pyrkineet toimi-
maan niin, että lapset ja perheet saavat siellä apua. Mutta tätäkin on jatkunut jo aika kauan,
ja tilanne ei ole paranemassa siellä, ei turvallisuustilanne eikä lasten terveystilanne. En
mene siihen tarkkaan, mutta olemme saaneet siitäkin totta kai koko ajan tietoja, mitä lasten
terveystilanteelle siellä tapahtuu, eli tämä tässä painaa, mutta kiitos puheenvuorosta näiltä
osin.

Edustaja Risikko, kuvasitte hyvin tätä ongelmallista tilannetta, missä ministeri ja pää-
töksenteko ovat. Täällä on kysytty paljon tästä ulkoministeriön sisäisestä kysymyksestä, ja
kun sitä myöskin oikeuskansleri valitusten pohjalta varmaan selvittää, niin en mene siihen
niin yksityiskohtaisesti, mutta tietenkin on ollut sellainen tilanne, kun tämä hallitus on
aloittanut, että on ollut hyvin vahva odotusarvo, että ulkoministeriö toimii pulaan joutunei-
den suomalaisten auttamiseksi. Mehän toimimme, jos jossain, missä tahansa, 30 suoma-
laista lasta jää kiipeliin tai tulee hätä, kyllähän me lähdemme liikkeelle samana päivänä.
Me lähdemme samana päivänä liikkeelle ulkoministeriössä. Ei ole kysymystäkään siitä, et-
temmekö lähtisi auttamaan suomalaisia lapsia, ja tässä mielessä on tullut myöskin sellai-
nen tasaveroisuuskysymys, että ovatko nämä yhtä suomalaisia lapsia kuin jotkut muut suo-
malaiset lapset. Tätäkin on viranomaistoiminnassa mietittävä ja pyrittävä saamaan sitä
apua, käynnistämään liikkeelle, ja olen tehnyt parhaani ministeriössä tällaisen toiminnan
käynnistämiseksi, ja nyt olen hyvin iloinen siitä, että tämän toiminnan tukena tulee ole-
maan valtioneuvoston periaatepäätös, koska se helpottaa paitsi meidän omien virkamies-
temme työtä myös kaikkien näiden muiden virkamiesten työtä, joita siinä kokonaisuudes-
sa kaiken kaikkiaan tarvitaan.

En ota kantaa poliittiseen... Spekuloitte, minkälainen poliittinen asetelma on ja kuka on
mitäkin kannattanut — en ota siihen tässä kantaa, totean vain, että olen erittäin tyytyväinen
siihen, että hallituksella on nyt yhtenäinen kanta ja yhtenäinen näkemys siitä, miten tästä
eteenpäin toimitaan. [Paula Risikko: Mutta voidaan tuoda myös aikuisia?]
73



Pöytäkirjan asiakohta PTK 84/2019 vp
2.34 Sari Multala kok: Arvoisa puhemies! Itse asiassa en tuossa aiemmassa puheenvuo-
rossani kysellyt sitä, että kuka tekee ne päätökset, vaan esitin muutaman kysymyksen, joi-
hin en ihan vielä saanut vastausta.

Yksi niistä oli se, että oliko se aiemmin valtioneuvoston iltakoulussaan hyväksymä toi-
mintalinjaus sama kuin nyt tämä päätös, joka eilen meille julkilausuttiin. Ja onko tämä nyt
eilen muotoiltu kymmenen kohdan lista periaatepäätöksen valmistelemiseksi sellainen,
että nyt tämän periaatepäätöksen nojalla voidaan suoraan ryhtyä operaatioihin lasten ja
mahdollisesti aikuisten kotiuttamiseksi tämän tapauskohtaisen harkinnan perusteella? Ta-
pauskohtainen harkinta ja ne varsinaiset päätökset siitä, ketä tuodaan — olen ymmärtänyt
— kuuluu tietysti sitten viranomaisille. Mutta mahdollistaako tämä valtioneuvoston val-
mistelema periaatepäätös suoraan operaatiot, eli ei tarvita enää erillistä päätöstä tässä vä-
lissä? Näihin kysymyksiin toivoisin vielä vastausta.

Esitin myös semmoisia kysymyksiä, joihin tosiaan ministeri ei halunnut ottaa ymmär-
rettävistä syistä kantaa. Ne ovat hankalia kysymyksiä. Miksi päätös tuli vasta nyt? Miksi ei
osattu kommunikoida sitä kantaa, joka nyt tuntuisi olevan kohtuullisen helppo sanoa, että
lapsia halutaan auttaa, aiotaan auttaa? Se on sanottu monen kansanedustajan toimesta, mut-
ta aiemmin esimerkiksi pääministeri Rinne vielä johtamassaan hallituksessa totesi, että ke-
tään ei olla tuomassa.

Arvoisa puhemies! Kuitenkin täällä on vedottu meihin kansanedustajiin, ja minä vetoan
nyt sitten teihin muihin kansanedustajiin, että jos te toivotte, että lapsilla ei tehdä politiik-
kaa, älkää tehkö sitä itsekään. Tässä välikysymyksessä ei ollut kyse mistään muusta kuin
valtioneuvoston ja ministeri Haaviston toimista. Toiminta- ja linjausvastuu on valtioneu-
vostolla. Jos valtioneuvosto olisi pystynyt kommunikoimaan tämän tahtotilansa ja sen pe-
rustelemaan aiemmin, olisi myös varmasti ulkoministeri Haavistolla ollut parempi selkän-
oja ja myös julkinen hyväksyntä kaikille niille valmisteleville toimille, mitä tässä ajan mit-
taan on tehty.

Ensimmäinen varapuhemies Antti Rinne: Otetaan ministeri Haaviston vastaus tähän.

2.37 Ulkoministeri Pekka Haavisto (vastauspuheenvuoro): Kiitos, etteivät mene mieles-
tä kysymykset. Tässä on nyt vihko jo niin täynnä kommentteja ja kysymyksiä, etten itse-
kään niitä erota.

Ensinnäkin tämä, että onko eroa sillä toimintalinjauksella, jonka ulkoministeriö esitti, ja
sitten tällä, mikä nyt tulee valtioneuvoston periaatepäätökseksi. Ei, siinä on sama rakenne,
joka on tapauskohtainen harkinta ottaen huomioon turvallisuus- ja muut kysymykset, ja
toimintaa johtaa ja toiminnasta vastaa ulkoministerin erityisedustaja. Toimintavastuu,
koordinointivastuu on ulkoministeriöllä. Mutta ero on nimenomaan siinä, että tämä on nyt
valtioneuvostotasoinen ratkaisu, ja myöskin sitten tämä mandaatti uusitaan tämän ratkai-
sun pohjalta.

Sitten juuri tästä periaatepäätöksestä, että tarvitaanko tämän periaatepäätöksen lisäksi
sitten valtioneuvostotasoista esimerkiksi yksilökohtaista päätöstä, että tätä perhettä aute-
taan. Ei tarvita, vaan tämä periaatepäätös mahdollistaa sen viranomaistoiminnan, sen vi-
ranomaisverkon toiminnan, joka viranomaisten yhteistyö on jo ollut olemassa tämän ulko-
ministeriön linjauksen pohjalta. Eli minun käsittääkseni muuta valtioneuvostotason pää-
töstä ei tarvita. Mutta totta kai on eri viranomaisten päätöksiä. Ajatellaan nyt vaikka las-
tensuojelua ja muuta, he tekevät omia ratkaisujaan.
74



Pöytäkirjan asiakohta PTK 84/2019 vp
Miksi tämä on kestänyt kauan? En siinäkään nyt halua vaivata teitä kaikilla yksityiskoh-
dilla, mutta se tieto, voidaanko auttaa, se tieto, mitä kurdiviranomaiset ajattelevat, se kon-
taktin syntyminen — näissä olen joutunut tekemään ulkoministeriössä toimia, että saadaan
se mielestäni aika normaali diplomaattinen kanava käyntiin, että kurdihallinnon kanssa
keskustellaan näistä kysymyksistä. Se on saatu nyt tämän erityisedustajan aikana toimi-
maan, ja hän käyttää siihen koko aikansa, eli meillä on täysipäiväinen ihminen tekemässä
sitä. Se on nyt se ero, millä on saatu vuoden loppua kohti näitä asioita liikkeelle.

2.39 Saara Hyrkkö vihr: Arvoisa puhemies! Muutamia huomioita: Minusta on tärkeää
täsmentää, että ulkoministerin viesti eduskunnalle on minun nähdäkseni ollut johdonmu-
kaisesti jo kesästä asti se, että lasten auttamiseksi tehdään kaikki voitava. Me olemme ul-
koasiainvaliokunnassa käsitelleet tätä Syyrian ja al-Holin tilannetta useamman kerran, ja
tämä on ollut aivan kirkkaasti se viesti, mikä on ollut. Toki se tilannekuva on elänyt nimen-
omaan sitä myöten, kun tätä työtä on pystytty eteenpäin tekemään.

No, minua kehuttiin täällä aikaisemmin tarinan kerronnasta, joten lähdeviittaus lienee
siis paikallaan. Puhun tästä edustaja Orpon lausunnosta liittyen kokoomuksen linjan kir-
kastamiseen. [Heikki Vestman: Kirkastakaa nyt se oma linjalle, hyvänen aika!] Ehkä vii-
taten tähän edustaja Multalan puheenvuoroon, niin kyllä minusta tämän päivän puheet ovat
osoittaneet, että kyllä tässä keskustelussa on myös mitä suurimmassa määrin ollut kyse sii-
tä, että keitä sieltä leiriltä autetaan pois ja keitä sieltä ei auteta pois. [Heikki Vestman: Mikä
on teidän linjanne?] Siinä on selkeitä linjaeroja tämän salin sisällä. [Mari-Leena Talvitie:
Ketkä on hallituksessa!] Kysymys Demokraatti-lehdessä: ”Eli silloin myös lapset jäävät
leirille, jos äiti näin sanoo?” Ja vastaus kuuluu: ”Tätä se käytännössä tarkoittaa.” No, se sii-
tä.

Muutama huomio vielä tästä tänään käydystä keskustelusta. Monenlaista puhetta mah-
tuu maailmaan, mutta kaikki ei ole ehkä ihan yhtä — miten sen sanoisi — kunniallista. Mi-
nusta se tapa, jolla tässä salissa jaetaan herkästi tuomioita ihmisille ja jolla näistä lapsista-
kin puhutaan, on välillä tuntunut todella hankalalta ja epämiellyttävältä, ja on myös osoit-
tanut kristallinkirkkaasti sen, miksi tämän kaltaisissa tilanteissa se lasten turvallisuuteen ja
yksityisyyteen liittyvä sensitiivisyys ja luottamuksellisuus on ehdottoman tärkeää.

Harmillisia ovat olleet minusta myös ne väitteet, että se työ, jota lasten auttamiseksi mi-
nisteri Haaviston johdolla on tehty, olisi jotenkin hidastanut sitä lasten auttamista, kun mi-
nisteri on täällä nimenomaan kuvannut, kuinka olemattomalta pohjalta Rinteen hallituksen
alkutaipaleella jouduttiin ikään kuin lähteä rakentamaan tätä koneistoa, millä niitä lapsia
ehkä voitaisiin jonain päivänä auttaa. 

Haluan omalta osaltani kiittää ulkoministeri Haavistoa paitsi tästä läsnäolosta tässä
myöhäisillan keskustelussa, myöskin väsymättömästä työstä lasten puolesta.

2.41 Janne Heikkinen kok: Arvoisa puhemies! Tämän asiakysymyksen käsittelyn aika-
na on kuultu useita kertoja, miten aikuisten jihadistien mukanaan tuomat riskitekijät ovat jo
olemassa kotimaassamme. Vaikka asiantilan varmaan voisikin olla näin, niin en voi ym-
märtää sitä logiikkaa, että näitä järisyttäviä ongelmia haalittaisiin omaehtoisesti vielä lisää
tänne charter-koneilla. Johan sen ymmärtää terveellä maalaisjärjelläkin, että jos omakoti-
talossa käy jo valmiiksi veto, niin ei silloin kannata avata ikkunoitakin auki, vaan laittaa
ovi kiinni.
75



Pöytäkirjan asiakohta PTK 84/2019 vp
Arvoisa puhemies! En voi lakata hämmästelemästä tätä sinisilmäisyyden määrää, joka
Isis-terroristien tukijoiden kohteluun liittyy. Vielä vähemmän ymmärrän sitä keskustan
osalta, joka nyt sitten ilmeisesti oli hiljaisella hyväksynnällään sallinut salaisen suunnitel-
man Isis-perheiden noutamisesta charter-koneella. Elleivät potentiaalista urakehitystä
uhanneet virkamiehet, Timo Haapala ja muut rohkeat toimittajat, jotka ansaitsisivat kor-
keimman mahdollisen maanpuolustusmitalin toiminnastaan, sekä valpas oppositio, olisi
saaneet omilla toimillaan selville, tätä suomalaisten turvallisuutta vaarantavaa suunnitel-
maa oltaisiin edistetty. Siksi haluan kysyä teiltä tästä suunnitelmasta tarkemmin, ministeri
Haavisto. Toivon, että vastaatte siihen. Pitääkö Ylen 11. joulukuuta uutisoima asiakirja-
vuoto paikkansa, että teillä hallituksessa oli vakaa aikomus tuoda kaikki halukkaat, myös
aikuiset, Suomeen salaa eduskunnalta ja Suomen kansalta?

Ensimmäinen varapuhemies Antti Rinne: Ministeri Haavisto, 2 minuuttia.

2.43 Ulkoministeri Pekka Haavisto (vastauspuheenvuoro): Arvoisa puhemies! Sen olen
tänään jo kerran tässä keskustelussa kertonutkin, että työ- ja neuvotteluprosessi kurdiviran-
maisen kanssa on lähtenyt hitaasti liikkeelle, ensin meistä johtuvista syistä, ja sitten kur-
deillakin on omat syynsä tässä. Sellaista tilannetta, jossa meillä olisi ollut mitään valmista
neuvottelutulosta, saati sitten tätä kokonaisharkintaa, joka tässä erityisedustajan mandaa-
tissa on tehtynä näiden perheiden ja henkilöiden tai lasten osalta, ei ole ollut, joten en tiedä,
mitä siellä koneessa olisi sitten kuljetettu.

2.44 Heikki Vestman kok: Arvoisa puhemies! Ulkoministeri Haavisto, totesitte tuossa
äskettäin, että tämän hallituksen linjauksen mukaan voi olla turvallisuuteen liittyviä seik-
koja, jotka estävät auttamasta lapsia. Näin totesitte. Edustajat Hopsu ja Hyrkkö sanoivat
tuossa aiemmin, että lapsen etu on aina ensisijainen. Olette todenneet täällä, teidän ryh-
männe on todennut, että myös oikeuskanslerin ratkaisu velvoittaisi tähän, tai sieltä voitai-
siin lukea tällainen velvoite, että lapsen etu olisi aina ensisijainen.

Myös edustaja Arhinmäki on todennut Twitterissä, tässä on twiitti: ”Jos lapsen oikeuk-
sien turvaaminen vaatii aikuisten auttamista, on lapsen etu ensisijainen.” [Saara Hyrkkö:
Ilmeisesti kokoomuksen mielestä ei sitten ole!] Eli nyt kuitenkin, ulkoministeri Haavisto,
sanoitte äsken tässä eduskunnalle, että turvallisuusarvio voi estää lapsien auttamisen. Pyy-
dän vahvistamaan vielä tämän. Ja tarkoittaako tämä siis, ministeri Haavisto, että turvalli-
suusarvio voi ajaa lapsen edun yli käytännössä, jolloin sitten Isis-naistakaan ei tuoda Suo-
meen? Sitäkö tämä tarkoittaa? Tämä on ensimmäinen kysymys.

Toinen kysymys, keskustan edustaja Savola totesi täällä tänään, että keskustan linja on
Pohjoismaiden linja, ja Pohjoismaiden linjahan on ollut se, ettei Isis-naisia tuoda missään
tilanteessa ja käytännössä vain orpolapsia [Saara Hyrkön välihuuto] on autettu. Nyt toinen
kysymys, ministeri Haavisto: Tarkoittaako hallituksen linjaus, että näitä omaehtoisesti
konfliktialueelle kalifaattia palvelemaan lähteneitä naisia, Isis-naisia, voidaan tuoda tä-
män kokonaisharkinnan perusteella lasten mukana? Ja onko mahdollista, että nämä tuota-
vat naiset, aikuiset, voivat olla rikosoikeudellisen epäilyn kohteena, kun tässä hallituksen
linjauksessa, kohta 7, todetaan, että Suomessa toimivaltaiset viranomaiset tutkivat ja arvi-
oivat mahdolliset rikosoikeudelliset vastuut?
76



Pöytäkirjan asiakohta PTK 84/2019 vp
2.46 Ulkoministeri Pekka Haavisto: Ensinnäkin lähden tästä kolmannesta asiasta liik-
keelle. Voivat olla rikosoikeudellisen epäilyn alaisia siellä Syyrian kurdialueella, tätähän
ovat myöskin haastatteluissa Syyrian kurdiviranomaiset todenneet. Heillä voi olla omia
vaateitaan tai hankkeitaan tai sellaisia, jotka voivat estää sen, että ihmiset eivät sieltä pääse
niidenkään vuoksi minnekään liikkumaan. Voi olla Suomessa rikosoikeudellisia hankkei-
ta tällaisia vastaan, en ota yksittäisiin ihmisiin kantaa tässä, tätähän viranomaiset selvittä-
vät. Totta kai se, minkälaisissa asioissa kukin henkilö on ollut, kuuluu osana tähän koko-
naisharkintaan.

Sitten toinen. Voisiko olla tilanne, jossa joku äiti tulisi sitten lapsen mukana — meillä on
lastensuojeluviranomaiset, jotka lastensuojelulain ja muun perusteella tekevät näitä omia
arvioitaan osana tätä viranomaistyötä. En osaa lainkaan arvioida heidän puolestaan tätä
asiaa, se on yksi viranomainen, joka tällaisiin ratkaisuihin voi totta kai vaikuttaa.

Ja kolmantena asiana tästä kokonaisharkinnasta: sanon nyt kolmannen kerran täällä —
sanoin sen siis edustaja Essayahille jo tuossa päivän keskustelussa — että kokonaisharkin-
nassa voi tulla esiin sellaisia tekijöitä, joissa turvallisuuskysymykset menevät yli näiden
muiden asioiden, mutta sitäkään en tarkemmin halua tässä kuvata. Puhutaan pienestä mää-
rästä henkilöitä, mutta joidenkin kohdalla voi olla sellainen tilanne, että turvallisuusasiat
ovat sitten siinä kokonaisharkinnassa päällimmäisenä. Se on juuri se tapa, totta kai, niin
kuin sanoin, että otetaan Suomen turvallisuusviranomaisten ja muun turvallisuustiedon
asiat huomioon. Jokin suora uhka, joka saattaisi syntyä, joka olisi tiedossa ja yksilöitynä —
kaikki nämä ovat sellaisia, joita viranomaiset joutuvat tässä harkitsemaan.

2.48 Juha Mäenpää ps: Arvoisa puhemies! Jatkan edellistä puheenvuoroani. Tänään
17.12.2019 Ilta-Sanomissa Suomeen sotapakolaisena jo vauvana tullut, Irakissa nyt asuva
nainen kertoi seuraavaa Isis-äideistä: ”He eivät ole enää äitejä minun silmissäni. Jos sä lii-
tyt maailman vaarallisimpaan terroristiryhmään, niin mitä se kertoo ihmisen persoonasta?
Eivät nämä ole normaaleja suomalaisia äitejä. Suomalainen äiti on kiltti, rakastava ja vä-
littävä. — Ei, ei mun mielestä, Suomella ei ole velvollisuutta ottaa heistä vastuuta. Toisaal-
ta hän tuntee itse sotalapsena tuskaa suomalaisten Isis-lasten puolesta. Minulla oli tosi
rankka lapsuus pakolaisena Suomessa. Myös näille Isis-lapsille tulee olemaan rankkaa.
Heitä muistutettaisiin aina, että he ovat Isisin lapsia. Myöhemmin tämä lapsi saattaa ajatel-
la, että ’aha, minun isäni on tapettu’ ja se saattaa kääntyä vastaan Suomelle. Huomenna,
kun hän on tarpeeksi vahva ja vanha, niin ehkä hän saattaa tehdä jotain samanlaista tai jo-
tain pahempaa.” 

Myös suojelupoliisin päällikkö Pelttarin sanoma tänään Ilta-Sanomissa on uutisoitu seu-
raavasti: ”Isis-äidit olisivat Suomessa suurempi uhka kuin Syyrian leirillä. Osa heidän lap-
sistaan on myös jo niin isoja, että he todennäköisesti ovat altistuneet terroristijärjestön pro-
pagandalle. Suomeen palatessaan heistä saattaisi muodostua Isisin kiintopiste täällä. He
voisivat inspiroida ja radikalisoida muita. Isisin organisaatiossa naisella on ollut myös kes-
keinen rooli. Heidän tehtävänään on ollut propagandan levittäminen ja seuraavien sukupol-
vien kasvattaminen. On myös mahdollista, että osa naisista on osallistunut aseelliseen toi-
mintaan, Pelttari muistutti. Pienet lapset eivät tietenkään muodosta uhkaa, mutta teini-ikäi-
set ovat saattaneet jo radikalisoitua. Suojelupoliisin mukaan Suomesta on lähtenyt vuosien
varrella Isisin palvelukseen yli 80 tunnistettua henkilöä, joista noin 20 on jo palannut ta-
kaisin omia aikojaan Suomeen, ja Syyriassa on kuollut noin 20 henkilöä.” 
77



Pöytäkirjan asiakohta PTK 84/2019 vp
Arvoisa puhemies! Itse koen, että välikysymys koskee vain ulkoministeri Haaviston toi-
mintaa. Hallitus kuitenkin on itse laajentanut tämän asian al-Holin lapsiin piiloutuen lasten
oikeuksien taakse. Lasten oikeuksilla on turha selittää Haaviston harhaanjohtavia puheita
asiasta. Hallituksen on myös turha yrittää piiloutua yksittäisten virkamiesten selän taakse.

Arvoisa puhemies! Tämän välikysymyskeskustelun suola on se, että tämä on ensimmäi-
nen kerta, kun eduskunnassa puhutaan syvällisesti Isis-terroristijärjestöstä, ja koska väli-
kysymys kiinnostaa kansalaisia, välittyy eduskunnasta myös kansalaisille näiden noin 40
henkilön kautta tietoa Isis-terroristijärjestöstä. 

Arvoisa ulkoministeri, ovatko nämä kaikki lapset ja naiset Suomen kansalaisia? Itsellä-
ni herää kysymys — nyt puhutaan noin 40 henkilöstä, 2015 meille tuli noin 32 000 turva-
paikanhakijaa, ja tämän jälkeen virta on jatkunut tasaisena — niin, se toinen kysymys:
montako Isis-terroristijärjestön jäsentä on arviolta maassamme? Kolmas kysymys: monta-
ko tällaista epäilyä on supon seurannassa ja valvonnassa? Neljäs kysymys: mitä tämä
supon seuranta maksaa yhteiskunnallemme? Viides kysymys: miksi houkuttelette heitä
tänne? Kuudes kysymys: miksi rajamme ovat edelleen auki? Seitsemäs kysymys: miksi
kielteisen turvapaikan saaneita kulkee vapaana maassamme? Kahdeksas: sanoitte äsken,
että ei ollut suunnitelmaa, että kaikki olisi tuotu — oliko teillä kuitenkin suunnitelma, että
kaikki halukkaat olisi tuotu? Ja vielä viimeinen: onko mahdollista, että kalifaatti kokee,
että Suomen hallitus riistää nämä lapset tältä islamilaiselta valtiolta? 

2.53 Paula Risikko kok: Arvoisa puhemies! Täällä edustaja Mäenpää kertoi juuri noista
suojelupoliisin ajatuksista, ja vielä kerran korostan sitä, että lapsia pitää auttaa. Lapset pi-
tää saada pois tilanteesta, jossa he radikalisoituvat, heillä on mahdollisuus radikalisoitua ja
jossa heidän terveytensä ja jopa henkensä saattaa olla uhattuna.

Miksi olen sitten sitä mieltä, että niitä aikuisia ei pidä sieltä valtion toimesta avustettuna
Suomeen tuoda? Se johtuu isoksi osaksi siitä, että suojelupoliisin mukaan Irakin ja Syyrian
konfliktialueelta palaavat henkilöt lisäisivät Suomeen kohdistuvaa terrorismin uhkaa.
Supon mukaan alueelta mahdollisesti palaavat naiset todennäköisesti jatkavat terroristista
toimintaa, verkostoituvat keskenään ja integroituvat jälleen kotimaisiin jihadistisiin ver-
kostoihin. Tämä on se peruste, ja se, että — en tiedä, ajattelisinko tällä tavalla, jos en olisi
ollut 1,5 vuotta sisäministerinä, mutta oli kova koulu olla sisäministerinä ja nähdä, mitä
täällä tapahtuu, ja kun me tiesimme, että tänne tuli konfliktialueilta perheitä, ja piti tehdä
aikamoisia operaatioita, että saadaan viestiä liikkeelle, miten pitää nämä asiat hoitaa — ja
Suomi ei ole mikään lintukoto, ja sen tähden olen tätä mieltä. Mutta lapsia pitää auttaa.

Nyt vielä kerran kysyn nämä kaksi kysymystä. Ymmärsinkö nyt oikein äskeisestä pu-
heestanne, arvoisa ministeri, että periaatteessa tänne voi tulla — jos lastensuojeluviran-
omaiset ja muut, ne virkamiehet siellä arvioivat — tässä teidän päätöksentekoprosessissan-
ne myös aikuisia valtion avustamana?

Toinen kysymys kuuluu siihen suunnitelmaan, joka oli vuodettu lehdistölle. Siellä pu-
huttiin viikosta. Sitten poliisiylijohtaja on antanut lausunnonkin, että hän ei tiennyt päivää,
hän ei tiennyt tarkkaa päivää, hän tiesi vain viikon. Minkä viikon hän tiesi, jos siellä on
siellä suunnitelmassa, niin mikä ihmeen viikko se on? Minä en voi ymmärtää tällaista ti-
lannetta, että kaikki vain sanovat, että ei ole mitään päivää tiedossa. Minä uskon, minä luo-
tan poliisiylijohtajaan kyllä ehdottomasti, että hän ei tiennyt muuta kuin sen viikon, jonka
hän oli allekirjoittanut — mutta mikä viikko se oli?
78



Pöytäkirjan asiakohta PTK 84/2019 vp
2.56 Ulkoministeri Pekka Haavisto (vastauspuheenvuoro): Arvoisa puhemies! En voi
vastata poliisin enkä poliisiylijohtajan mihinkään dokumentteihin, joita en itse edes tunne.
Mutta tähän kysymykseen, että voiko olla tilanne, jossa lastensuojelu on esimerkiksi sitä
mieltä, että imeväisikäistä lasta ei eroteta äidistään tai muuta — voi kai olla, en minä pysty
sitä sanomaan, mutta se on tilanne, jossa se henkilöön liittyvä arvio on käyty läpi, [Paula
Risikko: Juuri niin, se oli retorinen kysymys!] ja myöskin suojelupoliisin ja muiden polii-
siviranomaisten tiedot näistä henkilöistä. Siis nämähän eivät ole kaikki samanlaisia, eivät
he ole toistensa kopioita, vaan he ovat erilaisia, perheiden tilanne on erilainen, ja tätä arvi-
ointia täytyy tässä työssä tehdä. Mutta siihen kokonaisharkintaan kuuluu, totta kai, kaikki
nämä turvallisuusasiat, joista täällä on puhuttu.

2.56 Heikki Vestman kok: Arvoisa puhemies! Pyydän nyt vielä ministeri Haavistoa täs-
mentämään, mahdollistaako tämä hallituksen linjaus sen, että Isis-naisia voidaan tuoda las-
ten mukana Suomeen, jos tämän viranomaisten kokonaisharkinnan perusteella, johon olet-
te viitannut, viranomaiset tähän päätyvät. Siis mahdollistaako se, sisältyykö se tämän hal-
lituksen linjauksen kehykseen, että tällainen mahdollisuus on olemassa? Tämän pyydän
täsmentämään.

Sitten minulla olisi teille pyyntö. Eli nyt kun te olette vahvistanut täällä kaksi kertaa, että
turvallisuusarvio voi ajaa lapsen edun yli tässä kokonaisharkinnassa, niin te selventäisitte
tämän asian vihreiden eduskuntaryhmälle ja vasemmistoliiton eduskuntaryhmälle niin, et-
tei tule enää ainuttakaan puheenvuoroa, ei enää ainuttakaan tviittiä, joka ei vastaa tätä tei-
dän hallituksen linjausta. Minun mielestäni on epäreilua politikointia, että täällä kansan-
edustajat väittävät toista kuin mikä hallituksen linjauksen sisältö on sitten käytännössä ol-
lut. Niin tätä pyydän teiltä.

Sitten kysymys vielä, jos palataan vielä tähän hallituksen iltakoulun aiempaan toiminta-
linjaukseen, niin kysyisin, mikä mandaatti tälle erityisedustajalle tässä iltakoulussa tarkal-
leen ottaen annettiin. Sanoitte aiemmin, että se oli rakenteeltaan sama kuin hallituksen nyt
hyväksymä linjaus. Eli annettiinko tässä iltakoulussa siunaus erityisedustajalle auttaa kaik-
kia halukkaita, myös Isis-naisia, tämän kokonaisarvion perusteella? Annettiinko silloin täl-
lainen siunaus tai mandaatti erityisedustajalle, ja oliko tämä julkisuuteen vuotanut suunni-
telma tämän toimintalinjan mukainen, joka silloin on hyväksytty?

Ensimmäinen varapuhemies Antti Rinne: Arvoisat edustajat, kansanedustajilla on täysi
oikeus kysyä niin pitkään ja puhua juuri niin kuin haluaa, mutta toivon, että kun tässä nyt
kysymykset toistuvat ja me olemme aika myöhään yöllä täällä, että jos nyt sitten päästäi-
siin jo eteenpäin. [Kokoomuksen ryhmästä: Heti kun tulee vastauksia!]

2.59 Janne Heikkinen kok: Arvoisa puhemies! Haluan kiittää ministeri Haavistoa siitä,
että olette vastanneet opposition kysymyksiin selkeämmin kuin kertaakaan aikaisemmin.
Haluan nyt kuitenkin vielä varmistaa, ymmärsinkö puheenne varmasti oikein. Onko siis
nyt niin, että hallituksen tuore, maanantainen poliittinen päätös on toimintalinjaltaan tis-
malleen sama kuin minkä pohjalta toimittiin jo aikaisemmin hallituksen iltakoulun keskus-
telun jälkeen? Eli onko niin, että kaikki hallituksen iltakouluun osallistuneet ovat jo ennen
tämän viikon maanantaita hiljaisesti hyväksyneet aikuisten jihadistien hakemisen tapaus-
kohtaisesti pois al-Holin leiriltä?
79



Pöytäkirjan asiakohta PTK 84/2019 vp
3.00 Ulkoministeri Pekka Haavisto (vastauspuheenvuoro): Täällä on kysytty, mikä on
se erityisedustajan mandaatti, joka on tähän mennessä ollut voimassa ja minkä pohjalta
valmistellaan tätä uutta. Erityisedustajan tehtävänä on varmistaa Syyriassa leireillä pidet-
tyjen suomalaisten lasten henkilökohtaisen turvallisuuden ja perusoikeuksien toteutumi-
nen perustuslain, Suomen ratifioimien kansainvälisten sopimusten, konsulipalvelulain ja
muun soveltuvan lainsäädännön mukaisesti.

3.00 Juha Mäenpää ps: Arvoisa puhemies! Niin kuin keskustelussa on esiin tullut, on sa-
nottu, että siellä on 11 Isis-äitiä tai -vaimoa ja noin 30 lasta. Onko heillä kaikilla, sekä lap-
silla että näillä naisilla, Suomen kansalaisuus? Tähän ei ole saatu vastausta.

3.01 Heikki Vestman kok: Arvoisa puhemies! Pyydän edelleen täsmennystä: Nyt kun te,
ulkoministeri, luitte tämän mandaatin, joka tälle erityisedustajalle on annettu, niin oliko
tämä se mandaatti, jolle myös hallituksen iltakoulu antoi siunauksen juuri tässä muodossa?
Siis se toimintalinja, joka iltakoulussa hyväksyttiin, oliko se tämä erityisedustajan man-
daatti? Se oli ensimmäinen kysymys. Toinen kysymys: sisältääkö tuo mandaatti sen, sisäl-
sikö tuo hallituksen toimintalinja jo sen, että kaikkia halukkaita, myös Isis-naisia, voidaan
erityisedustajan kokonaisarvion tapauskohtaisen harkinnan perusteella tuoda Suomeen?

3.02 Ulkoministeri Pekka Haavisto (vastauspuheenvuoro): Tähän edustajan kysymyk-
seen: Näistä autamme vain Suomen kansalaisia. Se on sitten meidän viranomaistemme teh-
tävä totta kai tarkistaa, varmistaa, selvittää, että henkilöiden identiteetit ja lasten identitee-
tit tunnetaan. Siihen meidän viranomaisillamme on kyllä keinot.

Tähän kysymykseen tästä erityisedustajan mandaatista: Sen mandaatin avainkysymys
tämän pohjalta oli se, että tehdään tapauskohtaista, henkilökohtaista harkintaa. Ja tämä
sama linjaus on nyt tässä periaatepäätöksessä, ja sen harkinnan puitteet on siinä aika hyvin
kuvattu. 

3.03 Paula Risikko kok: Arvoisa puhemies! Vielä lyhyesti: ainoastaan sitä kysyn — vä-
hän niin kuin retorinenkin kysymys, ja tietysti toivotan onnea — miten te saatte nyt kes-
kustapuolueen edustajat ymmärtämään tämän, koska kyllä me nyt täällä ymmärsimme, mi-
ten tässä voi käydä. Nämä minun kysymykseni olivat nyt vähän retorisia kysymyksiä, kun
me tiedämme nuo linjaukset ja me pystymme arvioimaan sitä, mitä tapahtuu siinä proses-
sissa.

Mutta sitten minua kiinnostaa: Te totesitte tuossa äsken, arvoisa ministeri, että te ette voi
tietää niistä poliisien suunnitelmista. Minä ymmärrän sen oikein hyvin, mutta kun se suun-
nitelma selvästikin on ja kun on haastatteluissa todettu, että viikko oli sovittu muttei varsi-
naisesti päivää, niin kuka olisi ulkoministeriössä se vastinpari, joka on ollut poliisilla?
Minä taas tiedän sen entisenä sisäministerinä, että eivät poliisit lämpimiksensä tee tuollai-
sia suunnitelmia vaan siitä syystä, että pitää tehdä joku suunnitelma. On pakko olla joku
vastinpari siellä ulkoministeriössä — kuka olisi se henkilö, keneltä voisin huomenna ky-
syä? Koska eduskunnallahan on tiedonsaantioikeus, minä tarvitsisin sen tiedon, että kenel-
tä saan sen tietää, mitä varten tämä suunnitelma tehtiin, vai oliko tämä vain harjoittelu, täl-
lainen niin kuin kuivaharjoittelu.
80



Pöytäkirjan asiakohta PTK 84/2019 vp
3.04 Juha Mäenpää ps: Arvoisa puhemies! Arvoisa ulkoministeri Haavisto, on puhuttu,
että siellä on useita pieniä lapsia. Oletettavaa on, että nämä äidit ovat menneet sinne vuo-
den 2015 aikoihin tai sitä ennen. Jos heillä on siellä alle 3-vuotiaita lapsia, he ovat olleet tä-
män islamilaisen kalifaatin jäseniä, he ovat siihen liittyneet. Oletettavaa on, että osa heistä
ei ole kantasuomalaisia, tai se on tiedossa, ja ilmeisesti isät eivät ole kantasuomalaisia, ai-
nakaan en oikein osaa kuvitella sellaista tilannetta. Miten näiden lasten kansalaisuus mää-
räytyy? Onko heillä Suomen kansalaisuus, näillä pienimmillä lapsilla, jotka ovat siellä syn-
tyneet? Ymmärrän sen, että täältä Suomesta sinne lähteneillä, ainakin osalla, varmaan on
Suomen kansalaisuus, mutta entä nämä kalifaatissa syntyneet Daeshin kannattajat ja isla-
milaisen valtion jäsenet? Eivätkö ne lapset olekaan sen jäseniä?

3.06 Ulkoministeri Pekka Haavisto (vastauspuheenvuoro): Tässä saatan nyt mennä vä-
hän semmoisille vesille, joissa en ole asiantuntija, mutta oma käsitykseni on se, että lasten
kansalaisuus määräytyy äidin kansalaisuuden perusteella, vaikka äiti synnyttäisi lapsen
Suomen ulkopuolella. Nyt kalifaatti ei ole esimerkiksi Suomen eikä kansainvälisen yhtei-
sön tunnustama valtio. Me tunnustamme Syyrian valtion, me tunnustamme Irakin valtion,
mutta emme tunnusta tätä kalifaattia, ja sitten toisaalta on sellaiset kansainväliset säännöt,
että ilman kansalaisuutta ei voi olla, tämä on kansainvälisten sopimusten mukainen järjes-
tely. Eli kyllä suomalaisen äidin ulkomailla syntynyt lapsi lähtökohtaisesti on varmaan
suomalainen.

3.06 Heikki Vestman kok: Arvoisa puhemies! Palaan vielä tuohon kysymykseeni, kun en
saanut siihen nyt edelleenkään vastausta, ja tulen kysymään tämän niin monta kertaa en-
nen kuin siihen vastauksen saan, koska ajattelen, että tämän välikysymyksen perusteella
eduskunnalla on oikeus saada tähän kysymykseen vastaus. Siis: annettiinko tässä hallituk-
sen iltakoulussa, jossa hyväksyttiin tämä toimintalinja — joka oli siis erityisedustajan
mandaatti — siis siunaus? Mahdollistaako tämä mandaatti sen, että kaikkia halukkaita,
myös Isis-naisia, voidaan erityisedustajan kokonaisarvion perusteella auttaa palaamaan
Suomeen? Sisältääkö tämä mandaatti, mahdollistaako tämä mandaatti tällaisen tilanteen
kokonaisarvion tai tapauskohtaisen harkinnan perusteella? Pyydän selvää vastausta, niin
päästään eteenpäin.

Ensimmäinen varapuhemies Antti Rinne: Niin, Haavisto, nyt on tilaisuus lopettaa tämä
keskustelu.

3.08 Ulkoministeri Pekka Haavisto (vastauspuheenvuoro): Tässä ei ollut... [Paula Risik-
ko: Ja sitten se, kuka teillä on siellä ulkoministeriössä vastinpari!] — Voin selvittää ulko-
ministeriöstä, onko joku, joka pystyy tähän kysymykseen vastaamaan. Minä en pysty sii-
hen vastaamaan. [Paula Risikko: Kiitos, se riittää!]

Edustaja Vestmanin kysymyksen osalta tässä erityisedustajan tehtävässä, toimenkuvas-
sa perustetaan viranomaisyhteistyö, jota ulkoministeriö johtaa. Tässä viranomaisyhteis-
työssä tehdään yksilökohtaisia arviointeja, tapauskohtaisia arviointeja ihmisten avuntar-
peesta lasten etu huomioon ottaen. Lasten etuhan on tämän erityisedustajan mandaatin yk-
kösasia silloin, ja samanlaisia päätöksiä kuin valtioneuvoston periaatepäätöksen pohjalta
totta kai lasten etu huomioon ottaen voidaan tehdä. Nyt valtioneuvosto vielä erikseen lin-
jasi sen, että meillä ei ole mitään velvollisuutta auttaa näitä Isis-naisia. Se on hyvin selvä
81



Pöytäkirjan asiakohta PTK 84/2019 vp
periaate myös tässä. Mikään meidän päätöksissämme ei lähde näiden naisten auttamisesta
vaan lähtee lasten auttamisesta.

3.09 Janne Heikkinen kok: Arvoisa puhemies! Koen saaneeni edellisestä ministeri Haa-
viston vastauksesta vastauksen siihen kysymykseen, jonka jo aikaisemmin tässä esitin.
Otan vapauden tulkita, jos ei ministeri sitä nyt tässä kiistä, että kaikki puolueet olivat hy-
väksyneet tällaisen toimintalinjan hallituksen iltakoulussa, että myös aikuisia voidaan aut-
taa, jos se lapsen etu sitä vaatii.

3.09 Juha Mäenpää ps: Arvoisa puhemies! Arvoisa ulkoministeri Haavisto, sanoitte äs-
ken, että teillä ei ole ollut suunnitelmaa, että kaikki olisi tuotu. Onko teillä kuitenkin ollut
suunnitelma, että kaikki halukkaat olisi tuotu?

3.10 Heikki Vestman kok: Arvoisa puhemies! Kiitän ministeri Haavistoa vastauksesta ja
pyydän vielä vahvistamaan nyt tämän tulkinnan kerran. Eli, tulkitsimmeko oikein tässä
edustaja Heikkisen kanssa, että tämä hallituksen iltakoulun toimintalinja sisälsi sen, mah-
dollisti sen, että myös aikuisia voidaan tuoda tämän tapauskohtaisen harkinnan perusteel-
la, jota erityisedustaja teki, lapsen etu edellä?

3.10 Juha Mäenpää ps: Arvoisa puhemies! Jos saisin tuohon äskeiseen kysymykseen
vastauksen, niin jatkan sitten uudelleen.

3.10 Ulkoministeri Pekka Haavisto (vastauspuheenvuoro): Arvoisa puhemies! En nyt
rupea toistamaan sanomaani, se olisi vähän minusta jopa sopimatonta. Olen sen sanonut
tässä, kertonut kuvauksen. Se pitäisi nyt riittää.

Edustaja Mäenpäälle: Kysymys siitä, onko ollut jotain valmistautumista sitä varten, että
leiri purkautuu ja kaikki suomalaiset ihmiset esimerkiksi löydetään tuolta Syyrian ja Irakin
väliseltä rajalta. Sitä varmaan on mietitty sitä vaihtoehtoa. Taikka sitä, että sieltä salakul-
jetetaan ihmisiä ulos tai he tulevat jotakin muita reittejä pois. Tätä kaikkea ovat varmasti
viranomaiset eri vaiheissa valmistelleet ja miettineet näitä vaihtoehtoja. En edes niitä kaik-
kia skenaarioita tiedä. Silloin, kun Turkin hyökkäys Syyriaan alkoi, niin silloin pidettiin
hyvin mahdollisena, että koko leirin huolto, lääkehuolto ja ruokahuolto, romahtaa ja tulee
tällainen kansainvaelluksen tyyppinen tilanne kohti Irakin rajaa. Kaikkia tällaisia skenaa-
rioita ovat varmasti viranomaiset miettineet.

3.11 Juha Mäenpää ps: Arvoisa puhemies! Eli tästä voi tehdä sen johtopäätöksen, että
teillä on ollut suunnitelma, että kaikki halukkaat olisi tuotu?

Keskustelu päättyi ja asian käsittely keskeytettiin.
82


	4
	14.00
	14.10
	14.20
	14.26
	14.31
	14.36
	14.42
	14.47
	14.52
	14.58
	15.03
	15.08
	15.13
	15.17
	15.18
	15.20
	15.21
	15.22
	15.23
	15.24
	15.25
	15.26
	15.27
	15.28
	15.29
	15.30
	15.31
	15.32
	15.33
	15.35
	15.36
	15.37
	15.38
	15.39
	15.41
	15.42
	15.43
	15.44
	15.45
	15.46
	15.47
	15.48
	15.49
	15.52
	15.54
	15.56
	15.57
	15.58
	15.59
	16.00
	16.02
	16.03
	16.04
	16.05
	16.06
	16.08
	16.09
	16.10
	16.11
	16.12
	16.14
	16.15
	16.16
	16.18
	16.20
	16.22
	16.27
	16.33
	16.38
	16.43
	16.49
	16.53
	16.56
	0.20
	0.23
	0.28
	0.32
	0.38
	0.43
	0.47
	0.52
	0.58
	1.03
	1.08
	1.13
	1.18
	1.24
	1.29
	1.35
	1.40
	1.46
	1.47
	1.52
	1.58
	2.03
	2.08
	2.13
	2.14
	2.19
	2.24
	2.26
	2.31
	2.34
	2.37
	2.39
	2.41
	2.43
	2.44
	2.46
	2.48
	2.53
	2.56
	2.56
	2.59
	3.00
	3.00
	3.01
	3.02
	3.03
	3.04
	3.06
	3.06
	3.08
	3.09
	3.09
	3.10
	3.10
	3.10
	3.11


