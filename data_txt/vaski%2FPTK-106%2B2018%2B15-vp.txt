















































DEM6F84.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

15. Hallituksen esitys eduskunnalle Pohjoismaiden välillä tulo- ja varallisuusveroja koske-
van kaksinkertaisen verotuksen välttämiseksi tehdyn sopimuksen muuttamisesta tehdyn 
pöytäkirjan hyväksymiseksi ja voimaansaattamiseksi

Hallituksen esitys HE 169/2018 vp
Valiokunnan mietintö VaVM 14/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 15. asia. Käsittelyn pohjana on valtiovarainvaliokunnan mietintö VaVM 14/2018
vp. Nyt päätetään lakiehdotuksen sisällöstä.

Keskustelu

17.28 Esko Kiviranta kesk: Tässä on kysymys Pohjoismaiden välillä tulo- ja varallisuus-
veroja koskevan kaksinkertaisen verotuksen välttämiseksi tehdyn sopimuksen muuttami-
sesta. Tästä on allekirjoitettu pöytäkirja 29. elokuuta 2018. Pöytäkirjamääräykset koskevat
pääasiassa veronkierron torjumista. Pöytäkirja sisältää lainsäädännön alaan kuuluvia mää-
räyksiä, ja tämän vuoksi eduskunnan on se hyväksyttävä perustuslain 94 §:n 1 momentin
mukaan. Pöytäkirja tulee voimaan 30. päivänä siitä päivästä, jona kaikki sopimusvaltiot
ovat ilmoittaneet Suomen ulkoministeriölle pöytäkirjan hyväksymisestä.

17.29 Katri Kulmuni kesk: Arvoisa rouva puhemies! Tämä esitetty muutoshan on varsin
teknisluontoinen, kuten näkyy tästä valiokunnan mietinnöstäkin. Tässä ei kovinkaan syväl-
lisesti tätä tulo- ja varallisuusveroja koskevaa kahdenkertaista verosopimusta Pohjoismai-
den välillä käsitellä. Varmasti sikäli tämä itse laissa oleva muutos on ihan asiallinen ja pai-
kallaan, mutta otin tämän puheenvuoron tuodakseni esiin kuitenkin sen huolen, mikä sisäl-
tyy laajemmin Pohjoismaiden välillä olevaan verosopimukseen, mikä on siis peräisin 60-
luvulta.

Erittäin paljon tulee edelleenkin viestiä siitä, kun nyt suuret ikäluokat eläköityvät ja ai-
kanaan 60—70-luvuilla heitä muutti paljon Ruotsiin ja sitten nyt eläköityessään osa heistä
palaa takaisin kotiseudulleen. Mutta valitettavasti on niin, että osassa verotusta jatkuvasti
tulee viestiä rajaseuduilta Suomen ja Ruotsin välillä, että eläkeläiset kokevat, että heitä ve-
rotetaan rankemmin. He maksavat veroa sekä Suomeen että Ruotsiin. Tämä on johtanut sii-
hen, että osa näistä suomalaisista, jotka haluaisivat muuttaa takaisin Suomeen, päätyy asu-
maan Ruotsin puolelle rajan pintaan, koska heidän verotuksensa kiristyisi niin paljon, jos
he tulisivat Suomeen.

Tätä asiaa on koetettu selvittää monta kertaa, ja siitä on käyty myös valtiovarainminis-
teriön kanssa neuvotteluja. Toki on myös niin, että tässä verosopimuksessa on varmasti
 Tarkistettu
4.0



Pöytäkirjan asiakohta PTK 106/2018 vp
myös muita päivitettäviä asioita tämän ohessa, kun kuitenkin tässä 50 vuoden aikana on
varmasti liikkuvuus myös Pohjoismaiden välillä kasvanut erittäin paljon. Valtiovarainmi-
nisteriö on kuitenkin ollut valitettavan penseä näihin muutoksiin, mitä on esitetty vaikkapa
Pohjola-Nordenin kautta tai yhteispohjoismaisessa yhteistyössä. 

Ensi viikolla kokoontuu Pohjoismaiden neuvosto Oslossa, ja itse asiassa me tapaamme
siellä rajaesteryhmän toimesta Norjan valtiovarainministerin. Mielestäni tässä on vähän
tämmöistä kuilua veroyhteistyön puitteissa pohjoismaisella tasolla. Pohjoismaiden neu-
voston piirissä esimerkiksi valtiovarainministerit eivät kovinkaan säännöllisesti kokoon-
nu, toisin kuin muiden hallinnonalojen ministerit. Tietenkin veropolitiikan kysymykset
ovat puhtaasti kansallista lainsäädäntövaltaa, ja näinhän sen täytyy ollakin, mutta olisi erit-
täin tärkeää, että näitä vanhoja sopimuksia pystyttäisiin tarkastelemaan ja päivittämään.
Olisi myös erittäin tärkeää, että valtiovarainministerit kävisivät aktiivista pohjoismaista di-
alogia. 

Suomen osaltahan on tulossa esimerkiksi sellainenkin tapaus, kun Ruotsi lopettaa ta-
kuueläkkeen maksamisen kymmeniltätuhansilta, jos ei jopa sadoiltatuhansilta, suomalai-
silta takuueläkkeen saajilta, jos he asuvat nykyään Suomessa, ja nämä henkilöt siirtyvät sil-
loin Suomen takuueläkkeen piiriin. Tästä tietenkin meille sitten, valtiolle, tulee kuluja,
mikä on ymmärrettävää, [Puhemies koputtaa] mutta näissä asioissa kannattaisi tiivistää yh-
teistyötä pohjoismaisella tasolla.

Yleiskeskustelu päättyi.

Eduskunta hyväksyi hallituksen esitykseen HE 169/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


