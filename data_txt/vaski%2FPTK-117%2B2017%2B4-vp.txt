















































DEM429A.tmpSave.xml


Pöytäkirjan asiakohta PTK 117/2017 vp
Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

4. Hallituksen esitys eduskunnalle laiksi sisäasioiden rahastoista annetun lain muuttamises-
ta

Hallituksen esitys HE 173/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

16.13 Sisäministeri Paula Risikko: Arvoisa puhemies! Sisäasioiden EU-rahastot ovat
merkittävä rahoitusväline sisäisen turvallisuuden ja unionin yhteisen maahanmuuttopoli-
tiikan edistämiseksi. Rahastojen avulla vahvistetaan Euroopan unionin ulkorajoja ja viisu-
mipolitiikkaa sekä poliisiyhteistyötä, rikollisuuden ehkäisemistä ja torjumista sekä kriisin-
hallintaa. Lisäksi vahvistetaan ja kehitetään Euroopan unionin yhteistä turvapaikkajärjes-
telmää, tuetaan kolmansien maiden kansalaisten kotoutumista ja laillista maahanmuuttoa
sekä kehitetään paluustrategioita. On ensiarvoisen tärkeää, että rahastot ovat täysimääräi-
sesti käytössä.

Laki sisäasioiden rahastoista tuli voimaan 1.1.2015. Lailla luotiin perusteet sisäasioiden
rahastojen kansallisesta toimeenpanosta ohjelmakaudella 2014—2020. Vaikka laki on var-
sin tuore, toimintaympäristö on muuttunut nopeasti rahastojen toimialalla ja lain päivittä-
minen on tullut ajankohtaiseksi. Rahastojen ohjelmakauden puolivälitarkastelun yhteydes-
sä tunnistettiin myös lain muutostarpeita, etenkin kansallisen ohjelman ja kansallisen toi-
meenpano-ohjelman muuttamista koskevassa päätöksenteossa. Lain valmisteluvaiheessa
muutoksia arvioitiin tehtäväksi enintään muutaman kerran ohjelmakauden aikana. Muut-
toliikekriisin seurauksena ja sisäisen turvallisuuden toimintaympäristön muutosten myötä
ohjelmia on kuitenkin jouduttu muuttamaan huomattavasti useammin. Osa muutoksista on
ollut merkitykseltään siten vähäisiä tai luonteeltaan teknisiä, että niiden käsittely ministe-
riötasolla olisi ollut tarkoituksenmukaista.

Arvoisa puhemies! Hallitus esittää sisäasioiden rahastoista annettua lakia muutettavaksi
siten, että sisäministeriölle annettaisiin rajatuissa tapauksissa toimivalta muuttaa kansallis-
ta ohjelmaa ja kansallista toimeenpano-ohjelmaa. Pääsääntöisesti muutoksista päättäisi
edelleen valtioneuvosto. Sisäministeriö voisi kuitenkin päättää muutoksesta silloin, kun
kyse on Euroopan komission Suomelle kohdentamasta lisärahoituksesta, jonka vastaanot-
tamisessa ei edellytetä kansallisen harkintavallan käyttämistä.

Käytännössä sisäministeriö voisi tehdä tarvittavat muutokset silloin, kun komissio lisää
Suomen kansalliseen ohjelmaan tulevaa lisärahoitusta erityis- ja kansallisiin tavoitteisiin
suoraan ilman kansallista harkintavaltaa rahoituksen kohdentumisesta. Lisäksi ministeriö
 Tarkistettu
4.0



Pöytäkirjan asiakohta PTK 117/2017 vp
voisi päättää muutoksesta, joka koskee turvapaikka-, maahanmuutto- ja kotouttamisrahas-
toasetuksessa tarkoitettuja täydentävien määrien ja niiden perusteena olevien henkilöiden
lukumäärien ilmoittamista komissiolle taikka muuta merkitykseltään vähäistä muutosta.
Korostan esimerkiksi tässä kohtaa, kun on puhe henkilöiden lukumääristä, että ainahan ne
ensin päätetään valtioneuvostossa, mutta kun ne on siellä päätetty, niin sitten pitäisi olla si-
säministeriöllä mahdollisuus ilmoittaa niistä rahastoille, ettei sitä asiaa tarvitsisi viedä val-
tioneuvostoon.

Sisäministeriön päätöksentekoa edeltäisi aina kansallisen ohjelman seurantakomitean
kuuleminen. Hallitus esittää myös, että lakiin tehtäisiin lähinnä teknisluontoinen muutos,
joka koskee rahastoista rahoitettavan kertakorvaushankkeen saaman mahdollisen muun ra-
hoituksen ja tuoton huomioimista päätösharkinnassa.

Näillä muutoksilla katsomme, että ylimääräinen hallinnollinen taakka vähenee ja sisä-
asioiden rahastot tulevat entistä tehokkaammin käyttöön sisäisen turvallisuuden edistämi-
seksi. — Kiitos.

16.17 Päivi Räsänen kd: Arvoisa puhemies! Tämä lakiesitys on mielestäni tarkoituksen-
mukainen. Se mahdollistaa luopumisen hallinnollisesti raskaasta valtioneuvostokäsittelys-
tä rajatuissa tapauksissa. Esimerkiksi kun on kyseessä tekniset muutokset tai sellaiset muu-
tokset, jotka ovat pieniä ja rajattuja myös euromääräisesti, niissä voidaan sitten tätä toimi-
valtaa siirtää ministeriön suuntaan.

Näitä rahastoja koskeva lainsäädäntöhän laadittiin viime vaalikaudella, ja se perustui
Euroopan unionin rahoitusohjelmakaudelle 2014—2020 perustettuun kahteen rahastoon,
eli sisäisen turvallisuuden ja turvapaikka-, maahanmuutto- ja kotouttamisrahastoon. Ha-
luan tässä nyt kiinnittää huomion siihen, että tämä on yksi työväline, jolla voidaan edistää
nimenomaan hallittua ja turvallista maahanmuuttopolitiikkaa. Tähän sisältyy esimerkiksi
erillinen rahoitusosuus, josta jäsenvaltiot voivat hakea kiintiöpakolaisten vastaanottoon
merkittävää tukea, ja ajattelen, että tämä on yksi sellainen asia, joka tulisi niin Suomessa
kuin muissakin Euroopan unionin maissa vielä paremmin huomioida, että voisimme edis-
tää nimenomaan tätä kiintiöpakolaisten sijoittamista suoraan pakolaisleireiltä kuntiin. Täs-
sä meidän tulisi huomata se, että Euroopan unioni todellakin ihan merkittävällä tavalla tu-
kee tätä toimintaa, ja se myös tulisi mielestäni nykyistä paremmin hyödyntää.

Keskustelu päättyi.

Asia lähetettiin hallintovaliokuntaan.
2


