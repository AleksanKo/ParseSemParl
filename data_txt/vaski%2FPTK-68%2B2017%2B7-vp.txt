















































DEM414A.tmpSave.xml


Pöytäkirjan asiakohta PTK 68/2017 vp

 Tarkistettu
4.1

Pöytäkirjan asiakohta 

PTK 68/2017 vp

Täysistunto

Tiistai 13.6.2017 klo 13.59—15.35

7. Hallituksen esitys eduskunnalle toimeentuloturvan muutoksenhakulautakuntia koske-
van lainsäädännön muuttamiseksi

Hallituksen esitys HE 74/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle työelämä- ja tasa-arvovaliokunnan on annettava lausunto.

Keskustelu

14.38 Antti Kurvinen kesk: Herra puhemies! Tällä puheena olevalla esityksellä on tar-
koitus muuttaa rakenteellisesti sosiaaliturvasta annettavien ratkaisujen oikeusturvaelimiä,
missä käsitellään valituksia meidän sosiaaliturvaamme kuuluvista päätöksistä. Toivotta-
vasti tämä muutos, joka nyt sosiaali- ja terveysvaliokunnassa läpikäydään, on sentyyppi-
nen, että se vahvistaa oikeusturvaa ja oikeusvaltiota myös näissä sosiaalietuuksissa. Paik-
ka paikoin Suomi on aikaisempina vuosina saanut vähän pyyhkeitä tuolta Euroopan ken-
tiltä, Euroopan neuvostosta ja ihmisoikeustuomioistuimestakin, liittyen näihin menettelyi-
hin, mitä meillä on sosiaaliturvan muutoksenhauissa.

Nämähän ovat sellaisia asioita, että juristikunnan mielestä ne tuntuvat tietysti hirveän
pieniltä verrattuna siihen, mitä käsitellään vaikkapa hovioikeuksissa ja käräjäoikeuksissa,
mutta yksilön kannalta nämä muutoksenhaut näistä eri sosiaalietuuksista ovat aivan ääret-
tömän tärkeitä. Siinä kohtaa, kun ihminen hakee oikaisua ja valittaa näistä asioista, elä-
mäntilanne on todella vaikea, ollaan hankalien asioitten edessä ja tietyllä lailla nurkassa, on
korostuneen tärkeää, että valittajan oikeusturvasta huolehditaan. Menettelyt pitäisi kehit-
tää sellaisiksi, että ihminen ilman mitään oikeudellista koulutusta ja suurta pohjakoulutus-
ta pystyy oikaisua hakemaan näihin päätöksiin.

Pidän myös erittäin tärkeänä, että oikeuskäytäntö jatkossa olisi yhtenäisempää ja kor-
keimman hallinto-oikeuden ja korkeimman oikeuden vahvistamia oikeusperiaatteita mah-
dollisimman pitkälti noudatettaisiin näissä sosiaaliturvan muutoksenhakuasioissakin.

Keskustelu päättyi.

Asia lähetettiin sosiaali- ja terveysvaliokuntaan, jolle työelämä- ja tasa-arvovaliokunnan
on annettava lausunto.


