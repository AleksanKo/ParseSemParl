















































DEM68CD.tmp.xml


Pöytäkirjan asiakohta PTK 23/2018 vp

 Tarkistettu
4.1

Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.8. Suullinen kysymys asumisen kustannuksista (Olavi Ala-Nissilä kesk)
Suullinen kysymys SKT 36/2018 vp

Suullinen kyselytunti

Puhemies Paula Risikko: Ja vielä yksi kysymys. Keskustan eduskuntaryhmä, edustaja
Ala-Nissilä.

Keskustelu

16.59 Olavi Ala-Nissilä kesk: Arvoisa rouva puhemies! Kysyn asumisen kalleudesta suo-
malaisille, tästä me olemme keskustan eduskuntaryhmässä huolissamme. Nyt on tehty hy-
vää työtä asumisen rakentamisen byrokratian vähentämisessä, opiskelijoiden asumista on
helpotettu, mutta voidaan hyvin kysyä, kohdistuvatko asumisen tuet oikein, kun tuotannon
tuki on aika vähäistä [Anneli Kiljunen: Se on hyvä kysymys!] tällä hetkellä Suomessa ja
asumisen hinta kallistuu siten, että se on todella ongelma monille suomalaisille.

Ministeri Tiilikainen on tehnyt hyvää työtä, puhunut muun muassa uudesta mallista,
asunto-osuuskuntien mahdollisesta hyödyntämisestä. [Pia Viitanen: Ja leikkauksista!]
Muitakin toimia on tehty. Miten näette, ministeri Tiilikainen, mitä voidaan tehdä asumisen
kalleuden ongelmalle tällä hetkellä?

17.00 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Asumisen kalleus johtuu erityisesti siitä, että siellä, missä on
pulaa asunnoista, hinnat karkaavat niin vuokra-asunnoissa kuin omistusasunnoissakin. Sen
takia hallituksen kärkihankkeena on ollut lisätä asuntorakentamista, ja itse asiassa olen
iloinen, että meillä tällä hetkellä rakentamisen volyymi on suurempi kuin vuosikymmeniin
ja myös tämän kohtuuhintaisen asuntotuotannon, mitä valtio omilla toimenpiteillään tu-
kee, tuotantotasot ovat korkeammalla kuin vuosikausiin, hyvä näin. Mutta tarvitsemme
myös lisätoimia, koska asumisen hinta on edelleen korkea. Olemme tätä asumisen säätelyä
alentaneet, muun muassa esteettömyysvaatimuksia on kevennetty, juuri tänään ministeri
Mykkänen toi esityksen palosuojavaatimusten keventämisestä, ja tätä työtä jatkamme.

Tuo osuuskuntamalli, mihin kysyjä viittaa, on mielenkiintoinen malli, mitä käytetään
muualla maailmassa enemmän. Selvitysmies on tehnyt siitä esityksen. Mielelläni sitä vien
eteenpäin ja toivon, että päästään vähintäänkin pilotoimaan tätä asiaa jo tällä vaalikaudella.

Kysymyksen käsittely päättyi.

Kyselytunti päättyi.


	3.8
	16.59
	17.00


