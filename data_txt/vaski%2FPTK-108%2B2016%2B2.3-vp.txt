















































DEME1C2.tmpSave.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

2.3. Suullinen kysymys nollatuntisopimuksista (Kari Uotila vas)
Suullinen kysymys SKT 110/2016 vp

Suullinen kyselytunti

Puhemies Maria Lohela: Seuraava kysymys, edustaja Uotila.

Keskustelu

16.34 Kari Uotila vas: Arvoisa rouva puhemies! Olin aikoinaan jäsen työryhmässä, joka
valmisteli lain kansalaisaloitteesta. Kansalaisaloite on merkittävä demokratiaa parantava ja
kansalaisten vaikutusmahdollisuuksia parantava uudistus. Esimerkiksi eduskunnan käsit-
telyssä olevan kansalaisaloitteen nollatuntisopimusten kieltämiseksi allekirjoitti yli 63 000
kansalaista. Aloitteessa halutaan parantaa nollatuntisopimuksessa työskentelevien asemaa
monella tavalla. Arvoisa pääministeri, te sanoitte sunnuntaina radion Pääministerin haas-
tattelutunnilla, että te ette ole kuullut kenenkään esittäneen nollatuntisopimusten kieltämis-
tä lailla ja että nollatuntisopimusten kieltäminen ei ole kenenkään intresseissä. Arvoisa
pääministeri, pidän tätä kansalaisaloitteen unohtamista suuren kuuntelijajoukon edessä
suorastaan loukkauksena niitä yli 63 000:ta kansalaista kohtaan, jotka ovat tämän lakialoit-
teen nollasopimusten kieltämiseksi allekirjoittaneet. Miten teiltä on mennyt ohi tällainen
kansanliike, (Puhemies koputtaa) ja mitä nyt vastaatte näille yli 63 000 allekirjoittaneelle?

16.35 Pääministeri Juha Sipilä (vastauspuheenvuoro): Arvoisa rouva puhemies! Tuossa
Pääministerin haastattelutunnin kysymyksessä keskusteltiin työmarkkinajärjestöjen ja hal-
lituksen yhteistyöstä ja niistä keskusteluista, ja näihin keskusteluihin viittasin. Eli me
otamme osana tätä aktiivista työvoimapolitiikkaa esille työmarkkinajärjestöjen pyynnöstä
myöskin pelisääntöjen laatimisen nollatuntisopimuksiin. Noissa keskusteluissa ei noussut
vaatimusta siitä, että ne kokonaan kiellettäisiin, vaan nähtiin, että joissakin tilanteissa ne
ovat hyvinkin toimivia. Mutta näissä pelisäännöissä on runsaasti puutteita, jotka hallitus on
luvannut työryhmätyöskentelyssä käydä läpi ja löytää niihin selkeän ratkaisun.

Olen toki tietoinen kansalaisaloitteesta, enkä viitannut millään tavalla siihen vastaukses-
sani Pääministerin haastattelutunnilla.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.36 Kari Uotila vas (vastauspuheenvuoro): Arvoisa puhemies! On hyvä, että näin vas-
tasitte, arvoisa pääministeri, koska monet tämän kansalaisaloitteen takana olevat tahot ja
ihmiset ovat todella ihmetelleet tätä Pääministerin haastattelutunnilla ollutta mielipidettän-
 Tarkistettu
4.0



Pöytäkirjan asiakohta PTK 108/2016 vp
ne. Siinä keskustelussa tuli esiin niitä pyrkimyksiä, joilla nollatuntisopimuksien alla työs-
kentelevien asemaa voitaisiin parantaa, mutta ne ovat jäämässä kuitenkin varsin vaatimat-
tomiksi.

Olemme juuri saaneet Tilastokeskuksen arvion siitä, että Suomessa EU:n köyhyysrajan
alapuolella elää 660 000 suomalaista kansalaista eli 12 prosenttia väestöstä. Siellä on jou-
kossa varmasti niitä, jotka joutuvat tekemään niin vähän työtunteja, saavat niin vähän työ-
tunteja ja palkkaa, että joutuvat köyhyysrajan alle. Kertokaa nyt, arvoisa pääministeri ja
muut ministerit, mitä konkreettista aiotte tehdä ja nopeasti näiden pätkätöissä ja nollatun-
tisopimuksissa olevien aseman parantamiseksi.

16.37 Oikeus-  ja  työministeri  Jari  Lindström  (vastauspuheenvuoro): Arvoisa rou-
va puhemies! Me olemme luvanneet reilut pelisäännöt nollatuntisopimuksiin, ja olen ta-
vannut kansalaisaloitteen tekijät. Heidän kanssaan on käyty asiallinen keskustelu. Me
olemme käyneet keskustelua myös työelämä- ja tasa-arvovaliokunnan puheenjohtajan
kanssa siitä. Meillä on kaikilla yhteisymmärrys siitä, että pelisäännöt tarvitaan. Tiedän, että
tämä kansalaisaloite lähtee siitä, että siellä on 18 tunnin raja ja esitys siitä, ja tiedän, että on
esitetty näitten nollatuntisopimuksien kieltämistä, mutta hallitus ei ole missään vaiheessa
sellaisesta puhunut, ja meidän ymmärryksemme on, että me haemme reiluja pelisääntöjä,
jotka mahdollistavat myös työn tarjoamisen. Tästä on minun ymmärtääkseni hyvä yhteis-
ymmärrys ainakin valiokunnan puheenjohtajan kanssa — käytiin eilen tätä keskustelua —
siitä, että tämä on se käsitys, ja me autamme myös valiokuntaa, tehdään yhteistyötä siinä,
että meillä on virkamies, joka koko ajan kommunikoi tässä asiassa. Hallitus on luvannut
nämä pelisäännöt, ja pelisäännöt tulevat.

16.38 Li Andersson vas (vastauspuheenvuoro): Arvoisa puhemies! Syy, minkä takia
tämä aloite on edennyt eduskuntaan asti, on se, että nimenomaan pelisääntöjen puute ai-
heuttaa hyvin suuria ongelmia suomalaisilla työmarkkinoilla tällä hetkellä, myöskin ongel-
mia monen pätkätyöläisen arjessa. Nollatuntisopimusten ongelmat eivät liity ainoastaan
karenssijärjestelmiin, joista on puhuttu julkisuudessa aika paljon, vaan myöskin siihen, että
työnantajalla on mahdollisuus esimerkiksi kokonaan kiertää lakisääteistä työsuhdeturvaa
sellaisissa tilanteissa, joissa esimerkiksi on erimielisyys työnantajan ja työntekijän välillä.
Nollatuntisopimuksilla työskentelevät ovat hyvin usein myöskin pätkätyöläisiä, joiden tu-
lot jäävät hyvin pieniksi johtuen siitä, että työtunteja ei ole riittävästi. Minusta on hienoa,
jos hallitus nyt on ymmärtänyt, että tarvitaan parempia pelisääntöjä, mutta jäin vielä kai-
paamaan konkretiaa, eli jos tämä 18 tunnin vähimmäisviikkotyöaika ei riitä, niin mitkä
ovat ne konkreettiset pelisäännöt, (Puhemies koputtaa) jotka hallitus nyt tulee esittämään?

16.39 Pääministeri Juha Sipilä (vastauspuheenvuoro): Arvoisa rouva puhemies! Se,
mistä tässä työmarkkinajärjestöjen kanssa käydyssä keskustelussa konkreettisesti puhut-
tiin, oli esimerkiksi tällainen tilanne, kun nollatuntisopimuksella ei työntekijälle ole tullut
pitkään aikaan toimeksiantoja ja työntekijä haluaa irtisanoa sen sopimuksensa, joka ei ole
käytännössä johtanut hänelle työtehtäviin. Siitä seuraa karenssi tuossa ansiosidonnaisessa
työttömyysturvassa, ja tämä on selvä epäkohta, ja tässä oikeastaan kaikki pöydän ääressä
nyökyttelivät. Eli ymmärsin, että täältä löytyy konkreettisia asioita, joissa päästään eteen-
päin, mutta hallitus ei toki ole kirjoittanut valmiiksi työryhmälle agendaa, jonka mukai-
2



Pöytäkirjan asiakohta PTK 108/2016 vp
seen lopputulokseen pitää päästä, vaan työryhmä käy läpi puutteet ja hallitus sitten toimii
lopputuloksen mukaisesti.

16.40 Kaj Turunen ps (vastauspuheenvuoro): Arvoisa puhemies! Aivan niin kuin minis-
teri Lindström sanoi, tähän on tulossa pelisäännöt, ja se on äärimmäisen tärkeä juttu — viit-
taan nyt pääministerin puheeseen siitä, että näitä puutteita korjataan.

Mutta itse tämä asia, nollatuntisopimukset, ei välttämättä ole ihan huono, kun se mah-
dollistaa työntekijälle useamman työnantajan käytön. Tämmöisessä tilanteessa, (Välihuu-
toja vasemmalta) että on useampi työsopimus, työntekijä voi saada useamman viikoittai-
sen työtunnin ja sitä kautta parantaa ansiotasoaan. Minä kysyisinkin nyt ministeri Lindströ-
miltä: nyt kun tätä TE-keskuksien työnhakuakin parannetaan, niin otetaanko tässä paran-
nustyössä huomioon se, että työntekijällä voi olla useampia työnantajia, ja vaikka viikoit-
tainen tuntimäärä ei olisi kovin iso, näistä kuitenkin muodostuisi työntekijälle riittävä viik-
kotuntimäärä?

16.41 Oikeus-  ja  työministeri  Jari  Lindström  (vastauspuheenvuoro): Arvoisa rou-
va puhemies! Koetin ensimmäisessä puheenvuorossani aukaista sitä, mitä tarkoittaa peli-
sääntöjen luominen. Se tarkoittaa toisaalta sitä, mihin pääministerikin viittasi, liittyen yh-
teiseen huoleen tästä epäoikeudenmukaiseksi koetusta karenssista, mutta toisaalta on sit-
ten tämä, mitä edustaja Turunen sanoi, että pitää jättää tilaa sille, että on mahdollisuus, että
me emme rakenna systeemiä, joka estää työllistymisen. Siitä lähtökohdasta lähdetään ra-
kentelemaan näitä pelisääntöjä. Se on tässä se pointti: ei estetä työllistymistä, mutta raken-
netaan pelisäännöt.

16.42 Anna Kontula vas (vastauspuheenvuoro): Arvoisa puhemies! On totta, että jokai-
sessa tilanteessa nollasopimus ei ole huono asia, mutta on vaikea kuvitella, mikä olisi se ti-
lanne, jossa siitä todellisuudessa on lisäarvoa. Meillä on esimerkiksi henkilöstövuokra-
usyrityksissä sellaisia, joissa kaikilla on nollatuntisopimukset, ja sitten aivan samalla toi-
menkuvalla henkilöstövuokrausyrityksiä, joissa kellään ei tarvita nollatuntisopimuksia.
Kun me tiedämme, että meillä on joku järjestelmä, josta varmasti on joillekin haittaa mutta
ei kenellekään erityistä hyötyä, miksi me emme voisi sellaista järjestelmää kieltää? Mer-
kittävä osa nollatuntisopimuksilla työskentelevistä ihmisistä on pitkään työskennellyt ko-
koaikaista työaikaa. Siitä huolimatta heillä ei ole mahdollisuutta esimerkiksi sairastumi-
seen siinä pelossa, että työtunnit lakkaavat siihen. Jos työnantajalla on tarjota nolla tuntia,
miksi ylipäätään sopia työsopimuksia?

16.43 Oikeus-  ja  työministeri  Jari  Lindström  (vastauspuheenvuoro): Arvoisa rou-
va puhemies! Tässä on kyse siitä, että voi olla ihmisiä, jotka vapaaehtoisesti ilmoittavat,
että haluavat tämmöisen nollatuntisopimuksen siinä elämäntilanteessa, missä ovat. Pitäisi-
kö meidän estää se? Minun mielestäni ei. Kun meillä on muutenkin valtavasti työttömyyttä
tässä maassa, niin miksi me rakentaisimme sellaisen systeemin, joka estäisi sen? En minä
millään lailla sitä puolustele, pääsääntöisesti siellä on ollut todella paljon ongelmia — viit-
taan nyt vaikka tähän epäoikeudenmukaiseen karenssijärjestelmään — mutta nyt ollaan ra-
kentamassa pelisääntöjä, ja minun mielestäni silloin mennään iso askel eteenpäin. Tästä
toivottavasti on kaikilla yhteisymmärrys.
3



Pöytäkirjan asiakohta PTK 108/2016 vp
Kysymyksen käsittely päättyi.
4


