















































DEM37C3.tmp.xml


Pöytäkirjan asiakohta PTK 79/2017 vp
Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

2.5. Suullinen kysymys kansalaisjärjestöjen avustuksista (Anders Adlercreutz r)
Suullinen kysymys SKT 105/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Adler-
creutz.

Keskustelu

16.55 Anders Adlercreutz r:  Arvoisa puhemies, ärade talman! Medborgarorganisatio-
nerna har en viktig roll i integrationen av invandrare, och det är viktigt att de får stöd för sitt
viktiga arbete.

Helsingin Sanomat julkaisi äskettäin artikkelin, jossa kerrottiin, että ministeri Lindström
esikuntineen halusi evätä kahden somalitaustaisen kansalaisjärjestön avustukset kotoutta-
mistoimintaan liittyen. Helsingin Sanomien mukaan TEMin kansliapäällikkö piti toimin-
taa pöyristyttävänä. Ministeri Lindström, koska julkisuudessa olleiden tietojen perusteella
jää hieman ristiriitainen kuva tapahtumien kulusta, niin kysyisin: Onko niin, että halusitte
poistaa näiden kahden somalijärjestön avustukset ja ohjeistitte erityisavustajanne kautta
ministeriönne virkamiehiä tässä asiassa? Jos näin on, niin mikä olisi ollut avustusten epää-
misen peruste? Eikö kansalaisjärjestöjen kotouttamistoiminta ole tärkeää, ja oliko näissä
järjestöissä [Puhemies koputtaa] jotain erityistä ongelmaa?

16.56 Työministeri Jari Lindström (vastauspuheenvuoro): Arvoisa puhemies! Joo, sel-
vennetään hieman. Tässä oli siis kyse harkinnanvaraisista avustuksista, ja erityisavustaja
Puisto kävi keskustelua meidän virkamiestemme kanssa. He tekivät tämmöisen pohjaesi-
tyksen, voisiko näitä tarkastella, mitä nämä avustukset ovat tavallaan syöneet sisälleen,
mitä nämä yhteisöt ovat tehneet tällä rahalla eli mitä tuloksia tällä on saatu. Sitten hän esit-
ti, voiko näistä leikata noin puolet eli vajaa 50 prosenttia. Tästä heräsi sitten heidän välil-
lään tämmöinen keskustelu, että virkamiehet pitivät tätä huonona esityksenä, jolloin eri-
tyisavustaja otti minuun yhteyttä, että nyt on ongelma. No minä sanoin, että käydään tämä
keskustelu minun huoneessani, ja käytiin keskustelu aivan asiallisesti siitä, mitkä nämä pe-
rustelut olisivat. He perustelivat omalta kantiltaan, miten tämä homma voisi mennä, ja siitä
päädyttiin siihen lopputulokseen, mikä oli se lopullinen päätös. Minä ihmettelen tätä, että
tässä olisi ollut jotain ihmeen syytä pöyristyä, koska minun korviini tämmöistä pöyristy-
mistä ei ole tullut ja eilen vielä varmistin kyseiseltä virkamieheltä hänen näkemyksensä.
Hän oli samaa mieltä minun kanssani: asiallinen keskustelu, jonka jälkeen päädyttiin sitten
tähän lopulliseen päätökseen. [Välihuutoja vasemmalta]
 Tarkistettu
4.1



Pöytäkirjan asiakohta PTK 79/2017 vp
Kysymyksen käsittely päättyi.
2


