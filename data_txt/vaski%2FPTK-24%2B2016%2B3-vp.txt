















































DEMFFC3.tmpSave.xml


Pöytäkirjan asiakohta PTK 24/2016 vp
Pöytäkirjan asiakohta 

PTK 24/2016 vp

Täysistunto

Tiistai 15.3.2016 klo 13.59—17.06

3. Hallituksen esitys eduskunnalle laiksi postilain muuttamisesta
Hallituksen esitys HE 18/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelun aloittaa ministeri Berner, olkaa hyvä.

Keskustelu

14.00 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! (Hälinää — Puhemies koputtaa) Käsiteltävänä on hallituksen esitys edus-
kunnalle laiksi postilain muuttamisesta. Eduskunnan käsittelyyn tuodaan nyt hanke, jolla
puretaan postimarkkinoiden sääntelyä ja parannetaan posti- ja jakeluyritysten kilpailuky-
kyä. Hallitusohjelman mukaisesti olemme valmistelleet postilain kokonaisuudistusta, jon-
ka ensimmäinen osa tämä esitys on. (Hälinää — Puhemies koputtaa) Hanke on jaettu kah-
teen osaan siten, että tässä ensimmäisessä osassa esitetään luovuttavaksi nykyisen kaltai-
sesta valtioneuvoston myöntämiin postilupiin perustuvasta järjestelmästä ja siirryttäisiin
ilmoituksenvaraiseen järjestelmään. Ilmoituksenvarainen järjestelmä on tuttu jo televisio-
ja radiotoimialalta, joten tämä esitetty muutos olisi selkeä jatkumo viestintäpolitiikan lain-
säädännön kehittämisessä.

Hallituksen esityksessä keskeisin asia on siirtyminen nykyisestä hallinnollisesti raskaas-
ta, valtioneuvoston myöntämiin postitoimilupiin perustuvasta järjestelmästä kevyempään
ilmoituksenvaraiseen järjestelmään. Esityksen tavoitteena on madaltaa potentiaalisten pos-
tiyritysten alalle tulon esteitä sekä luoda edellytyksiä uudenlaiselle postiliiketoiminnalle.
Esityksen tavoitteena on lisäksi yksinkertaistaa hallinnollisia prosesseja sekä vähentää
postiyritysten ja viranomaisten hallinnollista taakkaa. Postimarkkinoiden alalle tulon estei-
den madaltaminen saattaisi osaltaan vaikuttaa myös sanomalehtiyhtiöiden toimintakyvyn
parantumiseen, sillä lehtiyhtiöt voisivat jakaa kirjeitä oman lehtijakelunsa yhteydessä. Si-
ten postimarkkinoiden avaaminen loisi edellytyksiä osaltaan myös laadukkaan kotimaisen
sisällön säilymiselle, sillä jakelukustannukset muodostavat lehtiyhtiöille merkittävän ku-
luerän.

Lakiteknisesti esityksessä ehdotetaan muutettavaksi koko nykyisen postilain 2 lukua.
Kyseisen luvun pykälät esitetään muutettavaksi siten, että ne vastaavat uutta ilmoitusme-
nettelyä. Ilmoitusmenettely toimisi siten, että toiminnanharjoittajan on ennen toiminnan
aloittamista tehtävä ilmoitus Viestintävirastolle. Ilmoituksessa sen olisi annettava kaikki
valvonnan kannalta tarpeelliset yrityksen yksilöinti- ja yhteystiedot sekä kuvaus harjoitet-
tavasta toiminnasta. Esityksen mukaan ilmoituksessa annettuihin tietoihin vaikuttavista
 Tarkistettu
4.0



Pöytäkirjan asiakohta PTK 24/2016 vp
toiminnan muutoksista ja toiminnan lopettamisista olisi viipymättä ilmoitettava Viestintä-
virastolle.

Haluan korostaa, että esityksen mukainen voimassa olevasta toimilupajärjestelmästä
luopuminen ei vaaranna yleispalvelun tai postinsaajan asemaa. Esityksellä ei myöskään ole
vaikutusta kirjesalaisuuden toteutumiseen, sillä kaikkia postiyrityksiä velvoittavat posti-
lain kirjesalaisuutta ja vaitiolovelvollisuutta koskevat säännökset. Tämän lisäksi (Hälinää
— Puhemies koputtaa) katsoimme parhaaksi sisällyttää esitykseen kaksi velvoitetta, jotka
ennen sisältyivät postitoimilupien ehtoihin, eli postiyrityksen velvollisuus merkitä lähetyk-
sensä siten, että ne ovat tunnistettavissa ja erotettavissa muiden postiyritysten vastaavista
lähetyksistä, sekä velvollisuus järjestää palvelu virheellisesti jaettujen lähetysten palautta-
mista varten kussakin ilmoittamassaan toimialueen kunnassa. Näillä velvollisuuksilla tur-
vataan luottamuksellisen viestin salaisuutta tulevassa monitoimijaympäristössä.

Arvoisa rouva puhemies! Esittelemälläni esityksellä on monia positiivisia vaikutuksia
postimarkkinoiden kehitykselle. Tällä uudistukselle takaamme, että Suomen posti- ja pa-
kettipalveluja tarjoavat yritykset toimivat eturintamassa kehittämässä uusia palveluja kai-
kille käyttäjäryhmille. Hallituksen esitys tuo tasapuoliset edellytykset kilpailulle — posti-
liiketoimintahan on avattu kilpailulle jo vuonna 2011. Nyt siis on kysymys siitä, että luom-
me tasapuolisia mahdollisuuksia. Toimijat, jotka hakevat lupia, toimivat laajasti koko
maassa, myös pienissä kunnissa, lähinnä lehtitalojen toiminta-alueiden mukaisesti. Laki on
tarkoitettu tulemaan voimaan 1. päivänä toukokuuta 2016. — Kiitos.

14.05 Lea Mäkipää ps: Arvoisa puhemies! Hallinnollisen taakan keventäminen on halli-
tuksen norminpurkutavoitteiden mukainen muutos, joka poistaa merkittävästi markkinoil-
le tulon esteitä. Esityksessä arvioidaan, että sääntelyn keventämisellä olisi tulevaisuudessa
vaikutusta sopimusasiakkaiden lisäksi myös yksittäisten kuluttajahintojen alenemiseen.
Viime vuonnahan Postin liikevaihto laski, mutta tulos ilman kertaluonteisia eriä kääntyi
voitolle. Liiketulosta paransivat kansainvälisestä rahtiliiketoiminnasta luopuminen, paket-
tipalveluiden kysynnän kasvu ja tuotannollisen toiminnan tehostamistoimenpiteet, joissa
on onnistuttu tekemään säästöjä tavoitteiden mukaan.

Paperiposti on merkittävästi vähentynyt digiaikaan siirryttäessä. Sen lisäksi, että yhä
enemmän lehtiä luetaan sähköisessä muodossa, myös perinteinen kirjeposti on vähenty-
nyt. Kuluttajat eivät enää juuri lähettele kirjeitä tai kortteja, ja paperilaskutuskin on pikku-
hiljaa siirtymässä sähköiseksi. On ihan selvää, että kysynnän väheneminen vaikuttaa pal-
velurakenteen muutoksena. Perinteinen posti on jo mukana monessa erilaisessa liiketoi-
minnassa, kuten kylmävarustelluissa pakettiautomaateissa ja vanhusten ruokatoimituksis-
sa. Perinteinen postitoiminta vähentyy tällä hetkellä noin 10 prosenttia vuodessa ja on nyt
noin 40 prosenttia Posti-konsernin liikevaihdosta.

Arvoisa puhemies! Hallituksen esityksen mukaan postimarkkinoiden kilpailun edistä-
minen mahdollistaisi siten kuluttajille parempia, halvempia ja laadukkaampia postipalve-
luja tulevaisuudessa. Nykyisessä postilaissa valtionyhtiöllä on velvoitteita, kilpailijoilla ei
juurikaan. Nyt kun lakia ollaan muuttamassa ja kilpailua avaamassa kaikilta osin, kenellä
on velvoitteita, ja onko kenelläkään velvoitteita? Asia, joka tässä huolestuttaa, on se, miten
käy syrjäseutujen, kun kilpailu on avoin. Kun rahan saa helpommalla kaupungeissa, niin
palveleeko kukaan enää maaseudulla? Vaikeuksista huolimatta postinjakelun on oltava
edelleen yhteiskunnan peruspalvelut kattava. Näin ollen vastuun postin kulkemisesta pitää
olla edelleen valtiovallalla.
2



Pöytäkirjan asiakohta PTK 24/2016 vp
Vaikka muuttuvassa maailmassa on Postikin muutosten edessä, on sen toiminnan oltava
edelleen asiakaslähtöistä. Myös haja-asutusalueiden asukkaiden on saatava tasavertaisesti
postinsa edelleen kohtuullisin kustannuksin vähintään viitenä päivänä viikossa. Nyt kun
moni maakuntalehti on siirtynyt omaan jakeluun, maaseudun sorateillä ajellaan postin
kanssa peräkkäin. Tämä ei ole tehokasta eikä viisasta, vaan tarvitaan yhteistyötä ja luovaa
ajattelua. Posti varmaan jää edelleen maaseudulla tärkeäksi jakajaksi. Jotta palvelu olisi
kustannustehokkaampaa, pitäisikö postilailla mahdollistaa kirjejakelun ja esimerkiksi ko-
tipalvelun samanaikaista toteuttamista?

Vaikka säästöjä pitää etsiä, ei voida päästää maaseutua tyhjenemään palveluiden puut-
teessa. Esille on tullut joitakin hyviä säästökohteita, kuten kerroskohtaisesta jakelusta luo-
puminen. Pienkerrostaloissa ja rivitaloissa on jo pitkät postilaatikkorivit — miksei näin
voisi olla kaikissa kerrostaloissakin? Toinen huolenaihe on, pystytäänkö säilyttämään ko-
timainen postipalvelu. Sen lisäksi, että markkinat avautuvat suurille kansainvälisille yri-
tyksille, Postinkin uusi yhteistyökumppani Anttila on siirtynyt saksalaisomistukseen.

14.10 Timo Heinonen kok (vastauspuheenvuoro): Arvoisa rouva puhemies! Kun minis-
teri Berner on paikalla, niin kiitos siitä, että tähän isoon uudistustyöhön on lähdetty. Kyse
on kokonaisuudesta, ja yksi, mikä tässä varmasti huolettaa, on se, tullaanko tulevaisuudes-
sakin posti jakamaan koko Suomessa viitenä päivänä vai onko niin, että tarkoitus on, että
Posti jatkaa viiden päivän jakelua ja muut voisivat tulla vain kahden taikka kolmen päivän
jakelulla. Tähän olisi mielenkiintoista kuulla ministeriltä vastausta.

Ja sitten kyllä tietysti on se meidän erikoisuus: se on hienoa palvelua, että posti tulee kui-
vana kerrostalon ylimmänkin kerroksen lattialle, mutta näin ei tapahdu missään muualla
Euroopassa. Olisiko nyt syytä ainakin miettiä sitä, että uudet kerrostalot rakennettaisiin
niin, että EU:n laajuinen alakertajakelu mahdollistettaisiin? Se olisi yksi askel siihen, että
kirjejakelukin pystyttäisiin turvaamaan kohtuuhintaiseen jakeluun ympäri Suomen.

Puhemies Maria Lohela: Täällä on nyt useampia edustajia, jotka käyvät keskusteluja ja
seisoskelevat käytävillä debatin aikana. Pyydän siirtymään, jatkamaan niitä keskusteluja
jossakin muualla, niin ei tule epäselvyyttä siitä, ketkä ovat pyytäneet puheenvuoroja.

14.11 Harry Wallin sd (vastauspuheenvuoro): Arvoisa puhemies! Postillahan on lähes
400 vuoden historia kansalaisten palvelijana Suomessa. Sain olla mukana 2004 uudista-
massa silloista postipalvelulakia, joka oli mullistava. Silloin avattiin kilpailu periaatteessa,
mutta se avattiin niin, että ei hyväksytty kermankuorintaa. Silloin muistan, että viestintä-
valiokunta oli yksimielinen, hallituspuolueet ja oppositio olivat täysin samaa mieltä. Nyt
tässä ensimmäisessä vaiheessahan ei vielä oteta kantaa näihin jakeluvelvoitteisiin, mutta
voitteko te kuitenkin kertoa ja luvata eduskunnalle, että tästä kansalaisten tasavertaisesta
palvelusta, viisipäiväisestä jakelusta, haja-asutusalueiden huomioimisesta postinjakelus-
sa, pidetään loppuun asti kiinni, niin kuin viestintävaliokunta piti vuonna 2004 ollessaan
yksimielinen?

14.12 Mikko Alatalo kesk (vastauspuheenvuoro): Arvoisa puhemies! Itse olin myös
2004 tuota postilakia tekemässä, ja silloin nimenomaan kysymys oli siitä, että kermankuo-
rijat eivät valtaisi markkinoita, ja tämä on tietysti ihan aiheellinen kysymys. Toisaalta voi
sanoa niin, että tällä menolla nyt kyllä näyttävät maaseudulta loppuvan joka tapauksessa
3



Pöytäkirjan asiakohta PTK 24/2016 vp
Postin palvelut, jos tällä menolla mennään, että sähköposti ja sosiaalinen media ja digileh-
det vähentävät jakelua, ja jotakin on tehtävä. Siinä mielessä tämä uudistus, mikä syksyllä
nyt tulee sitten esille, on väistämätön. Se, mitä nyt käsitellään, on tietysti tämä hallinnolli-
sen taakan vähentäminen ja tästä hallinnollisesta järjestelmästä tuonne ilmoitusjärjestel-
mään meno, ja tosiaankin nyt valmistellaan vasta tätä isompaa uudistusta.

Mutta kysyisin myös ministeri Berneriltä, miten me takaamme tulevaisuudessa myös
Postin mahdollisuuden toimia siinä kilpailukentässä, jossa ehkä yksityiset firmat haluavat
mieluummin jakaa siellä, missä väestöä on paljon, ja miten me takaamme sen, että myös
tuolla maaseudulla, haja-asutusalueella Posti toimii ainakin sen kolme päivää viikossa.

14.13 Jari Myllykoski vas (vastauspuheenvuoro): Arvoisa rouva puhemies! Jo käytetyt
debatissa olevat puheenvuorot ovat erittäin asiaan liittyviä ja kuuluvia, mutta haluaisin mi-
nisteri Berneriltä kysyä, oletteko pohtinut sitä, voidaanko toimintoja yhdistämällä myös
velvoitteita todellakin siirtää myös niille yrityksille, jotka tulevat tähän kenttään, koska on
selkeästi nähtävissä, että ne yritykset, jotka tulevat tälle markkinalle, toimivat kilpailuky-
kynsä rajoilla niin, että ne haluavat tehdä alimitoitettuja työehtosopimuksia ja siten hake-
vat itselleen hyötyä siinä markkinassa, jota nimenomaan Posti hoitaa sillä omalla velvoit-
teellaan. Voimmeko me todellakin velvoittaa niin, että kermankuorintaa ei tule tapahtu-
maan?

14.14 Maria Tolppanen ps (vastauspuheenvuoro): Arvoisa rouva puhemies! Arvoisa mi-
nisteri, kun nyt tällä hetkellä on ollut ongelmia siinä, että posti ei ole tullut ajallaan vaan on
tuonut esimerkiksi laskuja ihmisille haja-asutusalueelle siten, että laskujen eräpäivä on en-
nättänyt jo mennä ennen kuin se lasku sinne postilaatikkoon kolahtaa, niin jos tämmöinen
kehitys jatkuu eteenpäin jo tässä tilanteessa, niin kuka vastaa siitä, että asiakas ei saa Pos-
tin kuljettamaksi jätettyä asiakirjaa tai laskua siihen päivämäärään mennessä kuin se pitäi-
si hänellä olla? Tähän saakka me olemme tottuneet siihen, että jos tänään pannaan postiin,
niin se on huomenna tai viimeistään ylihuomenna laatikossa, mikäli ei oteta viikonloppua
huomioon, mutta jos postin kulku kestää nyt kaksi viikkoa, niin mitähän se mahtaa sitten
pisimmillään olla tulevaisuudessa?

14.15 Peter Östman kd (vastauspuheenvuoro): Arvoisa rouva puhemies! Niin kuin mo-
nista puheenvuoroista on kuultu, tällä toimilupajärjestelmästä luopumisella saattaa olla
vaikutuksia yleispalveluntarjoajaan. Ja jos kilpailu taajama-alueilla kiristyy ja yleispalve-
lutoimija on ainoa postiyritys, joka joutuu toimittamaan postilähetyksiä myös vaikeakul-
kuisille alueille ja haja-asutusalueille, nyt markkinoiden avautumisen myötä osa suurkirje-
eriä koskevasta palvelusta siirtyisi todennäköisesti yleispalveluntarjoajalta muille postiyri-
tyksille. Jos näin tapahtuu, johtaisi se yleispalveluntarjoajan osalta volyymimenetyksiin.
Kysyisin ministeriltä: Miten tämä vaikuttaa postiin, ja mitä ministeri arvioi, käykö niin,
että Postille jää vain kannattamattomat yksityiskirjeet ja syrjäseudun jakelu? Jos näin käy,
kuka maksaa nämä tulevaisuudessa, jos Posti ei saa muusta toiminnasta riittäviä tuloja?

14.16 Stefan Wallin r (vastauspuheenvuoro): Arvoisa puhemies! Tästä on hyvä jatkaa.
Tunnetusti Postin avaaminen kilpailulle on hyvinkin sensitiivinen asia, koska kannattamat-
tomat palvelut ja kannattavat palvelut joutuvat helposti törmäyskurssille. Tässä tietysti
tämä julkisen palvelun velvoite tai yleispalvelu ja sen säilyminen osana tätä kokonaisuutta
4



Pöytäkirjan asiakohta PTK 24/2016 vp
ovat avainasemassa. Kysyisin oikeastaan lyhyesti ja ytimekkäästi: miten ministeri arvioi,
että tämä pöydällä oleva esitys vaikuttaa saariston postikuljetuksiin?

Hur bedömer ministern att lagförslaget påverkar posttransporterna i skärgården?

14.17 Eeva-Maria Maijala kesk (vastauspuheenvuoro): Arvoisa puhemies! Meillä Itä-
Lapissa Savukoskella on nytten pari viikkoa eletty mielenkiintoista aikaa. Nimittäin mo-
nessa talossa on jännitetty iltaisin, kumpi tulee ensiksi: Kymmenen Uutiset vai posti? Nyt
sitten Postilla ovat todellakin lähteneet menemään yt-menettelyt, joissa on esimerkiksi
meidän alueellamme menty siihen, että pyritään omalla henkilöstöllä hoitamaan kaikki
työt, ja tämä ei ole todellakaan ainakaan tällä hetkellä onnistunut.

Meidän alueellemme posti tarkoittaa sitä, että samalla jakelulla ovat sekä kirjeet että leh-
det. Toivottavasti se myöskin jatkuu, että me saamme ne edes kerran päivässä. Postilla ei
myöskään ole nyt eikä varmasti jatkossakaan kilpailijoita. Nyt sitten kysyn ministeriltä:
miten tämän kilpailun kiristyessä varmistetaan, että Posti pystyy hoitamaan edes tämän mi-
nimivelvoitteensa näillä syrjäisimmillä syrjäseuduilla?

14.18 Satu Taavitsainen sd (vastauspuheenvuoro): Arvoisa puhemies! Postin kulku pu-
huttaa tällä hetkellä kansalaisia ja yrityksiä ihan päivittäin. Mielestäni eduskunnan kuuluu
saada tietää, miksi posti kulkee niin usein myöhässä eikä Postin johto korjaa tilannetta.
Valtionyhtiönhän tulee palvella kansaa ja yrityksiä, ja postilain mukainen perustehtävä on
jakaa postia, mutta tästä Posti ei ole välittänyt kahteen vuoteen.

Epäilykseni on, että itse aiheutettuja ongelmia lakisääteisessä tehtävässä käytetään pe-
rusteluna tehtävien muokkaamiseksi uudelleen. Posti on kertonut haluavansa pienentää
viisipäiväistä jakeluvelvoitettaan, ja tähän eduskunta ei saa mielestäni suostua. Muutoin
meille käy niin, että keskustavetoisen hallituksen jäljiltä Suomessa eivät kulje junat eikä
posti. (Puhemies koputtaa) Kysynkin ministeriltä: kuinka tässä... [Puhemies keskeytti pu-
heenvuoron puheajan ylityttyä.]

14.19 Marisanna Jarva kesk (vastauspuheenvuoro): Arvoisa puhemies! Tämä on hyvä
ja ajankohtainen aihe juurikin sen takia, että jo aikaisempien päätösten vuoksi postitoimin-
nan kilpailu on avautunut ja nähdään jo, minkälaisessa tilanteessa Posti tällä hetkellä on,
eikä se pysty suoriutumaan tehtävistään sen takia, että näitä velvoitteita on enemmän Pos-
tilla kuin muilla yrityksillä. Näissä pakettipalveluissa ja muissahan tämä näkyy jo vahvasti.

Kysyisin ministeriltä nimenomaan tästä reilun kilpailun lisäämisestä, mitä halutaan vie-
dä eteenpäin. Kilpailuhan on sinänsä hyvästä, ja se yleensä tuo hintoja alemmaksi ja auttaa
kansalaisia siinä palveluitten vaihtoehtojen valitsemisessa, että näitä vaihtoehtoja olisi,
mutta sitten tulee yrityksille tämä byrokratia ja muu. Kyllähän näissä sitten pitää olla rei-
luja, että sinänsä nämä esteet, mitä tälle yritystoiminnalle tulee, ovat samalla tasolla kaikil-
le eivätkä niin kuin nyt, että Postille nämä ovat erityisen isot ja muut pääsevät helpommal-
la.

14.20 Mikko Alatalo kesk (vastauspuheenvuoro): Arvoisa rouva puhemies! Edustaja
Taavitsainen sanoi, että me olemme tässä useamman vuoden seuranneet tätä tilannetta,
mitä Postin osalta on tapahtumassa, ja kyllä siellä ihan SDP:n ministereitäkin on ollut sinä
5



Pöytäkirjan asiakohta PTK 24/2016 vp
aikana, kun tätä Postin kilpailutusta on avattu ja näin. Että ei se ihan mene pelkästään kes-
kustan piikkiin.

Mutta minusta on hyvä, että ihan yli puoluerajojen me olemme siitä huolissamme, miten
tosiaan Posti pystyy täyttämään yleispalveluvelvoitetta ja miten sitä voitaisiin myös jous-
tavoittaa ja helpottaa. Minusta edustaja Heinonen toi hyvin esille tämän kerrostaloasian
esimerkiksi: onko tarpeen, että jokaiseen luukkuun jaetaan erikseen postia, vai olisiko se
niin eurooppalaiseen tyyliin, että se on siellä talojen edustalla laatikoissa, ja tämä jousta-
voittaminen sillä tavalla? Siinä mielessä myös lehtien osalta täytyy sanoa, että jos lehti tu-
lee myöhään illalla maaseudulle, niin olisiko niin, että jopa ihan yhteiskunnan tukemana
pitäisi olla mahdollisuus lukea digilehteä, niin että ihmiset pystyisivät lukemaan aamulla
ennen töihin lähtöä lehden.

14.21 Riitta Myller sd (vastauspuheenvuoro): Arvoisa puhemies! On äärimmäisen tär-
keätä, että nyt eduskunta antaa selkeän viestin siitä, että postipalvelut pitää turvata koko
maassa tasa-arvoisesti. Kun näitä muutoksia on aikaisemmin tehty, kilpailua avattu, on ol-
lut erittäin tärkeätä se, että yksityiset toimijat eivät pääse kermankuorintaan, koska kun
näin tapahtuu, niin se eittämättä merkitsee Postin kuihtumista, koska sen pitää joka tapauk-
sessa hoitaa nämä yleisvelvoitteet kaikkialla Suomessa. Tästä on pidettävä kiinni, ja se läh-
tökohta on se, että viitenä päivänä viikossa posti kulkee.

Pohjois-Karjalassa ollaan oltu äärimmäisen järkyttyneitä viimeisen vuoden aikana niis-
tä suunnitelmista, joita Postilla on ollut. Siellähän ei ole ollut enää yhtään vakinaista pos-
titoimipaikkaa koko maakunnassa viime helmikuun jälkeen. Tämä on aiheuttanut äärim-
mäisen paljon huolta ihmisten keskuudessa.

14.22 Katja Hänninen vas (vastauspuheenvuoro): Arvoisa rouva puhemies! Täällä on
moneen kertaan esitetty huoli kansalaisten yhdenvertaisuuden säilymisestä, yhdenvertai-
sista palveluista koko maassa ja siitä, miten me oikeasti käytännössä pidämme koko Suo-
men asuttuna myös tulevaisuudessa. Nämä ovat niitä isoja kysymyksiä, joiden äärellä jäl-
leen kerran olemme. Yksi esimerkki oli VR:n toiminta, raideliikenne, joukkoliikenne: kun
se harvenee, niin ihmiset joutuvat muuttamaan lähemmäs palveluita, lähemmäs kasvukes-
kuksia — kun palvelut näivettyvät, poistuvat, lakkaavat olemasta. Olisin kysynyt ministeri
Berneriltä: onko tehty laajempaa selvitystä siitä, vuosituhannen alusta alkaen jos laske-
taan, että kun yli 8 000 työntekijällä on Postin työntekijöiden määrä vähentynyt, niin kyl-
lähän tälläkin postinkantoon jonkunlainen vaikutus täytyy olla? Ja toinen kysymys: miten
tämä jakeluvelvoite tulee säilymään, koska sehän on äärimmäisen tärkeää, että posti kul-
kee? Täällä on jo huolestuttavia kommentteja kuullut ympäri Suomen, tai tuolta Lapin pe-
rukoiltakin, että ei se posti sitten kuitenkaan kulje, vaikka pitäisi ja siitä yleispalveluvel-
voite on olemassa.

14.23 Ari Jalonen ps (vastauspuheenvuoro): Arvoisa puhemies! Jos nyt olen oikein ym-
märtänyt, niin tässä kohtaa ei kuitenkaan raideliikenteestä päätetä.

Minä haluaisin kysyä sen asian, että miten — kun nyt täydennetään tätä aikaisempaa kil-
pailunavaamispäätöstä — tässä yhteydessä varmistetaan se, että meillä on ylipäätänsä suo-
malainen Posti tulevaisuudessa, koska postiliikenne on muuttunut niin radikaalisti ja pa-
kettipuolella on jo kilpailua, kirjepuolta ei niinkään ole enää olemassa, joten tämä koko ra-
6



Pöytäkirjan asiakohta PTK 24/2016 vp
kenne on muuttunut niin paljon. Miten taataan se, että meillä on ylipäätänsä suomalainen
Posti?

Puhemies Maria Lohela: Ministeri Berner, 3 minuuttia, sen jälkeen jatketaan tätä keskus-
telua.

14.24 Liikenne- ja viestintäministeri Anne Berner: Arvoisa rouva puhemies! Tässä esi-
tyksessä on nimenomaan kyse siitä, että jo aikaisemmin avattu kilpailu pystytään nyt myös
tasapuolisesti huolehtimaan. Posti itse on ottanut kannan, että se ei vastusta kilpailua, kun-
han se on oikeudenmukainen ja tasapuolinen, ja siihen pyritään nimenomaan tällä ykkös-
vaiheen postilain muutoksella pääsemään.

Tavoitteena tässä on myöskin huolehtia siitä, että nimenomaan syrjäseuduille syntyisi
uusia palveluita. Tässä ovat ennen kaikkea pienet yritykset hakeneet postitoimilupia, ja ne
ovat hyvinkin alueellisia, hyvin pitkälti sellaisia, jotka vastaavat alueellisen lehden jakelu-
ympäristöä.

Postilain kakkosvaiheessa on sitten tarkoitus ottaa kantaa jakeluvelvoitteisiin ja muihin
postilain uudistamisen mahdollisuuksiin. Tässä yhteydessä on myös syytä pohtia, voidaan-
ko postin yhteydessä toimittaa myös muuta, kuten edustaja Mäkipää omassa puheenvuo-
rossaan pohdiskeli.

Sen lisäksi kysymyksessä on myöskin Postin näkökulmasta noin 5 prosenttia Postin
koko liiketoiminnasta. Ei siis puhuta Postin kannalta merkittävästä muutoksesta, vaan ky-
symys on ennen kaikkea siitä Postin jakeluvelvoitteen piirissä olevasta toiminnasta, joka
koskee tänä päivänä vain kirjeitä.

Kysymykseen, kuka vastaa siitä, onko posti myöhässä: Viestintävirasto on valvova vi-
ranomainen, joka sitten ottaa ja valvoo, että postilakia noudatetaan. Sen sijaan liikenne- ja
viestintäministeriössä ei ole Postin omistajaohjausta, elikkä siitä näkökulmasta emme oh-
jaa Postin sisäistä liiketoimintaa, vaan vastaamme nimenomaan postimarkkinoiden toimi-
vuudesta.

Tästä näkökulmasta oma tahtotilani on se, että meillä syntyy mahdollisuus uuteen yrit-
täjyyteen, meillä syntyy mahdollisuus paikallisiin palveluihin, meillä syntyy mahdollisuus
alueelliseen kehittämiseen ja meillä syntyy aidosti myöskin mahdollisuus nimenomaan
lehtitalojen osalta jaella lehtien rinnalla myös muuta postia. Se, että meillä posti joka ta-
pauksessa on kilpailun kohteena, ei ole enää tässä vaiheessa kysymyksessä, vaan posti on
avattu kilpailulle jo vuonna 2011. Omasta näkökulmastani tässä vaiheessa postilakia on ni-
menomaan kysymys nyt siitä, että se, miten on ajateltu, että saadaan tämä markkina synty-
mään, mahdollistetaan nyt aidosti ennen kaikkea pienille ja keskisuurille yrityksille.

Puhemies Maria Lohela: Sitten jatketaan debattia.

14.27 Kristiina Salonen sd (vastauspuheenvuoro): Arvoisa puhemies! Posti ja erityisesti
sen työntekijät ovat viime vuosina olleet sellaisen myllytyksen kohteena, että toki täällä tä-
nään olisi ollut hyvä olla myös omistajaohjauksesta vastaava ministeri. Mutta jos nyt kat-
sotaan tätä ensimmäistä vaihetta, niin kyllähän tässä nyt luovutaan siitä kokonaisvaltaises-
ta yhteiskunnallisesta harkinnasta, joka valtioneuvostossa on ainakin tähän asti ollut tar-
koituksena, että tehdään. Kuka harkitsee tämän laaja-alaisesti jatkossa, kun tulee tällainen
7



Pöytäkirjan asiakohta PTK 24/2016 vp
ilmoitusmenettely? Sitten vielä: miten kompensoidaan se viisipäiväinen jakeluvelvoite,
jotta kilpailu voisi olla aitoa? Tästäkin olisi hyvä keskustella.

Mutta isoin kysymys on varmasti se kakkosvaiheen viiden päivän jakelu. Muistuttaisin
tässä kohtaa, että jokainen eduskuntaryhmä on PAUn Reitti-lehdessä ennen vaaleja sano-
nut kannattavansa viisipäiväistä jakelua. Me olemme nyt tässä jo tottuneet siihen, että en-
nen vaaleja on sanottu yhtä ja sitten vaalien jälkeen on toimittu toisin. Olisi hyvä kuulla, pi-
tääkö tämä paikkansa edelleen.

14.29 Ari Torniainen kesk (vastauspuheenvuoro): Arvoisa rouva puhemies! Aivan ku-
ten ministeri Berner kertoi, jo vuonna 2011 voimaan tulleella postilailla postitoiminta avat-
tiin kilpailulle. Nykyään postitoiminnan harjoittamisen edellytyksenä on valtioneuvoston
myöntämä toimilupa, jossa määritellään nuo ehdot. Madaltamalla nyt alalle tulon kynnys-
tä siirtymällä ilmoituksenvaraiseen järjestelmään luodaan potentiaalisille postiyrityksille,
myöskin uusille, edellytykset aloittaa postitoiminta ja mahdollistetaan uusien palveluiden
syntyminen myös tulevaisuudessa, ja se on tärkeää.

Itse haluaisin kylläkin nostaa asiakasnäkökulman keskeiseen rooliin tässäkin asiassa,
että koko maassa pystytään turvaamaan postipalvelut myös tulevaisuudessa. Tämä halli-
tuksen esitys mahdollistaa nyt sen ja uusien toimijoiden alalle tulon, ja sitä kautta voidaan
myöskin postipalveluita kehittää erilaisiin muotoihin ja rakentaa siitä uusia palvelualoja.
Uskon, että tämä lisää myöskin yrittäjyyttä.

14.30 Timo Heinonen kok (vastauspuheenvuoro): Arvoisa rouva puhemies! Minäkin ha-
luan luonnollisesti, että jokainen saisi postia jokaisena arkipäivänä ja mielellään jotain
muutakin kuin laskuja, mutta realiteetit kannattaa kuitenkin muistaa. Vuodesta 2000 tähän
vuoteen meidän kirjepostistamme on hukkunut kolmannes, 900 miljoonasta kuoresta 650
miljoonaan kuoreen, ja määrä on edelleen laskeva. Silloin tietysti tämä viiden päivän jake-
luvelvoite koko maahan tarkoittaa sitä, että kuoresta joudutaan maksamaan koko ajan
isompaa hintaa. Kysyisin tämän yhtälön perään: minkälaisena, ministeri Berner, te näette
sen, että jos nämä velvoitteet pidetään kaikki ennallaan — mitä tietysti kaikki toivovat, ja
vielä sitä, että tulisi muutakin kuin laskuja — niin mitä se kirje maksaa, jos hetken päästä
jaetaan enää 200 miljoonaa kirjettä vuodessa? Ja toivoisin, ministeri, teiltä myös vastausta
siihen, että jos me kerrostaloasujat — itsekin olen sellainen — tulisimme sen verran vas-
taan, että me kipittäisimme hakemaan (Puhemies koputtaa) alhaalta, helpottaisimme tä-
män verran, niin olisiko se yksi keino.

14.31 Kimmo Kivelä ps (vastauspuheenvuoro): Arvoisa puhemies! Kyllä tässä on suuri
vaara, että ylevien ja hienojen tavoitteiden taakse unohtuu tavallinen ihminen, hänen pal-
veluitaan karsitaan, eikä pelkästään syrjäseuduilla, haja-asutusalueella, maaseudulla, niin
kuin vaara on, jos annetaan kermankuorijoille liikaa tilaa. Mutta yhtäältä näen ongelmalli-
sena sen, että unohdetaan myös Postin osaavat työntekijät. Ei ole ollenkaan merkityksetön
asia, että Postissa on ammattitaitoista väkeä, ei niitä hommia kuka tahansa voi tehdä. Esi-
merkiksi tämmöinen läheisyys ja tuttuus, ei pelkästään maaseudulla, haja-asutusalueella
vaan myös kaupungeissa, on merkityksellinen asia ja auttaa tavallista asiakasta. Jos on esi-
merkiksi muutettu, niin hyvin usein se postinjakaja tietää kyllä vähän asioita eteenpäin.
Tämmöiset ovat huomioitavia asioita.
8



Pöytäkirjan asiakohta PTK 24/2016 vp
14.32 Tytti Tuppurainen sd (vastauspuheenvuoro): Arvoisa puhemies! Näitä samoja
asioita kuin edustaja Kivelä me täältä opposition puolelta myös kyselemme. Postipalveluil-
la on erinomaisen tärkeä merkitys tavallisille ihmisille: ne jäsentävät arkea, tuovat sitä tur-
vallisuudentunnetta, viitenä päivänä viikossa. Ja täytyy muistaa, että kaikilla kansalaisilla
ei suinkaan ole vielä edellytyksiä tai valmiuksia esimerkiksi sähköpostin käyttöön, jolloin
sitä perinteistäkin kirjepostia täytyy vielä sekä saada että perille tuoda. Nyt valtioneuvos-
tolla on kyllä poikkeuksellisen iso vastuu linjata kansalaisten yhdenvertaiset postipalvelut
ja tämän yleispalvelun tulevaisuus.

Nyt täytyy, ministeri, kysyä, kun te mainitsitte, että tavoitteena on, että markkinoitten
avaamisessa pääsee nimenomaan uusia paikallisia yrittäjiä markkinoille ja sitä varten ote-
taan käyttöön tämä ilmoitusmenettely, että onko se järkevää. Turvaako se aivan varmasti
toimivat markkinat? Mitä haittaa siitä olisi, että tehtäisiin uusien toimijoiden osalta kun-
nollinen ennakkoarviointi siitä, onko tämä toimija kykeneväinen postin kuljettamiseen pe-
rille? Voitteko, ministeri, vastata, miksi tätä ennakkoarviointia ei tässä lakiesityksessä ole?

14.33 Katri Kulmuni kesk (vastauspuheenvuoro): Arvoisa rouva puhemies! Oli hyvä
tuossa ministerin esittelypuheenvuorossakin kuulla, että tämä paketti postilain uudistami-
sesta ei vaaranna yleispalveluvelvoitteen asemaa, ja toivon kyllä toki, että myöskään se
kakkosvaihe postilain uudistamisesta ei vaaranna yleispalveluvelvoitteen asemaa. Tieten-
kin digitalisaation ja kaikkien mahdollisten uusien keinojen kautta täytyy kehittää Postia.
Toivon kyllä semmoista joustavuutta sen suhteen, että kun meilläkin tuolla Lapissa oli Se-
vettijärven postin lakkauttaminen, kun asiamiesposti lakkasi ja aika suuri kampanja siitä
tuli, tuhansia kortteja lähetettiin, niin ei se asiamiesposti aivan niin kovin joustava ollut,
että sinne oltaisiin saatu uusi asiamiesposti tai että sinne olisi saatu tällainen sähköinen pa-
kettien noutamispiste. Että semmoista joustavuuttakin sitten toivoisi kyllä sieltä erilaisille
alueille, ettei tarvitse satojen kilometrien päähän lähteä.

Ja tästä digitalisaatiosta olisin vielä kysynyt, kun nythän kyllä valokuituverkkojen ve-
täminen on aika lailla kyläyhteisöjen vastuulla, että onko sitten julkiselta vallalta tulossa
siihen vielä jotain tukea, ettei se jää kylien vastuulle.

14.34 Hanna Sarkkinen vas (vastauspuheenvuoro): Arvoisa puhemies! Postinjakelua pi-
tää kehittää, ja sen pitää elää ajassa, mutta kehitys ei saa olla sama asia kuin lakkauttami-
nen, supistaminen ja haja-asutusalueen unohtaminen. Toivottavasti tämä pidetään mieles-
sä. Jos tulee uusia yrityksiä, näitä niin sanottuja kermankuorijoita — he tulevat tietysti kau-
punkeihin, missä on helpommat olosuhteet — niin herää sitten kysymys siitä, tarvitaanko
jatkossa verorahalla subventiota sitten haja-asutusalueen postipalveluiden turvaamiseen.
Eli voiko käydä niin, että veronmaksajien rahoja tarvitaan jatkossa tähän yleispalveluvel-
voitteen turvaamiseen aiempaa enemmän? Nyt Posti konsernin sisällä kuitenkin tasapai-
nottaa näitä alueiden eroja ja kuluja.

Mutta haluaisin nostaa esille myös nämä työehdot. Pitää olla todella tarkkana siinä, ettei
kilpailuetua haeta työehtoja ja palkkoja polkemalla. Valitettavasti tämäntyyppistä toimin-
taa on nähty tässä mainoslehtien jakelussa, ja toivottavasti se epäterve ilmiö ei laajene. (Ja-
ri Myllykoski: Hyvä huomio!)

14.36 Mika Kari sd (vastauspuheenvuoro): Arvoisa rouva puhemies! Täällä salissa kuu-
lee usein käytettävän sanaa "kermankuorijat". Tuntuu, että kukaan ei ole huolissaan ker-
9



Pöytäkirjan asiakohta PTK 24/2016 vp
mankuorijoista, vaikka itse asiassa lakia nyt rakennetaan kermankuorijoille. Muun muassa
edustajat Heinonen ja Kivelä aikaisemmin mainitsivat tämän huolena, mutta se, että me
avaamme valtion tuottamia palveluita yksityisten toimijoiden hoidettavaksi, on palvelui-
den avaamista myös kermankuorijoille. Posti on Suomen suurin työnantaja, yli 20 000
työntekijää. Ei siis ole kyse mistään pienestä postitoimistosta vaan valtavan suuresta orga-
nisaatiosta. Valtion täytyy kehittää omaa toimintaansa, myös omistamiaan yhtiöitä ja pal-
veluitaan. Niin kuin ministeri sanoi aivan oikein, tätä työtä tehdään, mutta eikö olisi, arvoi-
sa ministeri, ollut viisaampaa ensiksi tuoda Postin uudet tehtävät uutena logistiikkayrityk-
senä, erilaisina uusina palveluina tänne saliin, ennen kuin avataan tätä kermankuorintaa
toimijoille, joista vielä ei ole täyttä tietoa edes?

14.37 Mikko Alatalo kesk (vastauspuheenvuoro): Arvoisa rouva puhemies! Täytyy sa-
noa, että tämä ehdotus siitä, että voidaan avata myös pienille yrittäjille tällaisia yhteiskul-
jetuksia, että siinä tehdään muutakin kuin pelkästään postinjakelua, on ihan vanha asia.
Sitä on tehty ennenkin. Isävainaani ajeli omassa kotimaakunnassaan, tai siellä jokilaaksos-
sa, muiden kyytien ohella postia. Jos meillä on paikallisia toimijoita, jotka pystyvät sitä
postia toimittamaan, niin ihan hyvä asia näin. Kilpailuhan tosiaan avattiin postinjakelussa
vuonna 2011, ja nyt tosiaan myös ehkä sanomalehtiä jakelevat yritykset voisivat hoitaa
postinjakelua.

Mutta ihan sama kysymys siitä, että jos varsinainen Posti saa nyt niitä harvaan asuttuja
seutuja, ei saa niin paljon niitä tiiviitä seutuja, niin minkälainen se Postin taloudellinen ti-
lanne on, joudutaanko sitä sitten subventoimaan. Toinen asia on se, että itse postitoimis-
toissa on hyvää asiantuntemusta, mutta toisaalta minulla on kyllä hyvää kokemusta myös
asiamiesposteista: sinne voi yrittäjä mennä viikonloppunakin asioimaan, ja ihan hyvää pal-
velua on saatu.

14.38 Harry Wallin sd (vastauspuheenvuoro): Arvoisa puhemies! Avainsana on siis oi-
keudenmukainen kilpailu. Se on tullut ministerin suulla, ja se on tullut Posti Oyj:n suulla ja
meidän suulla. On hyvä, että täällä on yhteinen henki, minun mielestäni samanlainen kuin
2004. Silloin teimme sellaisen postipalvelulakiuudistuksen, ettemme hyväksyneet ker-
mankuorintaa, vaan kermankuorijat joutuvat maksamaan myöskin yleispalveluvelvoitteil-
le korvausta, mikäli kermankuorintaa tulee. Tässä edustajat Alatalo ja Sarkkinen ovat vii-
tanneet siihen, joudutaanko tässä tulevaisuudessa maksamaan. Toivottavasti ei käytetä ve-
rorahoja, vaan nämä kermankuorijat maksaisivat sitten yleispalveluvelvoitekorvauksen
Postille, joka jakaisi sinne haja-asutusalueille.

Minä olen vanhan kansan ihminen: minä tykkään aamulla avata paperilehden, minä en
avaa mitään digilehteä. Minä olen kuusikymppinen mies, vasta, ja kuinka kiva sitä on lu-
kea. Sieltä voi leikata jonkun kivan jutun ja panna sen muistojen joukkoon, ystävän kuo-
linilmoituksen tai sitten jonkun poliitikon hyvän kirjoituksen. (Naurua)

14.39 Ari Torniainen kesk (vastauspuheenvuoro): Arvoisa puhemies! Edustaja Wallinin
puheenvuoroa jatkaen: käsittääkseni sanomalehtiyhtiöt ovat kannattaneet nimenomaan tätä
hallituksen esitystä ja halunneet tätä. Haluan kysyä myöskin ministeri Berneriltä, miten
Posti on suhtautunut tähän hallituksen esitykseen. Käsittääkseni myöskin Posti on ollut
valmis tähän esitykseen. Tämä esitys toisaalta antaa yleispalveluntarjoajalle mahdollisuu-
den kehittää toimintaansa. Tärkeää on omasta mielestäni se, että tämän esityksen mukai-
10



Pöytäkirjan asiakohta PTK 24/2016 vp
sesta toimilupajärjestelmästä luopuminen ei vaaranna yleispalvelun tai postin saajan ase-
maa. Arvoisa ministeri, toivottavasti niitä muutamia kriittisiä asioita, mitä on Posti tuonut
esille, siirretään lakiin, jolloin poistuu tämä kermankuorintamahdollisuus, mitä täällä use-
ammassa puheenvuorossa on jo tuotu esille.

14.40 Antero Laukkanen kd (vastauspuheenvuoro): Arvoisa rouva puhemies! Kiitän
edustaja Wallinia hyvin lämpimästä puheenvuorosta. Minä uskon, että tämä kuvaa niitä
tuntoja juuri, joita Postiin liittyy. Ne ovat kansallisesti merkittäviä tuntoja. Kun ministeri
on täällä ja tiedämme, että hän herkällä korvalla kuuntelee, niin pidetään huoli siitä, että
nämä monet ihan käytännön asiat, jotka täällä ovat nousseet esille, tulevat sitten tähän mu-
kaan, kun asiaa aikanaan käsitellään, ja valiokunta huomioi, missä tässä oikeasti mennään.

Kuuluin niihin, jotka aikanaan kritisoivat sitä, että Postin toimintaa laajennettiin R-ki-
oskeihin ja muualle. Nyt olen täysin sitä mieltä, että se on toiminut loistavasti. (Jari Myl-
lykoski: Mutta valtion rahat menee Norjaan!) — No, oikeastaan ajattelen vain, että saan
palvelua siinä. Se on ollut hienoa mennä joskus illallakin yhdeksän aikaan hakemaan joku
paketti, esimerkiksi lauantaina, kun ei ollut muuta mahdollisuutta. Pidän sitä hyvänä asia-
na.

14.41 Jari Myllykoski vas (vastauspuheenvuoro): Arvoisa rouva puhemies! Juuri olin
miettinyt tähän vastauspuheeseeni tuon sisällön kyseenalaistamisen. Minä toivoisinkin,
että ministeri voisi ajatella sitä, että tämä ideologinen yksityistämisprosessi on uuvuttanut
meitä ja poistanut erinäisiä palveluita. Suomen valtio maksaa nyt yrittäjille, jotka vievät
verorahat ulkomaille, kun meidän olisi Postin uudistamisprosessissa tarvinnut huomioida
ennemminkin se, että Posti olisi ottanut näitä uusia toimintamuotoja omaksi työkseen.

Nyt minä haastan ministeriä siihen, että olisiko nyt syytä tarkastella uudelleen sitä,
voimmeko pysäyttää tämän prosessin, jolloin valtion budjetista meneviä varoja… Me
haemme passimme, ajokortteja, me teemme siellä vaikka mitä. Miksemme osanneet sil-
loin tehdä sitä, että se olisikin Postin palveluita, jolloin postipalveluja olisi siellä paikka-
kunnilla? Miksemme käyneet neuvotteluja Postin kanssa, että postitoimisto olisi ollut laa-
jemmin auki ja tuottanut niitä palveluja?

14.42 Kristiina Salonen sd (vastauspuheenvuoro): Arvoisa puhemies! Kyllä minusta
keskustelussa on aivan liian vähän ollut nimenomaan tämä kuluttajan näkökulma. Tuntuu
itse asiassa, että sillä kuluttajan näkökulmalla ei ole suurtakaan merkitystä, kun viedään
näitä uudistuksia eteenpäin.

Mitä esimerkiksi syrjäseudun asukas kaipaa? Syrjäseudun asukas kaipaa luotettavaa
säännöllistä jakelua, ei kilpailua — luotettavaa, säännöllistä jakelua. Hän kaipaa sitä, että
hän voi lukea sanomalehtensä päivittäin, ja nimenomaan tällä viisipäiväiseen jakeluun
puuttumisella uhataan tätä mahdollisuutta. Se ei välttämättä vielä tule tässä kohtaa, mutta
siksi kysynkin — täällä esimerkiksi edustaja Alatalo puhui kolmipäiväisestä jakelusta —
ollaanko tästä valmiita luopumaan.

Sitten toinen kuluttajan näkökulma, nämä kerrostalojen postirykelmät. Väestö ikääntyy
Suomessa, me säilömme jo nyt vanhuksia kotiin. Tietenkin on hyvä niin pitkään kuin he
voivat postinsa hakea, mutta viedäänkö heiltä nyt sitten postikin sieltä kotoa, kun ne pos-
tilaatikot viedään rykelmiin jonnekin muualle?
11



Pöytäkirjan asiakohta PTK 24/2016 vp
14.43 Maria Tolppanen ps (vastauspuheenvuoro): Arvoisa puhemies! Tietenkin tässä
asiassa olisi toivottavaa, että silloin kun yksityistetään, niin asetetaan myös velvoitteet, että
on hoidettava myöskin ne sellaiset kohteet, jotka eivät ole niin kannattavia.

Mutta se on myöskin tosiasia, että meidän on pakko elää tässä ajassa ja tämä maailma
muuttuu ja ihmiset valitettavasti muuttavat myöskin maaseudulta aika paljon pois. Ja kun
mennään muutama vuosi eteenpäin, niin kirjepostihan on aika paljon muuttunut sen jäl-
keen sähköiseksi postiksi. Sillekään emme mahda mitään, vaikka emme siitä pidä.

Mutta vielä tällä hetkellä meillä on ihmisiä, jotka haluavat sen lehtensä käteen, niin viik-
kolehden kuin aamulehden. No, se, onko se Postin velvollisuus vai onko se lehden velvol-
lisuus toimittaa sinne, on myöskin yksi kysymys, joka pitäisi ratkaista.

Onko tässä yhteydessä mietitty myös sitä, että tuonne haja-asutusalueelle saataisiin
myös paketit vietyä perille? Olen kuullut, että on olemassa tämmöisiä innovaatioita, että
esimerkiksi ohjattavilla pienillä helikoptereilla viedään paketti ihan perille saakka. Onko
näitä tulossa?

Puhemies Maria Lohela: Edustaja Taavitsainen, jonka jälkeen sitten ministerille vastaus-
puheenvuoro.

14.44 Satu Taavitsainen sd (vastauspuheenvuoro): Arvoisa puhemies! Posti kertoo jaet-
tavan postin vähentyneen, mutta silti jakeluongelmat ovat vain lisääntyneet, kuten tässäkin
keskustelussa on hyvin tullut ilmi. Eli se lakisääteinen velvoite jakaa postia viitenä arkipäi-
vänä ei nykyään toteudu.

Tähän on syynä se, että Posti on vähentänyt työntekijöitä liikaa työn määrään nähden.
Tänäkin keväänä Posti aikoo vain jatkaa samalla linjalla. Ihmettelenkin omistajaohjauk-
sesta vastaavan pääministeri Sipilän antamaa tukea Postin johdon kaikille toimenpiteille.
Postin henkilöstöpolitiikasta pitäisi olla ihan aidosti huolissaan, meidän jokaisen. Vielä
viisi vuotta sitten oli aivan poikkeuksellista, jos joitakin satoja talouksia jäi viikon aikana
jakamatta, mutta nytten tänä vuonna määrä on vaihdellut 67 000:n ja yli 200 000 postin
saajan välillä, jotka jäävät viikoittain ilman postia. Mitä ministeri aikoo tälle tehdä?

Puhemies Maria Lohela: Nyt ministeri Berner, 3 minuuttia.

14.46 Liikenne- ja viestintäministeri Anne Berner: Arvoisa rouva puhemies! Ensinnä-
kin haluaisin vielä korostaa sitä, että tässä yhteydessä kysymys ei ole yksityistämisestä,
vaan kysymys on siitä, että mahdollistamme useamman toimijan toimimisen postitoimi-
alalla. Haluaisin myöskin muistuttaa, että jakeluvelvoitteen piirissä on ainoastaan kirjepos-
ti. Posti tällä hetkellä kilpailee jo niin ulkomaisten kuin muualta tulevien toimijoiden kans-
sa postipakettijakelussa ja muussa Postin toiminnassa. Posti pääsääntöisesti jaetaan sopi-
muspohjaisesti, elikkä Posti tekee sopimuksen esimerkiksi laskuja tai kirjeitä lähettävän
toimijan kanssa, joka sitten siltä pohjalta päättää, minkätyyppisellä jakelulla postia toimi-
tetaan.

Tällä hetkellä, nykytilanteessa jo, toimilupa on annettava, jos sille ei ole juridisia estei-
tä. Me olemme valmiita tämäntyyppiseen ilmoitusluontoiseen menettelyyn kaikilla muil-
lakin viestintäpolitiikan toimialoilla, kuten televisio- ja radiotoimialalla. Tämä on yksi jat-
kumo osana tätä viestintäpolitiikan pitkäjänteistä kehitystä.
12



Pöytäkirjan asiakohta PTK 24/2016 vp
Meillä on myöskin kokeiluja eri puolilla Suomea, joissa on esimerkiksi lehtijakelija tai
lehtitalo sopinut pienemmän talon kanssa lehtensä jakelusta ja heillä on kuusipäiväinen ja-
kelu käytössä. Täytyy muistaa, että lehtijakelu ei ole tällä hetkellä Postin velvoitteiden pii-
rissä, vaan siitä tehdään aina sopimus. Nyt on kysymys siitä, että näitä sopimuskumppanei-
ta voi tulevaisuudessa olla enemmän kuin yksi, ja se on pääsääntöisesti kuluttajan etu. Tä-
män lisäksi digitalisaatiolla halutaan toki mahdollistaa tulevaisuudessa myös uudenlaisia
tapoja toimittaa postia, kuten sitten lennokeilla haja-asutusalueille paketteja, mutta nämä
toistaiseksi ovat vielä hyvin erityistapauksia ja lähtökohdiltaan erityisen kiireellisiä.

Se, minkä takia postilakia käsitellään kahdessa eri vaiheessa, johtuu siitä, että tämä en-
simmäinen vaihe on sidottu meillä aikatauluun, joka on — yllätys, yllätys — taas kerran
EU:sta lähtöisin, koska meillä postitoimilupaa hakeneet yritykset ovat jättäneet Suomea
vastaan valituksen. Näin ollen meidän on otettava kantaa tähän sääntelyyn,  jota pidetään
kilpailua vääristävänä tällä hetkellä. Olen itse pyrkinyt siihen, että Postin ykkös- ja kakkos-
vaiheen valmistelut olisivat niin lähellä toisiaan kuin mahdollista, jotta me pystyisimme
mahdollisimman hyvällä osaamisella, mahdollisimman laajalla kuulemisella tätä asiaa val-
mistelemaan.

Vielä liittyen siihen, että nytten on siirrytty pois toimiluvasta ja laitettu ilmoitus osaksi:
silloin meidän on myöskin laitettava kiristyksiä tähän ensimmäiseen vaiheeseen, jo posti-
lakiin, jotka liittyvät kirjeiden merkitsemiseen ja virheellisesti jaettujen lähetysten palaut-
tamiseen. Tästä näkökulmasta sitten eri postitoimijat ovat samalla viivalla Postin kanssa.
— Kiitos.

Puhemies Maria Lohela: Vielä on vähän halua debatoida.

14.49 Mikko Alatalo kesk (vastauspuheenvuoro): Arvoisa rouva puhemies! Edustaja Sa-
loselle sen verran, että halusin tosiaan kysyä ministeriltä ja spekuloida, että mikä on se tu-
levaisuus, onko se tosiaan tulevaisuudessa kolmipäiväinen. Jos se minusta on kiinni, niin
totta kai haluaisin, että se olisi mieluummin viisipäiväinen, mutta jos Posti jostain syystä ei
pysty tätä velvoitetta täyttämään, niin mitkä ovat ne vaihtoehdot? Samoin tuosta digilehti-
asiasta minulle on tullut ihan palautettakin maaseudulta. Toki myönnän, että monet seni-
orit haluavat mieluummin sen paperilehden kuin lukea digilehteä.

Sen verran sanon vielä noista asiamiesposteista, kun edustaja Myllykoski otti esille tä-
män, että sponsoroidaan firmoja, jotka vievät rahaa ulkomaille, että kyllä minun mielestä-
ni asiamiespostit ovat toimineet ihan hyvin. Se on luonut joustavuutta tähän järjestelmään.
Olisi aika iso raha pitää postitoimistoja auki iltamyöhään. Kyllä siellä minusta hyvää pal-
velua ainakin on saanut.

14.50 Kristiina Salonen sd (vastauspuheenvuoro): Arvoisa puhemies! Ministeri totesi
tässä, että olette pyrkineet pitämään tätä ykkös- ja kakkosvaiheen käsittelyä hyvin lähek-
käin toisiinsa nähden, ja siksi ehkä kaipaisinkin nyt vähän avausta tämän viisipäiväisen ja-
kelun osalta. Muistuttaisin tosiaan siis siitä, että vain vajaa vuosi sitten on kysytty kaikilta
eduskuntapuolueilta heidän kantaansa viisipäiväiseen jakeluun ja silloin muun muassa kes-
kusta on sanonut kannattavansa ehdottomasti tätä viisipäiväistä jakelua. No, nyt täällä jo
nostetaan esille sitä, että voisiko se olla jotain toista. Haluaisin kyllä nyt kuulla ministeril-
tä, että kun olette jo valmistelemassa siellä tätä kakkosvaihetta, teillä varmasti on jonkun-
13



Pöytäkirjan asiakohta PTK 24/2016 vp
näköistä pohdintaa myöskin tämän viisipäiväisen jakelun osalta, mihin suuntaan sitä val-
mistelua nyt ollaan viemässä.

14.51 Mika Kari sd (vastauspuheenvuoro): Arvoisa rouva puhemies! On varmasti tär-
keää puhua tästä viidestä päivästä tai kolmesta päivästä jakelun osalta. En vähättele sitä,
mutta omassa puheenvuorossani jo halusin, että tähän Posti-yhtiön kehittämiseen laitetaan
paukkuja, ja se kehittäminen ei tapahdu täällä vaan yhtiön johdossa. Lehtitietojen mukaan
kymmenen Postin johtavaa viranhaltijaa tai yrityksen johtajaa tienaavat enemmän kuin
Suomen pääministeri, toimitusjohtajakin yli 50 000 euroa kuukaudessa lehtitietojen mu-
kaan. Siellä sen yhtiön kehittämisen pitäisi tapahtua eikä ajautua tilanteeseen, jossa posti-
toiminta säädellyllä toimialalla kirjepostin osalta näivettyy vuosi vuodelta ilman, että ko-
konaisuudistusta tehdään. Ei voi olla niin, että Postin johdolle tulee optiot ja palkkiot ja
henkilökunnalle tulos on ulos eli potkut. Tämän yhtiön kehittämisen osalta kaipaisin edel-
leenkin ministeriltä, seuraavassa omassa puheenvuorossanne, hieman tarkempaa kuvausta
siitä, millä tavalla tätä omistajapolitiikkaa ja omistajavastuuta hoidetaan yhtiön kehittämi-
sessä. Toivottavasti ministeri kuuli.

14.52 Mikko Kärnä kesk (vastauspuheenvuoro): Arvoisa rouva puhemies! Kiitokset en-
sinnäkin ministeri Bernerille tästä vastauksesta, jonka äsken annoitte. Postilainkin osalta
on hyvä huomata, että ajassa eläminen on se sana, joka meidän täytyy koko ajan muistaa, ja
nämä uudet toimintatavat ovat äärettömän tärkeitä. On tietysti täysin selvää myös se, että
meillä on tässä maassa erilaisia alueita ja siellä ne palvelutarpeet poikkeavat merkittävällä
tavalla toisistaan. Olisinkin kysynyt ministeriltä tässä, millä tavalla aiotaan tarkastella eri-
laisten alueellisten ratkaisujen mahdollistamista nyt, kun Postin tulevaisuudesta keskustel-
laan. Asiakkaan kannalta näen tietysti tärkeimpänä sen, että asiakas haluaa hyvää palve-
lua, ja on äärettömän tärkeää mahdollistaa Postin yhteistyö yritysten kanssa, että kyetään
asiakkaille takaamaan se palvelu, jota he tarvitsevat.

14.53 Jari Myllykoski vas (vastauspuheenvuoro): Arvoisa rouva puhemies! Edustaja
Alatalolle sanon: En minä kritisoinut tässä asiamiesposteja, ja heidän palvelutuotantonsa
on ollut erityisen tärkeätä. Meillä on pystytty turvaamaan eri alueilla postipalveluita, kun
olemme tehneet typeriä päätöksiä, jotka ovat johtaneet siihen, että on ollut pakko tehdä
joku ratkaisu, jotta tämä palvelukonsepti voi toimia, ja on toki hyvä lähteä sinne. Mutta ku-
ten edustaja Kari hyvin edellä toi esille, nyt olisi tärkeää ruveta pohtimaan, mikä on se yri-
tyksen toimintasuunnitelma jatkossa. Sen takia haastoin ministeri Berneriä ajattelemaan si-
tä, olemmeko historian näkökulmasta tehneet oikeita ratkaisuja, kun olemme postitoimin-
taa kehittäneet. Olisiko meillä pitänyt olla kansallisesti itsekkäämpi palvelukonseptin säi-
lyttämismuoto, jolla me olisimme uudistaneet sitä meidän omaa palvelukonseptiamme
niin, että Postin ei välttämättä (Puhemies koputtaa) tarvitse olla auki 9:stä 16:een, vaan me
olisimme pystyneet muuttamaan tätä... [Puhemies keskeytti puheenvuoron puheajan ylityt-
tyä.]

14.54 Harry Wallin sd (vastauspuheenvuoro): Arvoisa puhemies! Jos vähän nyt muistel-
laan menneitä, kun tässä ikääkin on tullut, niin ensimmäinen asiamiesposti oli eduskunnan
posti vuonna 1989, Postin pääjohtajana oli Pekka Vennamo, ja siitä tämä asiamiespostijär-
jestelmä on lähtenyt liikkeelle. Kuitenkin minä kuulun niihin kansanedustajiin, jotka ar-
14



Pöytäkirjan asiakohta PTK 24/2016 vp
vostavat näitä asiamiesposteja, ja silloin kun 2004 uudistettiin postipalvelulakia, me laa-
jensimme mahdollisuutta pitää asiamiesposteja sen takia, että esimerkiksi Seinäjoen kau-
pungin Peräseinäjoen kylässä postitoimisto oli auki tiistaina ja torstaina kello 13—15, kah-
tena päivänä viikossa 13—15, ja muina aikoina se oli kiinni, eivätkä ihmiset saaneet pos-
tipalveluja. Nyt he saavat ne sieltä S-marketista, ja siinä mielessä olen edustaja Laukkasen
kanssa samaa mieltä, että on hyvä, että nyt niillä ihmisillä on palvelut seitsemänä päivänä
viikossa periaatteessa aamusta iltaan. Ja se on ollut lisäpalvelua. Eli näin ollen en katso kyl-
lä tätä asiamiespostijärjestelmää huonona, vaan paremminkin ihmisiä paremmin palvele-
vana.

14.55 Katja Taimela sd (vastauspuheenvuoro): Arvoisa rouva puhemies! Edustajat Mai-
jala ja Mäkipää käyttivät täällä erittäin hyvät puheenvuorot siitä, että teitä huolestuttavat
syrjäseutujen palvelut, ja niin niiden pitäisi huolestuttaa meitä joka ikistä tässä salissa kai-
ken kaikkiaan.

Edustaja Alatalo, te toivoitte todellakin ensimmäisessä debattipuheenvuorossanne pos-
tiliikennettä jatkossakin vähintään kolmena päivänä viikossa — kyllä, se meni juuri näin,
kun kirjoitin sen ylös — elikkä tässä herää huomio, että onko tämä laajemminkin keskus-
tapuolueen toive, koska ennen vaaleja se ei ollut teidän linjanne, se ei riittänyt, että kolme-
na päivänä posti kulkee. Minä itse koen, että sanomalehti päivän myöhässä tai viikkolehti
viikonlopun jälkeen on erittäin huonoa palvelua.

Sitten kun puhutaan kilpailusta, niin oikeudenmukaista kilpailua ei vastusta tässä salissa
varmasti yksikään puolue. Mutta miten se toteutuu, niin siitä me olemme huolissamme.
Tätä kermankuorintaa ei kaipaa kukaan siitäkään syystä, että Postilla säilyy joka tapauk-
sessa tämä yleispalveluvelvoite.

Ja sitten vielä tästä, mitä tulee tähän Postin toteuttamaan henkilöstöpolitiikkaan: Se on
ala-arvoista. Yt-neuvotteluja käydään samaan aikaan, kun vuokratyövoimayrityksiä käyte-
tään. (Puhemies koputtaa) Tähän voisi omistajaohjaus myös jollain tavalla puuttua.

14.56 Liikenne- ja viestintäministeri Anne Berner: Arvoisa rouva puhemies! Digitali-
saatio vie meistä huolimatta ja joka tapauksessa kehitystä eteenpäin. Se tarkoittaa sitä, että
meidän on kuitenkin katsottava toki aina taaksepäin, koska sieltä me näemme sen polun,
mistä olemme tulleet, ja sitten katsomme, kuinka ja mihin se vie meitä eteenpäin. Mutta sii-
tä huolimatta meidän on otettava tämä aika huomioon ja se, että ihmisten käyttäytymis-
muutokset, sähköpostin tuleminen ja digitaaliset palvelut ovat muuttaneet hurjan paljon
yhteiskunnankin tuottamia palvelutarpeita. Siitä näkökulmasta meidän pitää kuitenkin kat-
soa, miten me parhaiten sopeudumme ja mielellään olisimme myöskin vähän edellä kehi-
tystä.

No sitten, minä ymmärrän, että tämä kakkosvaihe on asia, joka kiinnostaa, ja meillä on
sen osalta valmistelu käynnissä mutta vielä kesken. Me tiedämme, että EU:ssa pohditaan
postilain uudistamista ja postidirektiivin läpikäyntiä. Me katsomme, miten muissa harvaan
asutuissa, suurissa maissa on tehty ratkaisuja, kuten Uudessa-Seelannissa tai Kanadassa.
Me katsomme, millä tavalla erilaiset Euroopan, EU:n sisällä olevat maat ovat ratkaisseet
postitoimintaa. Me kuulemme Postia, me kuulemme teitä, me kuulemme myöskin muita
sidosryhmiä, mutta ennen kaikkea me haluamme huolehtia siitä, että Suomessa on jatkossa
hyvät palvelut, alueellisesti toimivat kokonaisuudet, yrittäjyyttä, mutta myöskin mahdolli-
suus innovaatioille, kasvulle, kehitykselle.
15



Pöytäkirjan asiakohta PTK 24/2016 vp
Postin omistajaohjauksesta vastaa omistajaohjausministeri, ja varmasti nämä terveiset
vien sitten myöskin hänelle eteenpäin. — Kiitos.

Puhemies Maria Lohela: Jatketaan puhujalistaa hetken aikaa.

14.58 Satu Taavitsainen sd: Arvoisa rouva puhemies! Kun nyt käsittelemme tänään tätä
postilain ensimmäisen vaiheen muuttamista ja annamme samalla eväitä valiokuntatyös-
kentelyyn, niin mielestäni on hyvä tuoda tietoisuuteen myös sitä epäkohtaa, mikä tulee
kansalaisilta ja yrityksiltä jatkuvana palautteena. Eli postinkulku puhututtaa päivittäin —
tai lähinnä siinä se, että posti ei kulje. Kyllä eduskunnan kuuluu saada tietää, miksi posti
kulkee niin usein myöhässä eikä Posti korjaa tätä tilannetta. Kuten tuossa tuli jo monta ker-
taa esille, valtionyhtiön tulee palvella kansaa ja yrityksiä, ja sen lainmukainen perustehtä-
vä on jakaa postia, mutta Posti ei ole välittänyt postinkulusta kahteen vuoteen.

Luen teille sitaatin Hevosurheilu-lehden päätoimittajan kirjoituksesta: "Tuntuu pahalta
aina, kun Posti jakaa lehden myöhässä. Se tuntuu pahalta tilaajista, jotka lehteä odottavat,
se tuntuu pahalta ilmoittajista sekä meistä lehden tekijöistä. Tuskinpa tilanne Postin työn-
tekijöistäkään on mukava saati sitten tavoittelemisen arvoinen. Raaka totuus on kuitenkin
se, että postinjakelu Suomessa toimii tällä hetkellä katastrofaalisen huonosti." Sanomaleh-
ti päivän myöhässä tai viikkolehti viikonlopun jälkeen on huonoa palvelua. Lehtitalot, pai-
notalot, toimitukset ynnä muut ovat merkittäviä työllistäjiä, ja Posti toiminnallaan heiken-
tää alaa, koska ihmiset lopettavat tilaukset, jos lehti ei tule sovitusti perille. Posti itse ruok-
kii sitä, että paperinen viestintä vähenee ja asiakkaat siirtyvät sähköisten palveluiden käyt-
täjiksi. Monessa muussa yhtiössä pidettäisiin asiakkaita tärkeimpinä ja toteutettaisiin hei-
dän odotuksiaan.

Arvoisa puhemies! Posti kertoo jaettavan postin vähentyneen, mutta silti jakeluongel-
mat ovat vain lisääntyneet. Lakisääteinen velvoite jakaa postia viitenä arkipäivänä ei toteu-
du. Tähän on syynä se, että Posti on vähentänyt työntekijöitä liikaa työn määrään nähden,
ja tänäkin keväänä Posti aikoo vain jatkaa samalla linjalla. Ihmettelen edelleen omistaja-
ohjauksesta vastaavan pääministeri Sipilän antamaa tukea Postin johdon kaikille toimen-
piteille. Postin henkilöstöpolitiikasta meidän kaikkien tulee olla huolissamme. Postin mu-
kaan jakeluongelmat johtuvat sairauspoissaoloista ja mukamas siitä, ettei ihmisiä voisi siir-
tää paikkaamaan sairauslomia ja työvuorolistat olisivat niin hankalia tehdä. Tämä on aivan
puppua. Ei jakamattomia reittejä aiemmin ollut, aina Posti hoiti tilanteet tavalla tai toisella,
ja se oli työntekijöille kunnia-asia. "Reitit tulee aina jakaa loppuun" oli vallalla kaikkialla:
oli sairauslomia tai ei, oli ruuhkapäiviä tai ei, niin kaikki hoidettiin. Vielä viisi vuotta sitten
oli aivan poikkeuksellista, jos joitakin satoja talouksia jäi viikon aikana jonakin päivänä ja-
kamatta resurssien puutteen takia koko Suomessa. Pelkästään tänä vuonna jakamatta jää-
neiden määrä on vaihdellut 67 000:sta yli 200 000 postinsaajaan viikoittain. Sairauslomat
tulevat 99 prosentin varmuudella yllättäen. Ei mikään työvuorolista ole niihin ratkaisu. On
se kumma, miten sosiaali- ja terveydenhuolto ja teollisuuden tehtaat pärjäävät TESien ja
työvuorosuunnittelun kanssa mutta Posti ei. Eihän työvuorosuunnittelu mitään rakettitie-
dettä ole, mutta jos väkeä on työn määrään nähden liian vähän, niin se on ongelma. Epäi-
lykseni on, että itse aiheutettuja ongelmia lakisääteisessä tehtävässä käytetään perustelui-
na tehtävien muokkaamiseksi uudelleen. Posti on kertonut haluavansa pienentää viisipäi-
väistä jakeluvelvoitettaan, ja tähän eduskunta ei saa suostua. Muutoin meille käy niin, että
keskustavetoisen hallituksen jäljiltä Suomessa eivät enää junat eikä posti kulje.
16



Pöytäkirjan asiakohta PTK 24/2016 vp
Arvoisa puhemies! Postin henkilöstöpolitiikka ei ole reilua. Samanaikaisesti käydään
yt-neuvotteluita väen vähentämiseksi ja etsitään vuokratyövoimayrityksen kautta lisätyön-
tekijöitä. Henkilöstöä ei arvosteta ja vanhemmista työntekijöistä halutaan eroon. Osa mää-
räaikaisista työntekijöistä, jotka olivat sijaisina, joutui vuodenvaihteessa pois ja tilalle otet-
tiin nollatuntisopimuksella olevia vuokratyöntekijöitä.

Posti ja Työterveyslaitos tutkivat jakelutyön kuormitusta kahden vuoden ajan. Tutki-
muksen oleellinen johtopäätös oli, että kuormitus on hallittavissa, jos työpäivät sisältävät
sekä lajittelua että jakelua. Samalla todettiin pelkän autolla tehtävän jakelutyön olevan
kaikkein kuormittavinta työntekijälle. Kuitenkin nyt käynnissä olevassa jakelunmuutok-
sessa pelkkää autojakelua tekevät työnvuorot ovat kantavana ajatuksena. Erilaiset tuki- ja
liikuntaelinten ongelmat ovat johtaneet tarpeettomiin työkyvyn menetyksiin. Postin työn-
tekijät joustavat tekemällä paljon ylitöitä, suostumalla pyyteettömästi muutoksiin työvuo-
rolistoissa, lomissa ja muissa asioissa. Kahden vuoden ajan on työtaakka vain kasvanut
postinjakelutyössä ja ylitöiden määrä ponnahtanut nousuun. Henkilöstötyytyväisyys on
laskenut, ja PAUn luottamusmiesten toimintaa on estetty.

Postin lähetysmäärien pieneneminen on vakava yrityksen toimintaa haastava ongelma.
Asia on kuitenkin ollut yrityksen johdon tiedossa ja puheissa useita vuosia. Postitoiminta
on tuottanut voittoa tällä vuosituhannella useita satoja miljoonia euroja. Postilla olisi ollut
yrityksenä erinomaiset mahdollisuudet investoida ja kehittää toimintaansa yhdessä henki-
löstönsä kanssa. Laajat yrityskaupat ja investoinnit ulkomaille on kuitenkin nähty parem-
maksi tavaksi kohdata tulevaisuuden haasteet. Henkilöstö kokee jääneensä sopeutumisen
maksajaksi aivan tarpeettomasti. Postinjakajan maksimibruttopalkka 16 vuoden palveluk-
sen jälkeen pääkaupunkiseudulla on 2 249 euroa ja sen ulkopuolella 2 184 euroa kuukau-
dessa. Miksi Postin toimitusjohtaja saa enemmän palkkaa kuin Suomen tasavallan presi-
dentti, 50 000 euroa kuukaudessa, mutta ei siitä huolimatta saa edes postia jaettua sovitun
mukaisesti?

Epäilen tämän lakiesityksen taakse kätkeytyvän jotain sellaista, mitä tulemme tulevai-
suudessa vielä katumaan. Laki ei saa johtaa siihen, että palvelutaso Ruuhka-Suomen ulko-
puolelle heikkenee, työllisyys heikkenee, työntekijöiden siirtäminen huonompien palkko-
jen ja työehtojen piiriin laajenee. Päinvastoin, lailla pitää pystyä korjaamaan tätä menossa
olevaa huonoa kehitystä.

15.08 Markku Rossi kesk (vastauspuheenvuoro): Arvoisa rouva puhemies! Oli aika su-
rullista kuulla edustaja Taavitsaisen puheenvuoroa, (Jari Myllykoski: Täytyy sanoa, että
oli surullista mutta totta!) jossa kaikki valkoinen oli käännetty mustaksi, ja voi olla, että
päinvastoinkin. Kyllä Postin kunnia-asia varmasti — ja meidän tulee se varmistaa — on
ensinnäkin asiakkaiden luottamuksen ylläpitäminen, Postin toiminnan häiriötön kulku ja
kokonaisuudessaan Postin, ilman muuta myös kannattavuuden, turvaaminen.

Posti on joutunut vuosien saatossa hyvin monien muutosten äärelle ja tehnyt myös niitä
sopeutustoimenpiteitä, mitä yhtiön on pitänyt tehdä turvatakseen postinkulun koko maas-
sa. Se on myös eduskunnan tahto. Tässä suhteessa kyllä toivon, että se keskustelu, mikä
käydään, nähdään nimenomaan suomalaiseen postitoimintaan liittyvänä asiana. Kun tule-
vaisuutta tarkastellaan, on hyväksyttävä se asia — me emme voi sille mitään — että Posti
joutuu kilpailutilanteessa kaikkien muiden yritysten kanssa niin kovaan tilanteeseen sekä
(Puhemies koputtaa) aika lailla myös vaikean Postin sisäisen rakenteen, aika jäykän raken-
teenkin, vuoksi toimimaan.
17



Pöytäkirjan asiakohta PTK 24/2016 vp
15.09 Mikko Alatalo kesk (vastauspuheenvuoro): Arvoisa rouva puhemies! Edustaja
Taimelalle vastauksena, kun sanoin, että onko tulevaisuuden postinjakelu vähintään kol-
mena päivänä viikossa, että se uhka on todella niin suuri, kun digitalisaation seurauksena
postiala on suuressa turbulenssissa. Siellä on 60—70 miljoonaa pudonnut liikevaihto, ja se
ei ole mikään puoluelinjaus, vaan se on toteamus siitä, että tämä on aika vaikea tilanne.
Posti varmasti huolehtisi asioista, mutta jos se on tappiollista näin voimakkaasti, niin se on
tietysti vaikeaa. Halusin spekuloida sillä, säilyykö yleispalveluvelvoite nykyisellään vai
onko se se kolme päivää. Joka tapauksessa meillä on — uskon, että se on niin kuin minis-
teri jo sanoi — mahdollisuus myös se, että esimerkiksi lehtiä jakelevat yhtiöt voisivat täy-
dentää tätä palvelua, että ainakin se tulee useammin kuin sen kolme päivää.

15.10 Ari Torniainen kesk (vastauspuheenvuoro): Arvoisa rouva puhemies! Edustaja
Taavitsaisen sinänsä ansiokkaaseen ja myöskin hyvin kantaaottavaan puheenvuoroon ha-
luan todeta, että se ei sinällään liittynyt tähän asiaan kylläkään, ja toivon, että noita asioita
ja niitä keskusteluja, mitä edustaja Taavitsainen otti esiin, käydään siellä Postin sisällä ja
siellä hallintoelimissä. Tässä asiassa, mikä nyt on esillä, puhutaan nimenomaan toimiluvis-
ta, ja Postin markkinat on avattu jo kilpailulle postilailla vuonna 2011, ja valtioneuvosto on
myöntänyt ne tähän asti, ja nyt se tulee vain ilmoitusmenettelyyn — toivon, että tästä asias-
ta käydään nytten keskustelua ja postilain kakkosvaiheeseen päästään syksyllä, jolloin voi-
daan sitten keskustella Postin tulevaisuudesta. Itse toivon, että Posti — jonka tilanne on to-
dellakin vaikea, sitä ei voi kieltää, se on vaikea, koska kirjepostin määrä on romahtanut —
voi jatkaa myöskin tulevaisuudessa hyvävoimaisena.

15.11 Kimmo Kivelä ps (vastauspuheenvuoro): Arvoisa rouva puhemies! Tietysti, kun
Posti hakee tulosta muualta, on selvää, että enemmän tai vähemmän varsinkin syrjäseutu-
jen ihmisten asian Posti näkee vain välttämättömänä pahana, ja kaikenlainen piittaamatto-
muus on selvää. Sinänsä kansalaisten odotukset eivät ole suuria. Kansalaiset odottavat luo-
tettavuutta ja helppoutta. Tähän huutoon pitäisi Postin kyetä vastaamaan ja ajattelutavan
olla toisenlainen. Minulla on itselläni tammikuussa käynyt sellainen tilanne, että minulle ei
ollut sähkölasku tullut perille asti ja se meni perintään, ja sitten maksoinkin sen, pir., kah-
teen kertaan, mutta eipä ole perintätoimistosta otettu yhteyttä, että palautettaisiin se toinen
summa. Joskus kun olen vakuutusmaksun kahdesti maksanut, niin seuraavana päivänä on
otettu yhteys ja palautettu summa.

Puhemies Maria Lohela: Vastauspuheenvuoro, edustaja Taavitsainen, ja sitten takaisin
puhujalistaan.

15.12 Satu Taavitsainen sd (vastauspuheenvuoro): Arvoisa puhemies! Tuohon edustaja
Torniaisen puheenvuoroon haluaisin kyllä sanoa sen, että kyllä tämä postin kulkeminen on
eduskunnan asia ja kuuluu tähän saliin. Huomauttaisin, että Postin toiminta julkisen palve-
lun tuottajana perustuu meidän perustuslakiin, joka turvaa jokaiselle oikeuden luottamuk-
selliseen viestintään ilman, että ulkopuoliset saavat siitä tietää, ja perustuslain mukaan
myöskin kirjesalaisuus on loukkaamaton. Nyt kun näin valtava määrä postia viikoittain ka-
toaa ja jää jakamatta, tulee myöhässä sekä myös kun tulee uusia toimijoita markkinoille,
kuinka voidaan tämä perustuslaillinen ihmisten oikeus taata?
18



Pöytäkirjan asiakohta PTK 24/2016 vp
15.13 Katja Hänninen vas: Arvoisa rouva puhemies! Arvoisa ministeri! Tässä edustaja
Taavitsainen käytti mielestäni erinomaisen puheenvuoron ja kiteytti tämän asian siihen
epäoikeudenmukaiseen näkemykseen, mikä kansalaisille on kyllä Postin toiminnasta tässä
parin viimeisen vuoden aikana muotoutunut. Posti ei kulje, työntekijöitä kohdellaan tosi
huonosti, rikkureita otetaan töihin, kun on yt:t menossa, ja sitten tämä palkkaus. Elikkä
kyllä se postityöntekijä on palkkansa ansainnut, tekee sen eteen lujasti töitä, myös ylitöitä,
niin kuin tiedetään, mutta sitten johtajat istuvat kabineteissa, polttavat sikareita ja nauttivat
sitten monenlaiset muutkin luontaisedut. Onko tämä oikein, kysyn vain.

Kuten nyt tiedämme, hallitus aikoo muuttaa postilakia kahdessa vaiheessa, joista nyt kä-
sittelyssä oleva esitys on ensimmäinen. Nyt esitetään, että valtioneuvoston myöntämistä
postiluvista luovutaan ja siirrytään ilmoituksenvaraiseen postitoimintaan. Sitten seuraa-
vassa vaiheessa on tarkoitus arvioida muun muassa yleispalvelun laajuutta. Tällä kaikella
hallitus haluaa ennen kaikkea edistää postitoiminnan kilpailua.

Lisäksi postilain muuttaminen on osa hallituksen norminpurkuhanketta. Mutta tuntuu
siltä, että tämä normien purkaminen on välillä hallitukselle itseistarkoitus. Normit ovat toi-
sinaan kuitenkin välttämättömiä, jos niillä siis halutaan suojella ihmisten yhdenvertaisuut-
ta. Suurin huoleni postilain uudistamisessa onkin, että kaikkein tärkein asia, eli ihmisten
yhdenvertaisuus, kärsii. Hyvien postipalveluiden takaamisen koko maassa on oltava uudis-
tuksen kärki, ei normien purkaminen tai kilpailun edistäminen.

Ministeri on pitänyt mahdollisena, että Postin jakeluvelvoite pienenee viisipäiväisestä
jakelusta. Jakeluvelvoitteen supistamisen perään on haikaillut myös Postin toimitusjohtaja
Heikki Malinen. Ministerin ja toimitusjohtajan haaveet ovat herättäneet Postin työnteki-
jöissä suurta huolta ja ihmetystä siitä, ovatko Postin johto ja ministeri ihan ajan tasalla Pos-
tin tilanteesta. Ylimitoitettujen yt-neuvotteluiden takia Posti ei pysty nytkään jakamaan lä-
hetyksiä lain velvoittamalla tavalla, niin kuin täällä salissa on useampaan otteeseen todet-
tu. Miten tähän vastataan, kun postilakia uudistetaan ja kilpailua avataan yhä enemmän?

Tässä vaiheessa on hyvä edelleen muistuttaa, että Posti- ja logistiikka-alan unioni teki
ennen eduskuntavaaleja kyselyn, johon kaikki eduskuntapuolueet RKP:tä lukuun ottamat-
ta vastasivat. Tässä kyselyssä puolueet olivat yhtä mieltä siitä, että posti tulee jakaa joka ar-
kipäivä, ja tietääkseni arkipäiviä on viisi eikä kolme.

Arvoisa puhemies! Postilakia uudistettaessa olisi tärkeä kuunnella myös Postin työnte-
kijöitä. He ovat parhaita asiantuntijoita palveluiden kehittämisessä sekä postipalveluiden
nykyisten ongelmien korjaamisessa, eivät kalliit konsultit. Nyt on lähdetty liikaa sille lin-
jalle, että Postin ongelmiin revitään ratkaisut työntekijöiden selkänahasta ylisuurilla yt-
neuvotteluilla. Postin henkilöstömäärä on vähentynyt vuosituhannen vaihteesta Suomessa
yli 8 000:lla, mikä on valtava määrä. Nyt tarvitsisimme pikaisesti selvityksen siitä, miten
henkilöstömäärän raju vähentäminen on vaikuttanut Postin toiminnan kannattavuuteen ja
postipalveluiden laatuun.

Postin tilannetta voi monella tavalla verrata VR:n tilanteeseen. Kuka ottaa vastuun koko
valtakunnan liikenteestä, jos kaupalliset toimijat keskittyvät vain kaikkein kannattavim-
mille raideosuuksille? Miten kermankuorinta estetään, jos kokonaisvastuuta ei ole kohta
kenelläkään, ei raiteilla eikä postitoiminnassa, vaan koko toiminta alistetaan kilpailuille?

Postilain uudistamisen suurin kysymys onkin ihmisten yhdenvertaisuuden takaaminen.
Vain takaamalla palveluiden, myös postipalveluiden, saatavuuden koko maassa, myös
haja-asutusalueilla, pidämme koko Suomen asuttuna sekä parannamme työllisyyttä muual-
lakin kuin Ruuhka-Suomessa. Koko Suomessa saatavilla olevat postipalvelut ovat tärkeitä
19



Pöytäkirjan asiakohta PTK 24/2016 vp
myös yrittäjille ja lehtiyhtiöille, kuten täällä on todettu. Suomen kilpailukyky kärsii, jos
Suomi jakaantuu entistä selkeämmin menestyviin hyvien palveluiden ja työllisyyden alu-
eisiin sekä suuren työttömyyden ja riittämättömien palveluiden alueisiin.

Mielestäni tässä salissa käytti edustaja Mika Kari erittäin rakentavan puheenvuoron, jos-
sa hän toi esille sen huolen, että Postia ei ole kehitetty, sen toimintaa ei ole kehitetty sillä ta-
voin kuin meillä olisi mahdollista tehdä. Ja kyllä tässä terveisiä lähtee sinne omistajaoh-
jaukselle elikkä pääministeri Sipilälle ja Postin johdolle. Postissa on osaamista, ja se osaa-
minen meidän kannattaa yhteiskunnan eduksi hyödyntää.

15.18 Kari Kulmala ps: Arvoisat rouvat puhemies ja ministeri! Hallituksen esityksessä
ehdotetaan postilakia muutettavaksi siten, että valtioneuvoston myöntämistä postitoimilu-
vista luovutaan ja siirrytään ilmoituksenvaraiseen postitoimintaan. Tämä uudistus on osa
hallitusohjelman mukaista henkilö-, posti- ja tavarankuljetuksia koskevan lainsäädännön
kokonaisuudistusta. Esityksen tarkoituksena on osaltaan toteuttaa hallitusohjelman mukai-
sia norminpurkutavoitteita ja alentaa markkinoille tulon esteitä. Näiltä osin esitys on hyvä
ja kannatettava.

Postitoiminnan toimialan ja harjoitetun liiketoiminnan luonne on ollut jo 2000-luvun al-
kupuolelta asti voimakkaassa murroksessa tiedonvälityksen digitalisoituessa ja ihmisten
ajankäyttötottumusten muuttuessa. Sanoisinpa, että postitoiminnan alasajo on kuitenkin
lähtenyt liikkeelle jo 80—90-lukujen vaihteessa. Silloin posti oli vielä lähes joka kylällä.
Yleensä postin, kaupan ja kyläkoulun lähteminen kylältä on merkinnyt kylän hiipumista.

Perinteisen postitoiminnan merkitys on vähentynyt myös sähköisen kaupankäynnin li-
sääntymisen seurauksena samalla, kun logistiikan ja pakettijakelun rooli on kasvanut. Esi-
merkiksi Joensuun Postissa kävi kuitenkin loppuun saakka normaalina päivänä 500—600
asiakasta ja joulun ruuhka-aikoina yli 1 300 asiakasta päivässä. Pohjois-Karjalan viimei-
nen posti, Joensuun Posti, sulki ovensa 21. helmikuuta 2016.

Posti lakkauttaa 77 omaa myymäläänsä vuoden 2017 loppuun mennessä. Suomeen jää
siten odottamaan kehittämistä — eli lakkautustaan — enää 21 Postin omaa myymälää. Itä-
Suomessa postit sulkeutuvat myös Varkaudessa ja Savonlinnassa. Pohjois-Karjalaa lähin
Postin oma myymälä sijaitsee jatkossa Kuopiossa. Posti on asiakkailleen vakuuttanut, että
palvelut pysyvät samoina ja aukioloajat laajenevat. Jos palveluajat ovat samat kuin kaup-
pojen aukioloajat, niin tähän tavoitteeseen varmaan osittain päästäänkin.

Onneksi on olemassa myös vähän lisää valoa pelkkien lakkautusten lisäksi. Tällä halli-
tuksen esityksellä pyritään luomaan jo tällä hetkellä toimiville ja potentiaalisille postiyri-
tyksille edellytyksiä kehittää toimintaansa ja palvelujaan vastaamaan muuttuvaa liiketoi-
mintaympäristöä. Siten mahdollistetaan turvallisten, kattavien ja laadukkaiden postipalve-
luiden säilyminen koko Suomessa myös tulevaisuudessa. Tämä on sellainen esityksen koh-
ta, johon tulee mielestäni erityisesti panostaa, ja toivon, että se myös toteutuu.

Tällä hetkellä Suomen postimarkkinoilla toimii käytännössä vain yksi postiyritys: Posti
Oy. Postimarkkinoita ei ole vielä Suomessa kunnolla avattu. Tämän esityksen tavoitteena
on madaltaa potentiaalisten postiyritysten alalle tulon esteitä sekä luoda edellytyksiä uu-
denlaiselle postiliiketoiminnalle. Esityksen tavoitteena on lisäksi yksinkertaistaa hallinnol-
lisia prosesseja sekä vähentää postiyritysten ja viranomaisten hallinnollista taakkaa. Tämä
kuulostaa mielestäni toteutuessaan erittäin hyvältä.

Esityksessä ehdotetaan myös, että nykyisen postilain mukaisesta postitoimilupajärjes-
telmästä luovutaan ja se korvataan ilmoitusvelvollisuudella Viestintävirastolle. Tällainen
20



Pöytäkirjan asiakohta PTK 24/2016 vp
esityksen mukainen toimilupajärjestelmän muuttaminen ilmoitusmenettelyksi poistaisi
yritykselle merkittävän alalle tulon esteen.

Pidän erittäin tärkeänä postipalvelujen turvaamista jatkossakin koko maassa ja sitä, ettei
postipalvelujen tasoa enää heikennetä. Oma lukunsa onkin sitten sanomalehtien jakelun
myöhentäminen maaseudulla. Jatkossa asiakkaat ilmeisesti hankkivat sanomalehtensäkin
digitaalisessa muodossa, koska jos lehti jaetaan laatikkoon iltapäivällä, eivät lehdessä ole-
vat uutiset ole enää mitään uutisia.

Posti ilmoitti tammikuussa aloittavansa yt-neuvottelut, joiden seurauksena työpaikkoja
vähennettäisiin enimmillään jopa 860. Samassa yhteydessä Postin jakelupalvelut ja toi-
minta tulevat muuttumaan, kuten jo aikaisemmin kerroin. Mielestäni palveluiden lisäämi-
nen kuulostaa vaikealta yhtälöltä samalla, kun väki vähenee. Toivottavasti Posti ei toista
vuoden 2014 virheitä, jolloin irtisanomisten jälkeen postinjakelu takkusi ja noin 200 työn-
tekijää jouduttiin palkkaamaan takaisin.

Joensuun Postin tehtävät ottaa hoitaakseen Pohjois-Karjalan Osuuskaupan S-market,
jonne siirtyy edellisen seitsemän työntekijän sijasta peräti yksi työntekijä. Toivon hänelle
jaksamista. Harva pystyy tekemään seitsemän henkilön työt samassa työvuorossa. Toivot-
tavasti myös työmiehen palkka on tehtävien tasalla.

15.24 Katri Kulmuni kesk: Arvoisa rouva puhemies! Arvoisa ministeri! Posti on vuosi-
satainen laitos, instituutio, lähipalvelu, työnantaja, ja se on meille kaikille hyvin tuttu ja tär-
keä. Vaikka nyt onkin käsittelyssä tämä toimilupamenettely, haluan myös tässä vaiheessa
tuoda jo esiin sitä keskustelua ja niitä ajatuksia ja pohdintoja, mitä tähän Postin murrok-
seen liittyy etenkin maaseudulla ja pitkien etäisyyksien alueilla.

Mielestäni Posti on edelleen lähipalvelu siitäkin huolimatta, että digitalisaatio on muut-
tanut sen luonnetta ja on vähentänyt välimatkan merkitystä postipalveluissa. Nykyäänhän
moni asia, joka kulki aikanaan Postin kautta, kulkee tietoverkkolinjoja pitkin. Postilain ko-
konaisuudistuksen taustalla ovat tietenkin juuri tämä sähköistyminen ja ymmärrettävästi
se, että kannettavan kirjepostinkin määrä on vähentynyt ja sitä kautta tehnyt kirjepostin lii-
ketoiminnalle postin alalla hallaa. Kirjelähetykset ovat tosiaan sen 5 prosenttia Postin ko-
konaisliikevaihdosta, mutta se syöksykierre, millä kirjeiden määrä vähenee vuosittain, on
tietenkin aivan hurja, jos viime vuonnakin kirjepostien lähetys väheni 9 prosenttia ainoas-
taan yhden vuoden aikana — ja oletettavaa on, että tämä kierre vain kiihtyy, elikkä jota-
kinhan tässä täytyy tehdä.

Suurimpana huolenaiheena tässä postilain uudistuksessa on kuitenkin palveluiden saa-
tavuus. Tällä hetkellä yleispalveluvelvoite takaa, että kaikkien kuluttajien ja yrityksien
saatavilla on kirje- ja postipakettilähetysten lähettäminen ja vastaanottaminen. Tämän täy-
tyy olla hinnaltaan kohtuullista ja myöskin saatavilla kohtuullisesti ja tasapuolisin ehdoin
— ja kirjepalvelujen osaltahan sen täytyy tapahtua viitenä arkipäivänä viikossa, niin kuin
täällä on jo puhuttu. Samaten Postilla täytyisi olla toimipisteitä jo nykyisenkin lain puit-
teissa jokaisessa kunnassa vähintään yksi ja siten, että asiointimatka on kohtuullinen eli
vastaa niitä tavanomaisia käsityksiä asiointimatkan pituudesta. Ne ovat hyviä periaatteita,
ja toivon kyllä, että nämä kuljetetaan mukana myös tässä postilain uudistuksessa, vaikka
digitalisaatio tuo siihen omat uudet näkökulmansa. Mutta senhän pitäisi olla ennen kaik-
kea mahdollistavaa toimintaa eikä rajoittavaa toimintaa. Siksi olikin huojentavaa kuulla,
että ainakaan tällä lainmuutoksella ei olla heikentämässä yleispalvelun asemaa, ja toivot-
tavasti ei sillä kakkosvaiheenkaan lainmuutoksella. Emmehän me halua, että maaseudun
21



Pöytäkirjan asiakohta PTK 24/2016 vp
palvelut loittonisivat vielä kauemmas. Kuitenkin tilanne on jo nyt se, että monessa kunnas-
sa tai maakunnassakaan ei enää toimi Postin omaa toimipistettä, vaan postipalvelut on si-
joitettu asiamiesposteihin ruokakauppojen yhteyteen. Se on kuluttajalle kyllä hyvin jous-
tavaa, mutta jonkin verran tulee kyllä palautetta siitä, että asiamiespostien ylläpitäjät eivät
pidä sitä työstä saatavaa korvausta riittävän suurena tehtävän vaativuuteen nähden, ja sikä-
li yritysten kanssa tehtävässä yhteistyössä on vielä paljon tekemistä.

Sitten tietenkin on se suuri kysymys, että kun kilpailua avataan enemmän ja enemmän,
niin meidän täytyy aina kuitenkin huolehtia myös se, miten alueilla, joilla kilpailu ei toimi
markkinatalouden ehdoin, turvataan ne samanlaiset palvelut. Se on se meidän perälautam-
me. Taannoin nimittäin sevettijärveläiset pitivät kovaa ääntä oman asiamiespostinsa me-
nettämisen puolesta: Kun baariyrittäjä lopetti yrityksen ja asiamiespostikin katosi, niin ei
ollut kiinnostuneita yrittäjiä pelkästään asiamiespostiksi, vaan siihen tarvitaan joku muu
yritys kylkeen, ja toisaalta Posti ei kyllä ollut joustava sen vertaa, että olisi sitten halunnut
antaa Sevettijärven kylälle jonkinlaisen sähköisen pakettikaapin, tämähän liittyi siis paket-
tien saatavuuteen.

Jos tässä palvelumurroksessa ei pystytä siirtymään digitaalisiin palveluihin, niin silloin-
han ihmiset jäävät itse asiassa ilman palveluita. Niinpä siinä murroksessa onkin tärkeää
huomioida digitaalisten palveluiden saatavuus ja saavutettavuus, koska nyt ne eivät kyllä
kaikkialla toimi ja etenkin pitkien etäisyyksien alueilla ne toimivat aika kehnosti, ja kun
siellä niitä kaikista eniten tarvittaisiin, niin on tärkeää kyllä, että valtiovalta myös tässä sit-
ten tukee sen digitalisaation saavutettavuutta.

15.29 Mikko Alatalo kesk: Arvoisa rouva puhemies! Käytän tästä paikaltani tämän pu-
heenvuoroni.

Aikoinaan laulettiin, että kirje sulle rakkauteni tuo, mutta ei se enää tuo. Ne tviitataan
nykyään, ei tämä Beatles-laulu enää pidä paikkaansa.

Tosiaan siis, kirjepostin ja sanoma- ja aikakauslehtien jakelumäärä on laskenut viimei-
set vuodet noin 10 prosentin vuosivauhtia. Se on todella paljon. Ei tämä mikään puolueoh-
jelma ole, tämä on vain se tosiasioiden tunnustaminen, että tässä tilanteessa ollaan, ja se on
merkinnyt Posti Oy:lle 60—70 miljoonan euron vuotuista liikevaihdon supistumista. Pos-
tilain tiukka sääntely ei anna sille mahdollisuutta sopeutua muuttuneeseen tilanteeseen, ja
nyt on tämä näivettymiskierre menossa, ja siinä mielessä tämä sääntelyn vapauttaminen
olisi tärkeätä. Tosiaan, meillähän on tänään käsittelyssä nimenomaan tämä hallinnollisesta
järjestelmästä ilmoitusjärjestelmään siirtyminen, kun uudet yritykset aloittavat toimintan-
sa postia jaellen. Ja todellakin, postidirektiivihän vapautti postitoiminnan kilpailun EU-
alueella jo vuonna 2008, niin että ei tämä mikään uusi asia ole.

Käytännöissä tosiaan toimilupaehdoista siirrytään lain tasolle ja osasta luovutaan koko-
naan. Postilaista ja muista rinnakkaislaeista poistetaan esteitä harjoittaa jakelutoimintaa.
Esimerkiksi yhdistelmäkuljetusten mahdollistaminen on itse asiassa vanha keksintö, mut-
ta on hyvä asia, että voitaisiin maaseudulla esimerkiksi kuljettaa postia myös muun kuljet-
tamisen yhteydessä. 

Päivitetään Postin yleispalveluvelvoite kestävälle pohjalle. En ota enempää kantaa,
montako päivää se on, mutta tuon esille sen huolen, kun kilpailua avataan, minkä edustaja
Kulmuni hyvin toi esille — saman, mikä koskee aika paljon muutakin, muun muassa ihan
sote-alueenkin kilpailutusta — että välttämättä niitä kilpailijoita ei ole niin paljon sitten
22



Pöytäkirjan asiakohta PTK 24/2016 vp
siellä syrjäseudulla, ja siellä meidän täytyy silloin erityisesti pystyä turvaamaan nämä pal-
velut.

Mutta kaiken kaikkiaan: syksyllä on se iso remontti, ja nyt tehdään (Puhemies koputtaa)
tämä hallintoremontti ja toivotaan, että pystymme palvelemaan suomalaisia.

15.31 Kimmo Kivelä ps: Arvoisa rouva puhemies! Kyllähän nämä Postin ympärillä ol-
leet asiat ovat yhtä murrosta olleet jo kauan, eivät vain meidän elinaikanamme. Aikoinaan
oli postitalonpoikajärjestelmä Ruotsissa ja Suomessa 200 vuoden ajan, ja sanotaan, että ky-
lälaitos syntyi aika pitkälti sen ympärille. Meillä monilla on muistissa, ja täällä yhdessä pu-
heenvuorossa viitattiinkin, 80—90-lukujen taite, kun oli raju maaseutukylien postiverkos-
ton harvennus. Sehän johtui pitkälti siitä, että postipankit eivät halunneet tässä muodossa
jatkaa työtä. Se oli kuitenkin välttämättömyys, vaikka se oli kipeä asia silloin, koska mo-
nissa postikonttoreissa saattoi olla kaksi asiakasta päivässä, jos sitäkään.

Tässä murroksessa yhtäältä teknologian kehitys selittää pitkälti tätä, osittain EU. EU:n
taakse me emme voi kuitenkaan kaikessa mennä. Me olemme erilainen maa. Suomi ei ole
tiheään asuttu, niin kuin Länsi-Eurooppa, me olemme harvaan asuttu maa, ja kyllä meidän
täytyy ymmärtää ja löytää oma tapamme järjestää nämä asiat. Pidetään kiinni siitä, että luo-
tettavuus ja helppous ovat arvoja, joista pidetään kiinni, ja kansalaisten yhdenvertainen
kohtelu asuinpaikasta ja muista tekijöistä riippumatta.

15.33 Kristiina Salonen sd: Arvoisa puhemies! Kyllä viime vuosina on luotu varjo suo-
malaisten perusoikeuden toteutumiselle Postin osalta. Toimipaikkojen lakkauttaminen,
työntekijöiden halpuuttaminen, jatkuvat jakelun ongelmat ja viimeisimpänä tämä viisipäi-
väisen jakeluvelvoitteen kyseenalaistaminen ovat omalta osaltaan luoneet hyvin tumman
varjon Postin toiminnan ylle.

Edustaja Taavitsainen hyvin kuvasi omassa puheenvuorossaan niitä tuntemuksia, joita
esimerkiksi Postin työntekijöillä on viimeisen vuoden aikana ollut ja joista itsekin olen saa-
nut hyvin paljon viestiä. Siellä siis työntekijöillä on kova halu palvella kansalaisia, toteut-
taa se velvoite, joka itse asiassa pitkän perinteen myötä on myös heille ylpeydenaihe, mut-
ta arki, arjen realiteetit ovat tehneet lähestulkoon mahdottomaksi näin toimia. Siitä johtu-
vat esimerkiksi nämä jatkuvat jakeluongelmat, jotka sitten osaltaan ovat murentamassa
kansalaistenkin luottamusta Postiin.

Jos nyt ajatellaan tämän toisen vaiheen, viisipäiväisen jakelun, osalta mahdollisia muu-
toksia, joita täälläkin tänään on kovasti yritetty kysyä, niin kyllähän se herättää myöskin
paljon lisäkysymyksiä juuri jokaisen kansalaisen oikeudesta luottamukselliseen viestin-
tään. Mitä se jatkossa tulisi tarkoittamaan esimerkiksi Postin työntekijöitten osalta? Tultai-
siinko mahdollisesti viisipäiväisen jakelun purkaminen toteuttamaan esimerkiksi osa-ai-
kaisella työllä, joka tarkoittaisi sitä, että työntekijöillä ei osa-aikaisina olisi enää mahdolli-
suutta sellaiseen palkkaan, jolla he voisivat elää? Kyllä tämä osaltaan myöskin romuttaa
sitä Postin luottamuksellista, hyvää palvelua, johon me olemme nykyisellään tottuneet.
Toivottavasti siis nyt ei ole suunnitteilla heikennyksiä kuluttajille ja Postin työntekijöille.
Ja kyllä tosissaan on otettava myöskin tämän viisipäiväisen jakelun loppumisen osalta krii-
si lehtitaloille, erityisesti harvaan asutuilla alueilla. On puhuttu hyvin paljon median mur-
roksesta viime vuosien aikana, ja sähköinen maailma aivan varmasti tulee, mutta kyllä vii-
sipäiväinen jakelu on tärkeä osa lehtitaloillekin ja tämä vaikeuttaisi entisestään heidänkin
toimintaansa.
23



Pöytäkirjan asiakohta PTK 24/2016 vp
Sitten jos mennään tähän hallituksen esitykseen, joka nyt on käsittelyssä, niin tähän asti
on ajateltu, että postitoimilupien myöntäminen on yhteiskunnalliselta painoarvoltaan erit-
täin merkittävä päätös, ja siksi, juuri siksi, postitoimiluvat on myöntänyt valtioneuvosto.
Aikaisemmin valiokunta on korostanut tätä asiaa. Edustaja Jalonen on salissa, ja valiokun-
nan puheenjohtajana hän voisi pitää nyt huolen tästä edellisten valiokuntien tärkeästä, tär-
keästä linjauksesta. Muun muassa vuonna 2010 valiokunta totesi mietinnössään, että toi-
milupaehdot ovat keskeinen mekanismi, jolla on mahdollista vaikuttaa markkinoiden toi-
mintaan ja postilain tavoitteena olevan yleispalvelun tarjonnan turvaamiseen. Toivon nyt
tässä lähetekeskustelussa, kun tämä asia lähtee valiokunnan käsittelyyn, että valiokunnan
puheenjohtaja pitää huolen siitä, että jatkossakin tämä periaate ja tavoite toteutuisi.

Lopuksi on aivan pakko kyllä sanoa, koska täällä on käyty niin paljon keskustelua tästä
viisipäiväisyydestä ja sen jatkosta, tästä Postin ammattiliiton Reitti-lehden tekemästä ky-
selystä juuri ennen vaaleja. Kokoomus oikeastaan ainoana puolueena totesi niin, että tois-
taiseksi ei ole erityistä tarvetta vähentää jakelutiheyttä, mutta luenpa täältä nyt esimerkiksi
keskustan vastauksen: "Keskusta ymmärtää haasteet ja ongelmat, jotka liittyvät perintei-
sen postin määrän nopeaan vähenemiseen. Viisipäiväiselle jakelulle on kuitenkin yhä tar-
vetta, jo siitäkin syystä, että suureen osaan Suomea sanomalehdet jaetaan postijakelun yh-
teydessä. Viisipäiväisen jakelun turvaamiseksi voitaisiin kehittää uusia malleja, joissa pos-
tinjakelun yhteydessä hoidettaisiin muutakin jakelua ja kuljetuksia." Myöskin perussuo-
malaiset ovat todenneet, että kyllä, postilain yleispalvelu velvoittaa jakamaan yleispalve-
lukirjeet viitenä päivänä viikossa ja postilain yleispalveluvelvoitteesta tulee jatkossakin pi-
tää kiinni. Näin ollen näiden vastauksien osalta luotan kyllä nyt siihen, että hallituspuolueet
pitävät tämän linjansa ryhdikkäästi myös lain toisen vaiheen käsittelyssä.

15.38 Eeva-Maria Maijala kesk: Arvoisa puhemies! Postin toiminta on nyt murrokses-
sa. Postilakia muutetaan tänä vuonna kahdessa osassa. Tänään on eduskunnassa lähetekes-
kustelussa postilain ensimmäinen osa. Tämän ensimmäisen muutoksen nyt todellakin pi-
täisi olla tekninen. Syksyllä käsittelyssä oleva toinen vaihe sen sijaan tulee olemaan iso ja
vaikea prosessi, kun aloitetaan keskustelu muun muassa siitä, voidaanko postinjakeluvel-
voite vähentää kolmeen päivään viikossa. Siitä tullaan varmasti käymään hyvin paljon kes-
kustelua. Minulla itselläni tietysti on mielipide siitä, että jatkossakin viitenä päivänä pal-
velu tarvitaan.

Postinjakelu tökkii tällä hetkellä monella Lapin paikkakunnalla. Meillä Savukoskella-
kin on viimeiset pari viikkoa jännitetty monessa talossa, kumpi tulee ensiksi, posti vai
Kymmenen Uutiset. Postissa on aloitettu yt-neuvottelut, ja kaikki työt yritetään nyt tehdä
omilla voimilla. Minulle luvattiin Postista eilen, että kunhan uusi järjestely saadaan toimi-
maan, niin Savukoskellakin olisi posti lähiviikkoina joka talossa viimeistään kello 18 —
tosin siitä kyllä monilla oli aika paljon epäilystä. Nyt sitten olen saanut kyllä ympäri Lap-
pia ihan samanlaisia viestejä, että hyvin myöhään tulee posti moneenkin taloon, eivätkä po-
rukat pidä sitä ollenkaan järkevänä ajankohtana, kun on totuttu siihen, että posti tulee hy-
vissä ajoin meillekin.

Postin toiminta avattiin kilpailulle jo vuonna 2011, ja postinjakelufirmaksi on päässyt
jättämällä lupahakemuksen. Hakemus on pitänyt hyväksyä, jos täyttää lupaehdot. Posti-
lain ensimmäisen vaiheen käsittelyssä tämä muuttuu ilmoitusmenettelyksi, ja postinjake-
lufirmaksi pääsee ilmoittautumalla ja samalla sitoutumalla täyttämään nämä ehdot. Alam-
me käsittelemään nyt tätä postilain esitystä liikenne- ja viestintävaliokunnassa heti, ja us-
24



Pöytäkirjan asiakohta PTK 24/2016 vp
kon, että se tulee menemään aika helposti läpi. Sen sijaan heti tämän jälkeen alkava toisen
vaiheen käsittely on herättänyt nyt paljon keskustelua eikä tule varmastikaan olemaan ke-
nellekään helppo.

Olen Postin hallintoneuvoston jäsen ja liikenne- ja viestintävaliokunnassa myöskin jä-
senenä, ja molemmissa ollaan huolestuneita tulevasta tilanteesta — muutosta kun on kuu-
lemma pakko tehdä, kun postin määrä vähenee koko ajan. Verotoimisto ja Kelakin ovat
siirtymässä nytten paperittomaan toimintaan. Lehdistä on jo huomattava osa siirtynyt di-
giaikaan. Minua huolettaa todella paljon, miten Lapin syrjäseudun postinjakelu hoidetaan
jatkossa. Tilanne on vakava — yritetään löytää siihen ratkaisuja, sillä onhan postin saanti
perusoikeutemme. Se on perusoikeus, ja siitä ei pidä antaa periksi.

Postin pitää kehittää logistiikkaa ja palvelurakennetta. Mitä muita palveluja sitten Posti
voisi kuljettaa? Tätä tullaan pohtimaan eduskunnassa todella paljon. Jakelufirmoja on jo
tullut uusia — mikä on jatkossa Postin kilpailuasema? Mitä tarkoittaa jatkossa postinjake-
luvelvoite? Haittaako se, jos se lasku tulee vasta huomenna, mutta mikä on meidän perus-
tuslaillinen oikeus siitä, että me saamme lehden kuitenkin, vaikka se ei kuulu jakeluvel-
voitteeseen? Lähinnä on kuitenkin ymmärrettävä, että joku posti on, joka jakaa joka päivä
jotakin, ja siinä matkassa pystytään saamaan myöskin lehti kotiin.

Meillä Lapissa on aikaisemmin posti toimitettu perille niin, että ensin on Postin henki-
löstö sen lajitellut, osa postista on toimitettu postihenkilökunnan avulla kyliin ja sitten kui-
tenkin muun muassa taksit ja monet yritystoimijat ovat jakaneet ne eri puolille, mikä on
mahdollistanut sen, että posti on ollut joka paikassa todella hyvissä ajoin perillä. Nyt nämä
alihankkijat, taksit ja nämä kaikki yritystoimijat, on nakattu tästä hommasta kokonaan
ulos. Sen takia haluankin esittää tässä kysymyksen, että olisiko mahdollista, ettei puhuttai-
sikaan jatkossa enää siitä, että Postilla tarvitsee olla yksinoikeus harjoittaa yksin sitä asiaa,
vaan voisiko jopa velvoittaa yhteistyöhön paikallisten yritystoimijoitten kanssa. Että vel-
voitettaisiin esimerkiksi käyttämään paikallisia yrityksiä. Jos siellä on takseja tai vastaa-
via, niin niitä palveluja pitäisi käyttää.

Posti tulee nähdä jatkossa maaseudun monipalvelijana. Voisiko olla kyseessä monipal-
veluauto, joka kulkee tiettyyn aikaan? Voisiko se kuljettaa ruokaa? Voisiko se kuljettaa
asiakkaita kuten linjataksi? Voisiko se hoitaa maaseudun muitakin palveluita, ruokaa kau-
pasta? Voisiko se hoitaa pankkipalveluita, olla jonkun sortin ottomaattina, antaa siis rahaa
pankkikortilla, antaa lääkkeitä joillekin ihmisille? Voisiko se olla lottokoneena, kirjastona
ja kaikissa tämmöisissä asioissa? On hienoa puhua kaikista tämmöisistä monimuotopalve-
luista ja muista asioista, mutta meidän täytyy muistaa, että perusasia on kuitenkin posti ja
sen postipalvelun hoituminen, ja aina kun siinä on muita toimintoja ympärillä, niin perus-
asia kärsii siitä, aikataulut kärsivät ja toiminnot kärsivät. Elikkä ei lasketa liikaa näitten
muitten varaan. Näitä muita toimintoja tulee olemaan ainoastaan erityistapaukset ja muut
yksittäiset tapaukset. Perusasiana pitää olla aina postinjakelu, koska Postin tehtävä on pos-
tin ja tiedonkulun jakelu.

15.45 Jyrki Kasvi vihr: Arvoisa puhemies! Postia on totuttu pitämään yhteiskunnan pe-
rusinfrastruktuurina. Postilähetyksinä kulkevat niin lehdet, laskut kuin toimeentulotukiha-
kemuksetkin — tai siis kulkivat, yhä suurempi osa perinteisistä postilähetyksistä ja -palve-
luista on siirtymässä verkkoon. Etenkin Postin leipähampaiden, laskujen ja lehtien, fyysi-
nen jakelu vähenee hyvin nopeasti. Vain pakettien määrä on verkkokaupan myötä kasva-
nut. Pakettien jakelua ei ole kuitenkaan säädelty yhtä tiukasti kuin kirjeiden jakelua. Siksi
25



Pöytäkirjan asiakohta PTK 24/2016 vp
pakettien jakelu onkin jo nyt erittäin kilpailtu markkina, eikä Posti ole verkkokauppojen
tuotteiden jakelijana tosiaankaan missään etulyöntiasemassa. Esimerkiksi omista nettios-
toksistani vain murto-osa tulee perille Postin tuomana, sen sijaan pihalla käyvät käänty-
mässä kansainvälisten lähettiyhtiöiden autot ja kotimaisetkin verkkokaupat tuntuvat suosi-
van Matkahuollon palvelua.

Arvoisa puhemies! Kirje- ja lehtilähetysten vähenemisen myötä Postin tulot ovat huven-
neet vuosi vuodelta. Sen sijaan Postin velvollisuudet ja tehtävät ovat pysyneet ennallaan.
Postia ovat sitoneet sen toimiluvan ehdot, mikä on johtanut kestämättömään tilanteeseen.
Posti ei enää kykene turvaamaan toimilupansa edellyttämiä palveluita kaikkialla maassa.
Etenkin jakelun laatu on kärsinyt. Esimerkiksi omalta osaltani jo kaksi kutsua lääkäriin on
kadonnut matkalle. Sen sijaan laskut käyttämättömistä vastaanottoajoista tulivat kyllä hy-
vin perille, sairaanhoitopiirille aiheutuneista, siis veronmaksajille aiheutuneista, kustan-
nuksista nyt puhumattakaan.

Tai mitä olisi pitänyt ajatella, kun ilmoitus perheenjäsenen palvelukseenastumismää-
räyksen saapumisesta menikin naapuritaloon? Onneksi ystävällinen naapuri toi sitten hen-
kilökohtaisesti ilmoituksen perille. Itsekin olen joutunut usein viemään meille jaettuja naa-
pureiden posteja oikeisiin laatikoihin ja yrittänyt olla katsomatta, mistä Intrum Justitiasta
tai muusta perintätoimistosta kirje on ollut peräisin. Siksi olenkin hyvin pettynyt, kun tästä
hallituksen esityksestä ei löytynyt sanaa "laatu" kuin yhden kerran ja sekin kohdasta, jossa
kerrottiin EU:n postitoimintaa koskevista säädöksistä.

Arvoisa puhemies! Postinjakelun virheettömyys on tärkeämpää kuin jokapäiväinen ja-
kelu. Esimerkiksi matkalle kadonnut maksumuistutus voi pahimmillaan johtaa maksuhäi-
riömerkintään. Siksi toivonkin, että tätä hallituksen esitystä olisi vielä mahdollista täyden-
tää valiokunnassa siten, että kaikille kirjepostia jakeleville yrityksille, myös Posti Oyj:lle,
säädettäisiin yhtäläiset laatukriteerit sekä sanktiot, jos nämä kriteerit eivät toteudu.

15.48 Ari Torniainen kesk: Arvoisa rouva puhemies! Tosiasia on, että Postin tilanne on
vaikea ja kritiikkiä Postin toimintaa kohtaan esiintyy hyvinkin paljon, ja tästä varmaan
meillä jokaisella, itsellänikin, olisi aivan lähiviikoilta paljonkin kritisoitavaa. Mutta se jää-
köön toiseen kertaan.

Kirjepostin määrä on romahtanut paljon, toisaalta Posti ei ole pysynyt mukana esimer-
kiksi vaikkapa internet-kaupan kasvussa. Kasvu on myöskin tuonut alalle erilaisia jakeli-
joita, jotka osaltaan ovat syöneet myös Postin kannattavuutta. Ja tähän kilpailuun Postin
olisi jo aikaisemmin pitänyt mennä enemmän mukaan, se on tosiasia.

Täällä käytiin jo aikaisemmin keskustelua siitä, miten suhtaudutaan esimerkiksi asia-
miesposteihin. Itse olen saanut niistä hyviä kokemuksia. Se on lisännyt myöskin palvelua.

Tulevaisuudessa postin jakamisessa pitää olla myös selvät säännöt, ja koko maassa pi-
tää postinjakelun tapahtua samoilla säännöillä. Kansalaisten on saatava samanlaista palve-
lua postinumerosta riippumatta. Ja jatkossa sitten, kun postilain kakkosvaihetta käydään,
tulee myöskin mahdollistaa erilaisia palveluita yhdistettävän postipalveluihin, esimerkiksi
kauppaostoksia, vanhusten ja vammaisten tarvitsemia palveluita ja niin edespäin.

Nyt tällä hallituksen esityksellä madalletaan postialalle tulemisen kynnystä siirtymällä
ilmoituksenvaraiseen järjestelmään ja luodaan samalla uusille postiyrityksille edellytyksiä
aloittaa postitoiminta sekä mahdollistetaan myös uusien palveluiden syntymistä — se on
mielestäni hyvä asia.
26



Pöytäkirjan asiakohta PTK 24/2016 vp
Tänään käydyssä keskustelussa on jäänyt lähes huomiotta Viestintäviraston rooli, sillä
sen tulee jatkossa pitää julkista luetteloa ilmoituksen tehneistä toimijoista. Samoin uuden
toiminnanharjoittajan on ennen toiminnan aloittamista tehtävä ilmoitus Viestintävirastolle.

Arvoisa puhemies! Toivon, että sekä tässä että myös postilain kakkosvaiheessa asiakas-
näkökulma on kaikkein keskeisimmällä sijalla.

15.51 Jari Myllykoski vas: Arvoisa rouva puhemies! Niitä faktoja ei pääse karkuun, et-
teikö kirjepostin määrä olisi huvennut tässä maassa. Siltä tosiasialta ei kukaan varmasti
sulje silmiään. Se, että tässä keskustelun yhteydessä on otettu ehkä kantaa muihinkin Pos-
tin asioihin kuin mitä tällä hetkellä tällä esityksellä ollaan hakemassa, on ollut oikeutettua.
On tärkeätä tässä yhteydessä muistaa, että aina puhutaan kuitenkin semmoisesta kansalli-
sesta, julkisesta palvelusta. Meidän ei tule missään tapauksessa unohtaa sitä, kun me haem-
me asiakasnäkökulmasta parempaa palvelua ja mahdollisia toimijoita tälle markkinalle. Pi-
tää muistaa, että tämä on julkinen palvelu. Ei meidän tarvitse varmasti mennä pitkällekään,
kun tässä julkisen palvelun keskustelussa on tuotu esille Caruna taikka Digita, jotka ovat
menneet sitten sitä kautta niille markkinoille, joilla ovat.

Tämän asiayhteyden osalta ollaan käyty keskustelua — myös ministeri käytti digitali-
saation etenemisestä oman puheenvuoronsa — mutta nyt kuitenkin haluan tässä kohtaa
muistuttaa, että jos me perustelemme jakelupäivien supistamista tällä digitalisaatiolla, niin
pitää muistaa, että — hetkinen, kukahan nyt juuri toi esille Kelan ja verottajan toiminnot —
ne eivät ole tavoittavissa kaikille suomalaisille. Meillä on monta sataa tuhatta maksuhäiri-
öistä henkilöä, jotka eivät pysty asioimaan näitten palvelujen kanssa, koska eivät saa pank-
kitunnuksia. Jos me rupeamme avaamaan tätä keskustelua sillä, että digitalisaatio hoitaa
sen, niin toivon, että valiokunnassa pohditaan myös sitä, että siinä kohtaa pureudutaan sii-
hen kysymykseen, että meillä pitää olla myös mahdollisuus, jokaisella suomalaisella, saa-
da nämä digitaaliset palvelut. Ihan yhtä lailla voisi valiokunnassa ruveta pohtimaan sitä,
mitenkä me tuotamme näitä palveluja niille, joilleka lehti ei voikaan tulla. Haastetaan vä-
hän lehtitaloja myös siihen, että millä lailla näitä digitaalisia palveluja ulotetaan internetin
kautta, vai olisiko niin, että me voisimme teknologian avulla tehdä semmoisen ratkaisun,
että sillä mummolla, jolla Yle-veron kautta on oikeus ilman maksua lukea se päivän lehti,
se näköislehti voisi olla katseltavissa vaikkapa television kautta? Ei pitäisi olla mikään
mullistava asia, että lehtitalot sillä maksulla, minkä ne saavat vuosimaksusta, pystyisivät
neuvottelemaan Ylen, MTV:n tai jonkun muun tahon kanssa — mutta totta kai luonnolli-
sesti tässä kohtaa Ylen kanssa — siitä, että me voimme parantaa näitä palvelukokonaisuuk-
sia niin, että päivittäinen niin sanottu aamulehti voisi olla jokaisen käytettävissä, vaikka se
ei tulisikaan. Siitä me voimme keskustella tässä.

Itse täytyy sanoa, että omalta kohdaltani — tämä nyt ei ole mikään vasemmistoliiton
kannanotto tähän järjestelyyn — pidän tärkeänä sitä, että palvelut pystytään turvaamaan, ja
on tärkeää, että postia jaetaan viitenä päivänä viikossa, erittäin hyvä asia. Mutta meillä on
kentällä toimijoita, jotka ajavat peräjälkeen postilaatikolta toiselle. Tässä kohtaa on var-
masti kansantaloudellisesti järkevää ruveta pohtimaan, voidaanko esimerkiksi Satakunnas-
sa alueellisen maakuntalehden kanssa tehdä tämmöinen sopimus, että he jakavat myös kir-
jepostin samalla, kun jakavat sen niin sanotun aamulla tulevan lehden. Edustaja Maijala to-
tesi, että jännitetään, tuleeko ensin posti vai Kymmenen Uutiset. Minä olisin tosi tyytyväi-
nen, jos meilläkin tulisi ennen kymmenen uutisia posti, mutta täytyy sanoa, että ilmeisesti
tarkoititte kello 22:n uutisia.
27



Pöytäkirjan asiakohta PTK 24/2016 vp
Kyllä minä näen niin, että olisiko meillä rohkeutta pohtia myöskin sitä — ja tämä on nyt
hyvin henkilökohtainen mielipide — että kun meillä edellytetään, että ykkösluokan posti
on seuraavana päivänä perillä, niin tietyiltä osin kirjepostin nopea toiminta on perusoikeus
ja siellä voi olla erittäin isoja asioita sisällä, mitkä edellyttävät sen seuraavana päivänä saa-
pumista, mutta omalta kohdalta voisin todeta, että minulle riittäisi, jos se tulisi seuraavan
päivän aamupostin mukana minulle laatikkoon, vaikkapa sen päivittäisen sanomalehden
kanssa. Olisin valmis keskustelemaan siitä, onko meillä niin vaatimuksia edellyttävä pos-
tilaki, joka edellyttää sen seuraavana päivänä tulemisen, vai voitaisiinko ruveta pohtimaan
sitä, voisiko se olla seuraavana aamuna.

Toivon, että valiokunnassa todella avataan tämän kakkosvaiheen osalle vähän tätä kes-
kustelua jo nyt, ettei vain hirttäydytä pelkästään siihen, mistä nyt on kysymys, vaan voitai-
siin valtioneuvostoon jo vähän ohjata valiokunnan omassa mietinnössä, mihinkä suuntaan
pitäisi olla, ollaan avarakatseisia, unohtamatta sitä, etteikö hieman voisi kritiikkiä osoittaa
siihen suuntaan, että miksemme opi historiasta. Minulla ei ole näitä liiketiloissa, kaupoissa
olevia asiakaspalveluposteja vastaan mitään, mutta toivoisin, että me voisimme tosiaan
katsoa sitä, että jos me olisimme näitä järjestelyjä tehneet jo aiemmin toisella tavalla, niin
meillä olisi toimivia postikonttoreita myös haja-asutusalueilla. Jos me olisimme kansalli-
sesti itsekkäämmin pitäneet siitä kiinni, että postitoimistoja olisi voitu kehittää niin, että ne
ovat muitakin palveluja tarjoavia yksikköjä, niin me olisimme paremmin pystyneet turvaa-
maan sen, mitä tässä maassa olevia palveluja me pyöritämme verorahoilla, ja tämä tilanne
olisi paljon helpompi.

En halua nyt syyllistää missään tapauksessa esimerkiksi R-kioskin myyjiä, jotka jo 20
vuotta sitten saivat työehtosopimuksen mukaista palkkaa, kun myivät olutta, karamellia,
tupakkia, ja kaikki oli siltä osin hyvin. Tällä hetkellä nämä myyjät R-kioskissa saavat edel-
leen työehtosopimuksen mukaista palkkaa, mutta valtion lakisääteisiä toimintoja on ohjat-
tu tälle yksityiselle palvelutuottajalle, ja ne osaltaan vastentahtoiset yrittäjät, franchising-
yrittäjät, jotka ovat siellä, pyörittävät R-kioskitoimintaa, eivät saa tästä valtion lakisäätei-
sestä palvelutuotannosta oletettavastikaan sitä omaa osuuttaan, kun minä voin hakea sieltä
illallakin sen passin ja niin edelleen. Minä olisin toivonut, että kun tässä kohtaa ministeri
Berner sanoikin, että historiaa pitää tutkiskella, niin otettaisiin tämmöinen vähän itsek-
käämpi näkemys siihen, mitä ovat valtion tuottamat palvelut ja mitä velvoitteita meillä on.
Kehitettäisiin tätä meidän postilaitostamme siihen suuntaan, että se on monipuolisempi,
palveluja tuottava yksikkö, joka turvaa, että palveluverkosto haja-asutusalueillakin edel-
leen säilyy.

Arvoisa rouva puhemies! Paketteja toimitetaan, ja Posti on saanut siitä oman osansa. Sil-
lä on erittäin kehittynyt verkosto, varsinkin kaupunkialueilla erittäin toimiva ja kilpailuky-
kyinen verkosto, johonka eivät ole kyllä nämä ulkomaalaiset postintoimittajat tulleet. Mut-
ta täytyy sanoa, että paketti ei tule postin kautta, ja tässäkin meillä pitäisi olla ehkä Postin
sisällä käytävää keskustelua siitä, kuinka olemme kilpailukykyisempiä. Kun meillä kerran
päivittäistä postia kulkee, niin on se kumma, ettei se paketti myös voi kulkea siinä mukana.

16.00 Pirkko Mattila ps: Arvoisa rouva puhemies! Mielestäni postilain uudistaminen on
tehtävä ennen kaikkea asiakaslähtöisesti ja harva-alueitten on saatava postinsa ja mieluiten
kotimaisin voimin. Toisaalta uskon myös niin, että perinteistä postia jaetaan niin kauan
kuin sitä on, mutta muuttuvassa maailmassa näköjään tarvitaan uusia toimintamuotoja. Ja
kuten lain perusteluissa todetaan, tämä uudistus on ollut vireillä pitkään. En voi kuiten-
28



Pöytäkirjan asiakohta PTK 24/2016 vp
kaan henkilökohtaisesti kannattaa postidirektiivin henkeä avata postimarkkinat täysimit-
taisesti kilpailulle. Tätä Brysselin henkeä en kannata.

Mutta kuten täällä salissa on kuultu, Posti Oy:n yleispalveluvelvoitteet ovat vähintään-
kin haasteellisia. Kilpailun täytyy olla perinteisen Postin kannalta reilu. Ja mitä nyt sitten
vaikka tähän postinjakelun mahdolliseen harva-alueiden subventioon tulee, niin voisiko-
han se olla jonkunnäköinen postitariffi, kuten on tuulivoimalla syöttötariffi?

Huoli työpaikoista on huomioitava, mutta ainakin vielä itse haluan uskoa, että työpaik-
koja myös syntyy, kun normeja puretaan ja työpaikkoja vaihtuu eri osoitteisiin tai toimi-
pisteisiin. Liika sääntely rasittaa elinkeinoelämää, yritysten kustannusrakenteita ja kansan-
taloutta siis kokonaisuudessaan.

No, koko maassa toivon sitten tämmöistä kokonaisvaltaista lähestymistä tälle uudistuk-
selle ja kannatan täällä esitettyä ajatusta siitä, että siirryttäisiin kerrostaloissa tai ainakin
uusissa kerrostaloissa laajasti tähän alakertajakeluun. Se Livon mummokin Pudasjärvellä
hakee postinsa ei alakerrasta vaan sen entisen maitolaiturin vierestä soratien varrelta. Ruot-
sissa tähän alakertajakeluun on menty jo aikapäiviä sitten, ja jos nyt ajatellaan, niin kuin
täällä moneen kertaan on salissa todettu, että postin määrä on vähentynyt viime vuosina,
niin olisikohan sitten kerroksiin kannettavan postin hinta kallistunut samassa suhteessa?

Ei laajakaistaa todellakaan vielä ole joka kotiin, eikä sitä kaiketi joka talouteen koskaan
tulekaan. Nämäkin seikat on huomioitava jatkovalmistelussa. Toki toivon, että "laajakais-
ta kaikille" olisi mahdollista jonakin päivänä. Jo paljon puhuttu digiloikka edellyttää laa-
jakaistaa.

Itse kyllä pidän digilehdistä ja digikirjoista ja sähköisessä muodossa olevista laskuista-
kin — en sisällöstä ehkä välttämättä niinkään, mutta siitä, että meillä on olemassa myös
sähköiset laskut. Se on hyvä. Mutta se on ymmärrettävä, että tämä ei ole mahdollista kai-
kille. Kuten tuossa edustaja Myllykoski totesi, kaikilla ei ole asiointiin vaadittavia pankki-
tunnuksia. Sekin on este ihan täysimittaiselle digiloikalle tässä vaiheessa. No, digiloikasta
mainittakoon kuitenkin, että viime kaudella voimaan saatettu passin hakemisen sähköinen
asiointi on saanut paljon kiitosta ja sieltä R-kioskiltahan sen passin voi nykyään noutaa.

No, postilain uudistamisen kakkosvaiheeseen suunnitellut muut tehtävät ovat mielestä-
ni arvioimisen paikka, avoimin mielin. Meillä on ollut kokeiluja postin mukana olemisesta
ateriapalveluissa, kotipalveluissa. Näitä on ollut Euroopassa, ilmeisesti myös Helsingissä
Suomessa. Uskoakseni kovin suurta postipartiota ei ole varmaankaan mahdollista laittaa
liikkeelle, mutta kyllä voidaan etsiä niitä käytäntöjä, jotka palvelevat paremmin kansalai-
sia. Sairaanhoitaja on sairaanhoitaja jatkossakin, ja postimies on postimies, mutta jos sitä
yhteistä rajapintaa ja niin paljon puhuttua synergiaetua löytyy, niin meidän tulee olla avoi-
mia uusille toimintatavoille. Taikka kääntäen: ennen vanhaan — täällä edustaja Kivelä
muisteli — oli postitalonpoikia. Se vene saaristossa vei postin, ja siinä oli airot ja purje:
päästiin perille, vaikka tuuli tyyntyi. Eli keinovalikoimaa täytyy olla, ja tämän uudistuksen
pitää kyllä päästä tavoitteeseensa eli normien purkuun ja toimintojen virtaviivaistamiseen
— eli ei ainakaan niiden peräkkäin ajelujen lisääntymiseen.

16.05 Ari Jalonen ps: Arvoisa puhemies! Täällä on puhuttu aika laajasti, tämän varsinai-
sen asian ohi, Postin laajemmasta palvelusta. Tämä oikeastaan osoittaa sen, että Postin toi-
minta on murroksessa. Yleensäkin postimarkkina on murroksessa, ja tämä on tuonut mat-
kan varrelle myös ongelmia, ja näistä on syytäkin puhua. Näin ollen olemme tilanteessa,
29



Pöytäkirjan asiakohta PTK 24/2016 vp
jossa on tavallaan herättävä ajoissa itse uudistamaan Postia ja tehtävä niitä toimenpiteitä,
joita tässä on.

Mutta tähän varsinaiseen asiaan, mikä nyt on. Tässä on kysytty esimerkiksi valvonnan
perään, eli että pysyttäisiin tässä vanhassa mallissa. Kyllä tässä uudessa tilanteessa myös
tämän valvontapuolen on nykyaikaistuttava. Postin asiakkaille, siis meille normaaleille ih-
misille, ei pelkästään yritysasiakkaille, on mahdollistettava paitsi nämä kilpailun tuomat
hyödyt myös muun muassa edustaja Kasvin esille nostama laatukriteerien parantuminen
paremmalla valvonnalla. Tämä kaikki on tehtävä niin, että tässä kiristyvässä postimarkki-
natilanteessa meillä on tulevaisuudessakin suomalainen posti. 

Tämän keskustelun perusteella tosiaan voin vakuuttaa, että liikenne- ja viestintävalio-
kunta tekee perusteellisen kuulemisen asiasta ja tässä ensimmäisessä vaiheessa jo varmas-
tikin keskustelu menee hieman laajemmalle. — Kiitoksia.

Keskustelu päättyi.

Asia lähetettiin liikenne- ja viestintävaliokuntaan.
30


