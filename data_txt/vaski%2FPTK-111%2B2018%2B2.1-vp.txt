















































DEM4AA.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

2.1. Suullinen kysymys poliisin oikeudesta potilastietojen käyttöön (Sirpa Paatero sd)
Suullinen kysymys SKT 173/2018 vp

Suullinen kyselytunti

Puhemies Paula Risikko: Kysymykset aloittaa sosiaalidemokraattinen eduskuntaryhmä
ja edustaja Paatero.

Keskustelu

16.02 Sirpa Paatero sd: Arvoisa rouva puhemies! Luimme tiistaina hieman hämmenty-
neinä Helsingin Sanomista, että sisäministeriö on lehden tietojen mukaan antamassa polii-
sille oikeuksia potilastietojen käyttöön. Perustelu on ihan ymmärrettävä — turvallisuuden
lisääminen — ja se on tietysti aina kaikkien osalta kannatettavaa, mutta tässä esityksessä
näyttäisi olevan kyllä enemmän riskejä kuin hyötyjä. Potilaan ja lääkärin välinen luotta-
mus on tärkeätä, ja esimerkiksi perheväkivallan uhreilla, huumeidenkäyttäjillä, mielenter-
veyspotilailla luottamus terveydenhuoltoon on edellytys hoitoon hakeutumiselle.

Lääkäriliitto totesi aika tiukkaan, että terveydenhuoltojärjestelmä ei ole rikoskontrolli-
järjestelmä, terveydenhuolto on potilaan parhaaksi. Ministeri Saarikko, onhan nyt niin, että
on ymmärretty jotenkin eri tavalla tämä terveydenhuollon varsinainen tehtävä, ja lupaatte-
han, että sisäministeriö ei vie suomalaista terveydenhuoltojärjestelmää tämmöiseen rikos-
kontrollijärjestelmään?

16.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hienoa, että pääsemme nyt eduskunnan suuressa salissa käymään läpi tätä ai-
hetta, jossa lehtitietojen varassa asiaan on otettu kantaa.

Haluan ensiksi aika avoimesti kuvata tilanteen. Helsingin Sanomien lähestyessä minua
toimittajalla oli käytössään pykälät, minulla ei. [Paavo Arhinmäki: Hallituksessa ei tieto
liiku!] Oli tilanne, jossa ministeriön valmistelussa on ollut meidän ministereiden yhteis-
työssä antama toimeksianto siitä, onko tässä aihepiirissä jotakin, mitä olisi selvitettävä,
onko jo olemassa olevan lainsäädännön ohjeistuksessa jotakin, missä voisimme parantaa
työntekijöiden käytännön arjen tueksi niitä säännöksiä ja niiden tulkintaa: mitä saa ja mitä
ei saa tehdä. Olemme keskustelleet tästä nyt tällä viikolla kollegaministeri Mykkäsen kans-
sa ja tulleet siihen tulokseen, että lainsäädännön muutokset tässä vaikeassa, aivan perusta-
vanlaatuiseen ytimeen menevässä aiheessa eivät ole mahdollisia tämän vaalikauden aika-
na.

16.05 Sisäministeri Kai Mykkänen (vastauspuheenvuoro): Arvoisa puhemies! Todella
olimme tässä yhteisessä haastattelussa viime viikolla, ja ne pykäläluonnokset, mihin toi-
 Tarkistettu
4.0



Pöytäkirjan asiakohta PTK 111/2018 vp
mittaja viittasi, eivät olleet tuttuja sen enempää minulle kuin ministeri Saarikolle. [Naurua
— Paavo Arhinmäen välihuuto] Yhteinen toimeksianto on ollut ja on: nyt STM-vetoisesti
asiantuntijat selvittävät, miten sellaisissa vakavissa tilanteissa kuin perheväkivaltakierteis-
sä tai vaikkapa kadonneen dementikon etsinnöissä, joissa meillä on nykyisen lainsäädän-
nön tulkinnassa vaihtelua maan eri puolilla, voidaan kuntia ohjeistamalla tilannetta sel-
keyttää. Tietosuojavaltuutettu otetaan mukaan. Lisäksi selvitetään myöhempää käyttöä
varten, onko lainsäädännössä sellaisia asioita, joita on syytä tarkistaa, ja tähän työhön ote-
taan alan järjestöt, siis terveydenhuoltoalan järjestöt, mukaan yhtä lailla.

Tämä tahtotila on täysin yhteinen, ja jos jotkut ovat riidelleet, niin emme ainakaan me
vastuuministerit tässä missään vaiheessa. Todella tässä kohtaa ehkä poikkeuksellisen sel-
keästi julkisuudessa on ollut tietoja, jotka eivät ole olleet [Puhemies koputtaa] kenenkään
esityksiä vaan ainoastaan ajatuksia, mutta tahtotilan mukaisesti [Puhemies: Aika!] edetään
hyvässä yhteistyössä.

Puhemies Paula Risikko: No niin, pyydän niitä edustajia, jotka haluavat esittää lisäkysy-
myksiä, [Oikealta: Kysymys tuli selväksi! — Ben Zyskowicz: Tämähän tuli nyt selväksi!]
ilmoittautumaan painamalla V-painiketta ja nousemalla seisomaan. — Täällä on kuitenkin
kysymyksiä, niin että otetaan muutama, ja sitten jatketaan.

16.06 Sirpa Paatero sd (vastauspuheenvuoro): Arvoisa rouva puhemies! Erittäin hienoa,
että tätä lakiesitystä ei tule tällä hallituskaudella. Nyt jää tietysti kysymykseksi, peruuntuu-
ko se Helsingin Sanomien vuoksi vai mistä syystä. Mutta pääasia, että sitä ei tule, sillä
meillä on jo velvollisuus ilmoittaa poliisille monista asioista: ajo-oikeuksiin, ampuma-
aseisiin, lastensuojeluun, törkeisiin rikoksiin liittyvistä asioista ovat jo lääkärit ja tervey-
denhuolto velvollisia ilmoittamaan poliiseille ja muissakin kohdin oikeuksia. Tämä linjaus
siitä, että pystytään keskustellen toimintatapoja muuttamalla parantamaan tätä tilannetta
terveydenhuollon ja poliisin kohdalta, on erittäin hyvä.

Mutta nyt kuitenkin on tullut tietosuojalaki — tai siis se on täällä tällä hetkellä vielä kä-
sittelyssä, ei ole vielä kokonaan päätetty. Miten se suhtautuu tähän ajatteluun, että haluai-
sitte kuitenkin löysentää tätä käsittelyä?

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Enemmän kuin itse tästä prosessista olisi hyvä puhua itse asiasta. Tässä on
keskustelussa suomalaisten monin tavoin arvostamat ammattiryhmät, monelle ehkä yksi
syy maksaa veroja ja kokea Suomi hyväksi maaksi: poliisit ja lääkärit. Kummallakin on
erittäin vahva ammattietiikka, vahva käsitys siitä, että haluaa toimia oikean ja hyvän puo-
lesta, turvallisuuden ja hyvinvoinnin puolesta. Arkipäiväistä yhteistyötä on paljon: ajokort-
tiin tarvitaan lääkärintodistus iäkkäämmällä iällä, aselupaan, ja, niin kuin todettiin, vaikka-
pa kadonneen muistisairaan etsimisessä yhteistyö on monesti onneksi luontevaa.

Mutta ongelma, josta sisäministeriö otti yhteyttä meihin ja me ikään kuin sanoimme, että
tätä kannattaa ministeriöiden välillä pohtia, on ymmärtääksemme ongelma, joka on ollut
enemmän tai vähemmän pinnan alla ja huonossa keskusteluyhteydessä toimijoiden välillä
noin parinkymmenen vuoden ajan. Ehkä oleellista on huomata, että meillä on lainsäädäntö
vuodelta 2015, viime hallituskaudelta, ja te, edustaja, olitte siinä mukana. Silloin lainsää-
däntöön todettiin itse asiassa jo, että lain mukaan terveydenhuollon ammattilainen saa il-
moittaa poliisille henkeen tai terveyteen kohdistuvan uhkan arviointia [Puhemies koput-
2



Pöytäkirjan asiakohta PTK 111/2018 vp
taa] ja uhkaavan teon estämistä varten ne välttämättömät tiedot, jos hänellä on syytä epäil-
lä, että joku on vaarassa joutua väkivallan kohteeksi. [Ben Zyskowicz: No niin, tuohan on
ihan järkevää!]

Puhemies Paula Risikko: Sitten seuraava lisäkysymys. Koska myöskin vihreällä edus-
kuntaryhmällä oli samaan teemaan liittyvä kysymys, niin edustaja Haavisto. [Ben Zysko-
wicz: Tämähän tuli jo valmiiksi!]

16.09 Pekka Haavisto vihr (vastauspuheenvuoro): Arvoisa puhemies! Tämä on tärkeätä
keskustelua, ja laajentaisin sitä vähän katsomaan näitä oikeusvaltioperiaatteita. 

Kansalaisilla on oikeus omiin tietoihinsa, he omistavat ne. He omistavat omat henkilö-
tietonsa, omat terveystietonsa — ne eivät lähtökohtaisesti ole yhteiskunnan omistuksessa.
Nyt kun on tullut digitalisaatiota ja uusia teknisiä menetelmiä, tiedonvaihto ja tiedonkeruu
helpottuvat. Näin me tässä sote-uudistuksen yhteydessä tulimme juuri sille rajapinnalle,
kuinka paljon tietoa henkilöistä voi kerätä. 

Nyt olisin vähän peräänkuuluttanut hallituksen ajattelutapaa juuri tästä tietosuojasta ja
kansalaisten henkilötietojen kunnioittamisesta. Tämä on tullut vastaan tietysti tiedustelu-
lainsäädännössä ja tämäntyyppisissä asioissa. Olisi tärkeää, että hallitus linjaisi ja täällä
selvästi sanoisi kuitenkin tämän oikeusturvaperiaatteen kansalaisten näkökulmasta. Ei voi
olla niin, että silloin, kun tietoa voidaan kerätä ja sitä voidaan jakaa, sitä tehdään kansalais-
ten tietosuojasta piittaamatta.

16.10 Oikeusministeri Antti Häkkänen (vastauspuheenvuoro): Arvoisa puhemies! Erit-
täin hyvä ja ajankohtainen kysymys.

Tietosuoja on Suomessa tällä hetkellä ja myös tulevina vuosina maailman kärkipäätä.
Eli jos me vertaamme muihin mantereisiin, niin Euroopassa on kärkipäätä, mutta jos taas
verrataan Euroopan sisällä, niin Suomi on ehdottomasti tietosuojan ja yksityisyydensuojan
kannalta aivan kärkipään maita. Siitä pitää itse asiassa huolta tässä talossa jo meidän pe-
rustuslakivaliokunta, joka on linjannut erittäin kireäksikin suomalaisen yksityisyydensuo-
jan ja tietojenkäsittelyn. Eli se tulee säilymään sellaisena myös näissä uusissa uudistuksis-
sa.

Tietosuojan osalta: Siis se on itse asiassa yksi keskeisimpiä länsimaisen avoimen yhteis-
kunnan perusarvoja. Mitään valvontayhteiskuntaa, kontrolliyhteiskuntaa, ei pidä lähteä te-
kemään, niin että oikeusvaltiorajoitteet eivät ole mukana siinä, mutta samassa hengenve-
dossa pitää ymmärtää ja tietää se, että esimerkiksi poliisin pitää saada tiettyjä tietoja yh-
teiskunnassa, jotta voidaan turvallisuutta edistää, ja samalla tapaa tiedon pitää liikkua vi-
ranomaisten kesken, jotta vaikkapa koulumaailmasta saadaan vakavia sosiaalitapauksia ja
-kysymyksiä ennaltaehkäistyä, estettyä isompia ongelmia. Näiden yhteensovittaminen ja
tasapaino [Puhemies: Aika!] on se kysymys, jota ratkotaan tässä talossa.

16.11 Päivi Räsänen kd (vastauspuheenvuoro): Arvoisa rouva puhemies! Terveyden-
huollon ilmoitusoikeudet ja -velvollisuudet poliisille ovat tällä hetkellä varsin laajat ja toi-
mivat. Kyllä niitä todellakin tarvitaan, niin kuin täällä ministeri Häkkänen totesi, mutta sa-
malla on todettava se, että niitä ei ole syytä laajentaa, ja siksi oli hyvä, että ministeri Saa-
rikko nyt selkeän ilmoituksen tästä antoi eduskunnalle.
3



Pöytäkirjan asiakohta PTK 111/2018 vp
Te, ministeri Mykkänen, kuitenkin tällä viikolla tiistaina — kuuntelin vierestä, kun an-
noitte haastattelua — annoitte ymmärtää, että tämmöinen lakiesitys olisi voinut olla tulos-
sa vielä jopa tänä syksynä, ja nimenomaan tämä aiheutti tämän hämmennyksen. Näyttää
todella siltä, että oli hyvä, että asia tuli julkiseen keskusteluun, jolloin muun muassa asian-
tuntijoiden, esimerkiksi Lääkäriliiton, taholta pystyttiin selkeästi tuomaan esiin se huoli,
että esimerkiksi mielenterveysongelmaiset ja päihdeongelmaiset saattaisivat varoa lääkä-
riin tulemista ja lääkärille asioistaan kertomista, jos tätä ilmoitusvelvollisuutta edelleen
[Puhemies: Kysymys!] laajennettaisiin. Kysynkin, ministeri Mykkänen, mistä tämä häm-
mennys teillä johtui: miksi teillä oli nämä ajatukset silloin tiistaina vielä?

16.12 Sisäministeri Kai Mykkänen (vastauspuheenvuoro): Arvoisa puhemies! Ei tässä
nyt todella mistään hämmennyksestä ole kysymys. Meillä on sisäisen turvallisuuden ja oi-
keudenhoidon ministerityöryhmässä jo huhtikuussa sovittu, että virkamiehet yhdessä kat-
sovat tätä, kuten ministeri Saarikko sanoi, 20 vuotta eri vaiheissa ollutta kysymystä siitä ta-
sapainosta, minkä ministeri Häkkänenkin mainitsi, joka on aivan vääjäämätön. Jos meillä
tällä hetkellä tapahtuu esimerkiksi potilaiden välinen pahoinpitely, tämmöisestä poliisi ei
aina saa tietoja. Maan sisällä käytännöt vaihtelevat.

2015 tehtiin terveydenhuollon ammattilaisia koskeva laintarkistus, jonka osalta nyt on
tänään todettu, että ohjeistusta ei ole kuntiin eikä toimijoille mennyt riittävästi, ja nyt tätä
sitä kautta sitten pyritään parantamaan. Tämä hanke on ollut pyyntö virkamiehille, että kat-
sokaa, mitä tehdään, ja sen jälkeen tehdään johtopäätökset. Nyt sitten valmistelussa joitain
versioita tuli ulos. Tämä keskustelu lähti aivan omille raiteilleen, ja nyt on sitten tehty no-
peasti ne johtopäätökset, millä mennään eteenpäin.

Mutta minä uskon, että me olemme kaikki tässä talossa samaa mieltä siitä, että törkeissä
rikoksissa tai vaaranaiheuttamistilanteissa täytyy tehdä kompromisseja sen kanssa, missä
kohtaa potilassalaisuus ja meidän yhteinen [Puhemies koputtaa] hengen ja turvallisuuden
intressi yhteensovitetaan. Sen osalta tässä on ohjeistuksesta kysymys, ei mistään hämmen-
nyksestä.

Puhemies Paula Risikko: Ja vielä yksi lisäkysymys.

16.13 Kari Tolvanen kok (vastauspuheenvuoro): Arvoisa rouva puhemies! Kuten minis-
teri tuossa sanoi, puutteita tuntuu olevan enemmänkin ohjeistuksessa ja koulutuksessa, ni-
menomaan poliiseilla, terveydenhuollon ammattihenkilöillä, sosiaaliviranomaisilla. Se on
se suurin puute tällä hetkellä, minun mielestäni ei niinkään lainsäädäntö. Meillä viime kau-
della tehtiin hyvää lainsäädäntöä, millä saadaan tietoa jo tapahtuneista rikoksista lapsiin
kohdistuen ja uhkaavista rikoksista. Sen lisäksi meillä on rikoslain 15 luvussa 10 §, joka
velvoittaa ilmoittamaan hankkeilla olevia rikoksia, muun muassa törkeän pahoinpitelyn,
raiskauksen, ryöstön ynnä muut. Eli lainsäädäntö on ihan kohdallaan, mutta sitten kun
mennään siihen käytännön toteutukseen, tiedän, että Suomen tasavallassa on hyvin, hyvin
erilaisia käytäntöjä eri paikoissa. Voisi sanoa, että pelotellaan ihmisiä, viranomaisia: jos il-
moitatte tämän, niin joudutte vaikeuksiin. Millä te hoidatte sen, että meillä olisi yhtenäiset
käytännöt koko Suomen tasavallassa, ja millä te hoidatte sen, että tämä viranomaisyhteis-
työ olisi entistä tiiviimpää? Se on hyvää, mutta se ei ole tarpeeksi tiiviistä vieläkään.
4



Pöytäkirjan asiakohta PTK 111/2018 vp
16.15 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Haluan todeta tämän viikon keskustelusta, että pidin sitä hyvin vahingollise-
na. Tietenkin oli tärkeää, että tämä asia puidaan avoimesti, sitä en lainkaan vähättele, mut-
ta toivottavasti tästä ei jää kenellekään sellainen käsitys, että maan hallitus olisi halunnut
sellaisten asioiden toteutuvan, jotka heikentävät esimerkiksi ihmisten halua mielentervey-
songelmiensa kanssa hakeutua hoitoon. [Eduskunnasta: Se on tärkeää!]

Se on osa tärkeää ammattietiikkaa, mutta samalla toivon, että tämä keskustelu johtaa nyt
— lainsäädäntöä ei tule, sen teki jo viime hallitus — parempaan ohjeistukseen tuon lain
tulkitsemisesta ja sen käytännön työn menetelmistä, se tarvitaan. Se tullaan toteuttamaan
yhteistyössä sekä poliisin että sosiaali- ja terveysministeriön kanssa mutta myös alan am-
mattilaisia juuri näissä käytännön esimerkeissä kuullen, koska meidän käsityksemme mu-
kaan kentältä, lääkärien vastaanotoilta, tulee palautetta myös siitä, että sosiaali- ja tervey-
denhuollon ammattilaiset aika ajoin kaipaisivat vastaavasti lisää tietoja poliisilta saadak-
seen hekin oman työnsä ammattimaisesti ja raudanlujasti hoidettua. [Ben Zyskowicz: Kä-
siraudanlujasti!]

Kysymyksen käsittely päättyi.
5


