















































DEM5C7E.tmp.xml


Pöytäkirjan asiakohta PTK 70/2019 vp
Pöytäkirjan asiakohta 

PTK 70/2019 vp

Täysistunto

Tiistai 26.11.2019 klo 14.00—20.15

3. Valtioneuvoston selonteko julkisen talouden suunnitelmasta vuosille 2020—2023
Valtioneuvoston selonteko VNS 2/2019 vp
Valiokunnan mietintö VaVM 11/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 3. asia. Nyt päätetään valtiovarainvaliokunnan mietinnön VaVM 11/2019 vp
pohjalta kannanotosta selonteon johdosta.

Valtiovarainvaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena siten, että ryhmäpu-
heenvuorojen pituus on enintään 5 minuuttia. Muut ennakolta varatut puheenvuorot käyte-
tään ryhmäpuheenvuorojärjestyksessä, ja niiden pituus on enintään 5 minuuttia. Puhemies-
neuvosto suosittaa, että nopeatahtisen keskusteluosuuden jälkeenkin pidettävät puheen-
vuorot kestävät enintään 5 minuuttia. Lisäksi myönnän harkitsemassani järjestyksessä vas-
tauspuheenvuoroja.

Keskustelu

14.07 Johannes Koskinen sd (esittelypuheenvuoro): Arvoisa puhemies! Tämä ensim-
mäinen julkisen talouden suunnitelma tulee kovin pian hallitusohjelman käsittelyn jäl-
keen, ja pitkälti samat asiat ovat esillä, jotka ovat olleet tässä salissa ja laajemminkin kes-
kustelun kohteena jo useiden kuukausien aikana. Varmasti tuossa seuraavassa, ensi ke-
vään julkisen talouden suunnitelmassa sitten löydetään jo enemmän uusia painopisteitä.
Mutta tähänkin JTS:ään erikoisvaliokunnat ovat paneutuneet huolella, ja tästä paksusta pu-
makasta löytyy kommentteja eri hallinnonaloilta kohdentuen kuitenkin juuri tämän JTS:n
ajatuksen mukaisesti siihen, miten Suomen talous pidetään urallaan tulevina vuosina. 

Valiokunnan mietintöön liittyy kolme vastalausetta, mutta esittelen nyt joitakin pääkoh-
tia tästä valtiovarainvaliokunnan mietinnöstä. Julkisen talouden suunnitelmaan sisältyy
valtiontaloutta, kuntataloutta sekä työeläkelaitoksia ja muita sosiaaliturvarahastoja koske-
vat linjaukset vuosille 20—23. Se sisältää samalla Suomen vakausohjelman sekä vastaa
EU:n vaatimukseen keskipitkän aikavälin budjettisuunnitelmasta. Kuntatalouden osioita
täydentää vielä erikseen laadittu kuntatalousohjelma, jonka painopiste on kuntatalouden
kehitysnäkymien ja valtion toimenpiteiden tarkastelussa. Valtiovarainvaliokunta on käsi-
tellyt selontekoa lähinnä julkisen talouden yleisen kuvan ja talouden näkymien kannalta,
kun taas mietinnön liitteenä olevien mainitsemieni muiden erikoisvaliokuntien lausunnois-
sa nostetaan esille hallinnonalakohtaisia kysymyksiä. 

Yleisen näkemyksen mukaan Suomen talouskasvu hidastuisi selvästi vuonna 2016 alka-
neen nousukauden jälkeen. Julkisen talouden suunnitelman pohjana olevan valtiovarain-
 Tarkistettu
3.14



Pöytäkirjan asiakohta PTK 70/2019 vp
ministeriön arvion mukaan bruttokansantuote kasvaa 1,5 prosenttia tänä vuonna, 1,0 pro-
senttia ensi vuonna ja hidastuu edelleen suunnittelukauden loppua kohden 0,7 prosenttiin
vuonna 2023. Kotimaisen kysynnän on kuitenkin arvioitu pysyvän vakaana ja ylläpitävän
talouskasvua. Myös taloudellisten tutkimuslaitosten esittämät arviot ovat samansuuntaisia. 

Valtiovarainvaliokunta kiinnittää huomiota siihen, että julkisen talouden suunnitelman
perusteella on riskinä, että Suomi rikkoisi vakaus- ja kasvusopimuksen ennalta ehkäisevää
osaa vuonna 20. Tämä aiheutuu osittain siitä, että pysyvät menolisäykset sekä tulevaisuu-
sinvestoinnit toteutetaan etupainotteisesti, kun taas niihin liittyvät rahoitusratkaisut ajoit-
tuvat pääosin myöhempiin vuosiin. Valtiovarainministeriön arvion mukaan Suomi noudat-
taa kuitenkin laajasti ottaen rakenteellista jäämää koskevaa pilaria eikä poikkeama ennalta
ehkäisevän osan vaatimuksista muodostu merkittäväksi. Tämä hallitusohjelmassa sovittu
mekanismi on uusi ja poikkeuksellinen, ja sen takia sen selvittämisessä kansainvälisille
tarkkailijoille on ollut tekemistä, mutta se toimii, kunhan tuossa linjassa työllisyyden vah-
vistamisesta ja tarkasta taloudenpidosta pidetään kiinni. 

Valiokunta korostaa, että hidastuva talouskasvu ja talouden rakenteelliset ongelmat
edellyttävät hallitukselta aktiivista talous- ja työllisyyspolitiikka. Jotta tasapainotavoite
saavutetaan, on myös toimeenpantava rakenteellisia uudistuksia, joista tärkeimpiin kuuluu
edelleen sosiaali- ja terveyspalveluiden uudistaminen. Sen valmisteluun hallituksen linja-
ukset antavat hyvät lähtökohdat. Keskeistä on myös parantaa talouden kasvuedellytyksiä
vauhdittamalla osaamista ja innovaatioita luovia investointeja, kuten panostamalla tutki-
mus- ja tuotekehitykseen, osaamiseen sekä nuorten koulutusasteen nostamiseen. Samalla
on myös huolehdittava riittävistä talouden puskureista, jotta julkinen velka ei aiheuta on-
gelmia seuraavien taantumien aikana. 

Valiokunta katsoo hallituksen tavoitteenasettelun olevan selkeä ja pitää tärkeänä, että
hallitus tavoittelee julkisen talouden tasapainoa vuoden 23 loppuun mennessä. Se on kiin-
teässä ajallisessa ja asiallisessa yhteydessä työllisyysasteen nostamiseen 75 prosenttiin.
Valiokunta painottaa, että hallitusohjelman tavoitteet eriarvoisuuden vähentämisestä ja tu-
loerojen pienentämisestä ovat välttämättömiä sosiaalisen oikeudenmukaisuuden kannalta.
Näiden tavoitteiden kuten myös hiilineutraaliutta koskevan tavoitteen saavuttamista ja vai-
kutussuhdetta julkiseen talouteen on kuitenkin hieman vaikeampi arvioida kuin näiden
enemmän matemaattisten tavoitteiden osalta. 

Hallitus lisää pysyviä julkisen talouden menoja noin 1,4 miljardia vuoden 23 tasolla ver-
rattuna tämän kevään tekniseen julkisen talouden suunnitelmaan. Panostuksia kohdenne-
taan muun muassa sosiaaliturvaan, sosiaali- ja terveyspalveluihin, varhaiskasvatukseen,
koulutukseen ja tutkimukseen sekä ympäristönsuojeluun ja ilmastopoliittisiin toimiin. Va-
liokunta toteaa, että päätetyt menolisäykset ovat suunnittelukaudella etupainotteisia suh-
teessa siihen, kuinka verotuloja lisäävät veroperustemuutokset kasvattavat tuloarviota. Ta-
sapainotavoitteen saavuttaminen edellyttää siten tehokkaita toimia työllisyyden ja tuotta-
vuuden parantamiseksi jo päätettyjen meno- ja tulomuutosten lisäksi. 

Työllisyyden parantamisesta: Tavoite 75 prosentin työllisyysasteesta on välttämätön,
jotta julkisen talouden tasapainoa koskeva tavoite saavutetaan jo vuonna 23. Hallitus on
käynnistänyt laajamittaisen valmistelutyön, jonka tavoitteena on kevääseen 20 mennessä
laatia ehdotukset niistä toimenpiteistä, joilla työllisten määrä kasvaa 30 000:lla. Asiaa val-
mistellaan parhaillaan kolmikantaisissa työryhmissä, joiden ehdotusten pohjalta hallitus
tekee lopulliset linjaukset budjettiriihessä syksyllä 20. 
2



Pöytäkirjan asiakohta PTK 70/2019 vp
Valiokunta painottaa toimien monipuolisuutta, sillä mikään yksittäinen uudistus ei ko-
henna työllisyyttä riittävästi, vaan tarvitaan useita samaan suuntaan vaikuttavia toimenpi-
teitä. On parannettava muun muassa työvoimapolitiikan palvelurakennetta, edistettävä
työkykyä ja työperäistä maahanmuuttoa ja lievennettävä kohtaanto-ongelmaa. Myös työ-
voimapalvelujen resursseista on huolehdittava, sillä moni työtön työnhakija tarvitsee laa-
dukasta henkilökohtaista neuvontaa ja ohjausta. 

Valiokunta korostaa osaamista parantavia toimia, sillä väestön koulutustaso ei ole enää
noussut ja se on jo jäänyt jälkeen monista verrokkimaista. Huolestuttavaa on, että parhaas-
sa työiässä ikävälillä 25—54 olevista suomalaisista lähes 200 000 henkilöllä ei ole perus-
koulun jälkeistä tutkintoa, mikä heikentää olennaisesti työllistymismahdollisuuksia. Va-
liokunta pitää välttämättömänä, että hallitusohjelmaan sisältyvästä 4 prosentin t&k-tavoit-
teesta pidetään johdonmukaisesti kiinni myös seuraavissa julkisen talouden suunnitelmis-
sa, sillä osaaminen ja korkeatasoinen tutkimus- ja kehitystoiminta on Suomen menestymi-
sen ja kansainvälisen kilpailukyvyn välttämätön edellytys.

Valtiovarainvaliokunta toteaa edelleen näistä hiilineutraaliustavoitteista, että tavoitteet
ovat kunnianhimoisia ja niiden saavuttaminen edellyttää mittavia muutoksia ihmisten ku-
lutus- ja liikkumistottumuksiin. Tarvitaan poikkihallinnollisia, useille eri hallinnonaloille
kuuluvia toimia ja erityisesti uusia kierto- ja biotaloutta edistäviä ratkaisuja. Keskeistä on
myös varmistua näiden toimenpiteiden johdonmukaisuudesta ja yhteensopivuudesta. 

Valiokunta pitää tärkeänä, että toteutettavien toimien vaikuttavuutta seurataan läpi vaa-
likauden osana julkisen talouden suunnitelmaan sisältyvää kestävän kehityksen osiota. Sa-
malla tulee kehittää arvioinnissa käytettäviä mittareita. Valiokunta jakaa hallituksen käsi-
tyksen siitä, että kunnianhimoinen, johdonmukainen ja ennakoiva ilmastopolitiikka luo
myös vakaan investointiympäristön, mikä on mahdollisuus suomalaisille yrityksille ja
työllisyydelle. 

Valiokunta nostaa velkojen osalta esiin myös kotitalouksien velkaantumisen kasvun.
Kasvava velkaantuneisuus on viime aikoina herättänyt huolta viranomaisten keskuudessa,
muun muassa Euroopan järjestelmäriskikomitea ja IMF ovat varoittaneet Suomea asiasta.
Kuluttajien luottamukseen perustuva yksityisen kulutuksen kasvu on hyvin herkkä nega-
tiivisille uutisille, joten kotitalouksien kasvava velkaantuneisuus muodostaa riskin myös
talouskehitykselle, ja valmisteltuja toimenpiteitä on syytä lähteä määrätietoisesti toteutta-
maan. 

Kokonaisuutena valtiovarainvaliokunta siis ehdottaa, että eduskunta hyväksyy kannan-
oton selonteon johdosta, eikä sillä ole huomautettavaa valtioneuvoston kokonaislinjaan. 

Aivan lopuksi lainaan yhtä asiantuntijalausuntoa, tässä tapauksessa Akavalta, joka tuo
hyvin esiin sen peruskysymyksen, joka tuleville vuosille edessämme aukeaa: ”Syntyvyys
on alentunut jyrkästi, nuoremmat ikäluokat kutistuvat ja työikäinen väestö supistuu. Työ-
panoksen väheneminen uhkaa jarruttaa talouskasvua, joka on viime kädessä ainoa kestävä
tapa rahoittaa kasvavat julkiset menot, joita väestön ikääntyminen paisuttaa. Tämä koros-
taa työllisyyden parantamisen tärkeyttä. Mitä ylemmäksi se saadaan, sitä pienempi kasvu-
jarru työpanoksen tulevasta vähenemisestä syntyy. Mahdollisimman monen työikäisen pi-
täisikin olla töissä. Menolisäyksiä, etenkin pysyviä, kannattaa harkita kasvun ja työllisyy-
den näkökulmasta. Pitää arvioida, vahvistavatko ne työllisyyttä ja talouskasvua.”

Ensimmäinen varapuhemies Tuula Haatainen: Sitten mennään ryhmäpuheenvuoroi-
hin.
3



Pöytäkirjan asiakohta PTK 70/2019 vp
14.18 Eveliina Heinäluoma sd (ryhmäpuheenvuoro): Arvoisa puhemies! Nyt käsittelys-
sä oleva julkisen talouden suunnitelma pyrkii varmistamaan, että Suomi uudistuu tasa-ar-
voisella ja kestävällä tavalla. Hallituksen talouspolitiikan suurena päämääränä on työlli-
syyden vahvistaminen, hyvinvoinnin lisääminen ja eriarvoisuuden vähentäminen.

Nuoria ihmisiä syytetään usein hetkessä elämisestä. Sanotaan, että meiltä puuttuu pers-
pektiiviä, jonka vasta eletty elämä voi tuoda. Sen olen kuitenkin ehtinyt oppia, että juuri
työllisyyspolitiikka ei ole sprinttilaji vaan maraton. Muut Pohjoismaat ovat valinneet työl-
lisyydenhoidossa maratonosuuden, kun Suomi on pikemminkin yrittänyt ilmoittautua sa-
dan metrin sprinttiin. Tämä hallitus tietää, että kestävät tulokset tulevat maratonkestävyy-
destä — satsaamisesta suomalaisten osaamiseen, toimiviin palveluihin ja vaikkapa toimi-
vaan infraan. Tämä hallitus uskoo, että työmahdollisuuksien lisääminen, ihmisten auttami-
nen ja koko kansakunnan osaamisen vahvistaminen on oikea tie menestykseen.

Muissa Pohjoismaissa on korkeat työllisyysasteet saavutettu aktiivisella työvoimapoli-
tiikalla, jossa työttömiä ei jätetä yksin työttömyyden kanssa. Se on oikea tie, ja sitä tietä
hallitus perustellusti haluaa kulkea Suomessakin. Laaja paketti kauaskantoisesti työllisyyt-
tä kohentavia toimenpiteitä, jolla luodaan hallituskauden aikana kymmeniä tuhansia työ-
paikkoja, on valmistelussa.

Arvoisa puhemies! Hallitus ja tämä selonteko vievät Suomen määrätietoisesti uudistus-
ten ja tulevaisuusinvestointien tielle. Asiantuntijat ovat pitkään suositelleet esimerkiksi op-
pivelvollisuuden laajennusta, ja nyt se toteutuu. Uudistuksiin liittyy myös eriarvoisuuden
vähentäminen — uuden hallituksen talouspolitiikan tärkeä tavoite. Silloin huomio pitää
siirtää kohti heitä, jotka apua eniten tarvitsevat: pienituloisiin eläkeläisiin, työttömiin ja
opiskelijoihin. Kestävän ja osallistavan talouskasvun kannalta tärkein huomio siirtyy alim-
piin tuloluokkiin. Veronkevennykset täytyykin kohdistaa pieni- ja keskituloisiin, kuten
hallitus tekee.

Arvoisa puhemies! Tämä hallitus rakentaa sukupolvien siltaa vastakkainasettelun si-
jaan. Vanhustenhoidon hoitajamitoitus toteutuu vihdoinkin. Pienempiä eläkkeitä noste-
taan. Laajalla parlamentaarisella yhteistyöllä sotaveteraanien rintamalisä yli kaksinkertais-
tetaan.

Arvoisa puhemies! Oma isoisäni aloitti oman taipaleensa maaseudun huutolaislapsena.
Kaikesta oli puutetta, eivätkä lautasella olleet suupalat olleet nekään suuria. Juuri sen takia
isoisäni päätti, ettei hänen perheessään nähtäisi ikinä nälkää. Ja isoisälleni jälkeläisten
mahdollisuus kouluttaa itseään oli tärkeä väylä menestykseen.

Itse koen suurta nöyryyttä hyvinvointimme rakentajapolven edessä. Meidän tämän päi-
vän toimijoiden, myös nuorten, velvollisuus on varmistaa, että ikäihmistemme vanhuus on
turvattu ja arvokas. Siihen tarvitsemme hoivauudistuksen ja terveydenhoidon uudistukset.

Arvoisa puhemies! Se, joka etsii politiikasta yksinkertaisia vastauksia, joutuu usein pet-
tymään. Arvovalintoja hän kuitenkin löytää. Tänä päivänä minun on helppo seistä isoisäni
edessä hallituksen tekemien arvovalintojen kanssa. Tiedän, että hallitus parantaa pienen
eläkkeen varassa elävän toimeentuloa ja huolenpitoa. Pystyn myös kertomaan, ettei halli-
tus ole unohtanut tulevia sukupolvia vaan maassa toteutetaan historiallinen oppivelvolli-
suusuudistus, joka antaa nuorille eväät tämän päivän työelämässä pärjäämiseen.

Tämänkin jälkeen tiedän, että loppukaneettina kuulen isoisäni toteavan: ”Se ilmaston-
muutoshan jää nyt teidän nuorempien hoidettavaksi. Otattehan sen vakavasti?” Ja tähän
meidän sukupolvemme suurimpaan haasteeseen on myös vastattava, kun julkisen talouden
voimavaroja seuraavina vuosina ohjataan.
4



Pöytäkirjan asiakohta PTK 70/2019 vp
Arvoisa puhemies! Sosiaalidemokraattinen eduskuntaryhmä kannattaa valtioneuvoston
selonteon julkisen talouden suunnitelmasta vuosille 2020—2023 hyväksymistä.

14.23 Lulu Ranne ps (ryhmäpuheenvuoro): Arvoisa rouva puhemies! Suomi on pieni
avotalous, jonka vientihinnat määräytyvät maailmanlaajuisilla markkinoilla. Brändi ja laa-
tu eivät ole enää kestäviä kilpailuvaltteja — ne ovat markkinoilla pysymisen edellytys. Ke-
hittyvien maiden teknologinen ja laadullinen osaaminen ottavat omaamme kiinni vauhdil-
la. Siksi kilpailukyvyssä palataan aina hintaan. Tässä Suomi on maalannut itseään nurk-
kaan ja maalaa edelleen. 

Suomi on kallis maa. Sekä OECD:n että EU:n tilastojen mukaan julkiset menot ovat
Ranskan jälkeen toiseksi suurimmat kokonaistuotantoon suhteutettuna. Tällä on seurauk-
sensa. Suomen vaihtotase on lipsahtanut kroonisesti alijäämäiseksi vuodesta 2011. Tava-
raviennin ylijäämän romahdusta ei ole kyetty korvaamaan palveluviennillä tai tuonnin vä-
hentämisellä. Velkaiset valtio, kunnat ja kansalaiset velkaantuvat edelleen. Verokiila eli
ero työnantajakustannusten ja nettopalkan välissä on kasvanut sietämättömäksi. Palkan os-
tovoima on heikko. Siksi yksityisellä ja julkisella sektorilla on yhä enemmän työtehtäviä,
joista maksettavissa olevalla palkalla ei elä ainakaan paremmin kuin tulonsiirroilla. 

Arvoisa rouva puhemies! Hallitus tavoittelee julkisen talouden tasapainoa vuonna 2023.
Tämän käsittelyssä olevan suunnitelman myötä tavoite karkaa kuitenkin entistä kauem-
mas. Suomen tasapainottoman talouden ongelma kiteytyy neljään asiaan, joihin hallitus ei
kiinnitä riittävästi huomiota: Valtion menojen arvioidaan kasvavan kehyskaudella noin
kolme prosenttia vuodessa. Valtion tulojen arvioidaan kasvavan noin kaksi prosenttia vuo-
dessa. Valtion budjettitalouden arvioidaan olevan ensi vuonna noin kaksi miljardia alijää-
mäinen. Alijäämä kasvaa vuoteen 23 mennessä vähintään neljään miljardiin euroon. Val-
tio on täysin erkaantunut kuntatalouden todellisuudesta, joka tulee tällä kehyskaudella re-
psahtamaan yli kolme miljardia euroa eli 1,2 prosenttia alijäämäiseksi. 

Jatkuvasti tuloja nopeammin kasvavat menot ovat jo valmiiksi kalliille maalle täysin
kestämättömät, ja menojahan tämä hallitus kasvattaa omilla päätöksillään ilmastojohtajuu-
desta ja maahanmuutosta, oppivelvollisuusiän nostolla. Se kasvattaa tulevia menoja myös
liian vähäisillä lapsiperheiden pahoinvointia ennalta ehkäisevillä toimilla ja kaataa kunti-
en niskaan vielä kaiken lisäksi mahdottoman sopeuttamistaakan. Se ei puutu tasapainotto-
man talouden juurisyihin.

Arvoisa rouva puhemies! Suomen isoihin ongelmiin tarvitaan isoja ratkaisuja. Kilpailu-
kykyä ja ihmisten ostovoimaa on parannettava kaventamalla verokiilaa. Julkista sektoria
on pienennettävä, menot on pistettävä kuriin, menojen painopistettä on siirrettävä. Tarvit-
semme enemmän hoitajia ja opettajia, vähemmän ilmastopaneelien sihteeristöjä ja maail-
manparannuksen asiantuntijaverkostoja. Julkiselta sektorilta tulee vapauttaa osaavaa työ-
voimaa yksityissektorin käyttöön. Hoitoalalle koulutettuja on houkuteltava takaisin alalle
olosuhteita ja palkkaa korjaamalla. Vielä lisää työvoimaa saadaan, kun luovutaan tästä op-
pivelvollisuusiän nostosta ja mahdollistetaan oppilaitosten ja yritysten välinen parempi yh-
teistyö, yritysten ehdoilla. [Suna Kymäläinen: Herranjestas!] 

Arvoisa puhemies! Tämä suunnitelma on menneen maailman paperi, jolla yritetään teh-
dä enemmän ja kovemmin sitä, mikä ei ole ennenkään toiminut, panostetaan vähän lisää
kaikkeen mutta ei mihinkään kunnolla rakenteita purkamalla ja muuttamalla. Lisää hank-
keita ja byrokratiaa, lisää hintaa arjelle, elämiselle ja yrittämiselle — lisää ongelmia. [Suna
Kymäläinen: Äärioikeisto puhuu!] 
5



Pöytäkirjan asiakohta PTK 70/2019 vp
Meillä ei ole varaa haitata ulkomaankauppaa ja sisäistä liikennettämme merkityksettö-
mällä mutta kalliilla ilmastojohtajuudella, älyttömällä hiilidioksidijahdilla. Yhtä vähän
meillä on varaa taloudellista huoltosuhdetta ja turvallisuutta heikentävään maahanmuut-
toon, eikä meillä kerta kaikkiaan ole varaa jättää edes yhteiskunnan pahoinvoinnin ja on-
gelmien ennaltaehkäisyä lapsipuolen asemaan. Tätäkin tapahtuu juuri nyt. 

Perussuomalaisten eduskuntaryhmä esittää julkisen talouden suunnitelmaan vastalau-
seen, ja siinä avataan tavoitteiden ja keinojen epärealistisuutta ja suoranaista haitallisuutta
Suomen taloudelle. Sieltä näkyy, kuinka hataralla pohjalla tämä esitys on. Vastalauseem-
me tärkein asia on kuitenkin se, että sillä ohjattaisiin Suomen taloutta oikeaan suuntaan.
[Paavo Arhinmäki: Nimenomaan oikeaan! — Puhemies koputtaa] Tarvitsemme radikaale-
ja uudistuksia, joihin nykyhallitus ei kykene. Ehdotan, että eduskunta hyväksyy jättä-
määmme vastalauseeseen liittyvän kannanoton. [Paavo Arhinmäki: Perussuomalaiset aja-
vat kokoomuksesta oikealta ohi!]

14.29 Elina Lepomäki kok (ryhmäpuheenvuoro): Arvoisa puhemies! Esitän kokoomuk-
sen eduskuntaryhmän puolesta sydämellisen osanottomme Antti Rantakankaan omaisille
ystävämme poismenon johdosta.

Valtiovarainministeriön arvion mukaan talouskasvu hidastuu ensi vuonna yhteen pro-
senttiin ja edelleen sen alle vaalikauden loppuun mennessä. Tämä on asiantuntijoiden mu-
kaan Suomen osalta lähinnä kasvun normalisoitumista, ei taantumaa. Maailmantaloudessa
on silti poikkeuksellisia riskitekijöitä, jotka saattavat romahduttaa kasvun kokonaan.
Myöskään nyt alkanut lakkotalvi ei vielä näy käsillä olevissa ennusteissa. Hallituksen
omistajaohjaus on kriisissä.

Hallitus on sitoutunut julkisen talouden tasapainoon vuonna 2023. Riittääkö sille toiveu-
ni? Nyt käsillä olevan suunnitelman mukaan julkinen talous on kauden lopussa 3,6 miljar-
dia euroa alijäämäinen, ja jos luvusta siivotaan pois työeläkejärjestelmä, alijäämä on jopa
5,3 miljardia euroa. Näin siis ihan normaalissa talouskehityksessä ilman taantumaa tai var-
sinkaan kansainvälistä talouskriisiä. Tästä on tasapaino kaukana. Julkinen tase heikkenee
yli 20 miljardia Rinteen nelivuotiskauden aikana, kun mukaan lasketaan myös omaisuu-
den myynnit. Se vaimentaa mahdollisuuksia vastata tulevaisuuden epävarmuustekijöihin.
Hyvinvointivaltion tulevaisuus, lasten koulutus ja vanhusten hoiva ovat täysin kestävän ta-
louspolitiikan varassa.

Rinteen hallituksen keskeisin tavoite on työllisyysasteen nostaminen 75 prosenttiin ja
työllisten määrän vahvistaminen vähintään 60 000 henkilöllä. Julkisen talouden suunnitel-
masta puuttuvat silti täysin kaikki varsinaiset työllisyystoimet. Hallitus on luvannut palata
asiaan vasta ensi kesänä. Viimeaikaisten tietojen valossa suorastaan pelottaa, mitä sieltä
ensi kesänä on tulossa. Toistaiseksi hallitus on nimittäin toimillaan vähentänyt työllisyyttä
eikä lisännyt sitä. Viime viikolla eduskunnan tietopalvelu laski Rinteen hallituksen toi-
mien vähentävän työllisyyttä 5 000:lla.

Kokoomus on vaihtoehtobudjetissaan esittänyt keinot, joilla Suomeen saataisiin asian-
tuntijoiden laskelmiin pohjautuen yli 60 000 työpaikkaa lisää. [Sari Sarkomaan välihuuto]
Samalla säilyisi nykyinen tulonjako, mutta köyhyys vähentyisi. [Paavo Arhinmäki: Toi-
sien laskelmien mukaan ei!] Kokoomuksen toimenpidelista osoittaa, ettei Suomessa ole
pulaa tepsivistä työllisyystoimista, vaan rohkeudesta ja kyvystä toteuttaa niitä.

Arvoisa puhemies! Elinkeinoelämän tutkimuslaitos kirjoittaa: ”Julkisen talouden kokoa
kasvatetaan päätösperäisesti merkittävällä tavalla ensimmäistä kertaa vuosikymmeniin.”
6



Pöytäkirjan asiakohta PTK 70/2019 vp
”Budjetin linja on reippaasti keventävä, sopii huonosti suhdannetilanteeseen ja rikkoo
mahdollisesti budjettisääntöjä”, toteaa puolestaan professori Roope Uusitalo. ”On ongel-
mallista, että hallituksella ei ole uskottavaa suunnitelmaa julkisen talouden tasapainottami-
seksi”, lausuu talouspolitiikan arviointineuvosto. Suomi sai viime viikolla EU:n komissi-
olta sapiskaa julkisen talouden tilasta. Olemme samassa nuhtelujoukossa Etelä-Euroopan
maiden kanssa. Vaikka hallitus ei kuuntelisi kokoomusta, sen pitäisi kuunnella kotimaisia
ja ulkomaalaisia asiantuntijoita. He ovat yksimielisen huolestuneita hallituksen finanssipo-
litiikasta. Valtiovarainministeriön tuoreen talouskatsauksen mukaan menot kasvavat tulo-
ja nopeammin ensi kertaa vuoden 2014 jälkeen.

Arvoisa puhemies! Suomen noin 10 miljardin euron kestävyysvaje tarkoittaa ikäsidon-
naisista menoista ja työikäisen väestön pienenemisestä syntyvää kattamatonta vastuuta. On
ennenkuulumatonta, että nykyinen hallitus päätösperäisesti kasvattaa kestävyysvajetta.
Rinteen bussi on tehnyt täyskäännöksen viime hallituksen kestävän talouspolitiikan lin-
jaan ja suuntaa pakoputki tuprutellen kohti kielekkeen reunaa. Kokoomuksella on täysin
eri suunta. [Sosiaalidemokraattien ryhmästä: Tiedetään!]

14.34 Juha Pylväs kesk (ryhmäpuheenvuoro): Arvoisa puhemies! Lämmin kiitos keskus-
tan eduskuntaryhmän puolesta koko eduskunnalle osanotosta suruumme. Se lohduttaa, kun
olemme järkyttävällä tavalla, aivan odottamatta menettäneet läheisen työkaverimme.

Arvoisa puhemies! Kiitos edellisen hallituksen politiikan Suomen talous on paremmas-
sa kunnossa kuin neljä viisi vuotta sitten. Paikalleen tuudittautumiseen tällä maalla ei silti
kuitenkaan ole varaa. Talouden näkymät ovat heikentyneet. Maailmantaloudesta ei Suo-
melle ole odotettavissa sanottavasti apua. Tuleva talous- ja työllisyyskehitys on nyt pitkäl-
ti kiinni niistä ratkaisuista, joita me suomalaiset itse teemme. Siksi keskustan eduskunta-
ryhmä vetoaa vakavasti maltin ja sovun puolesta työmarkkinoilla. Ymmärrämme, että
työntekijöillä on oikeutettuja odotuksia. Suomen tulevaisuuden, maamme talouden ja ih-
misten arjen kannalta lakkotalvi olisi tässä tilanteessa kuitenkin silkkaa hiekkaa yhteiskun-
nan pyöriviin rattaisiin.

Arvoisa puhemies! Keskustan eduskuntaryhmälle on kaksi asiaa ylitse muiden: kaikki
mahdollinen on tehtävä, että saamme vaalikauden aikana Suomeen 60 000 uutta työpaik-
kaa ja että talous on tasapainossa vuonna 2023. Työpaikat syntyvät myös tulevaisuudessa
ennen muuta mikroyrityksiin sekä pieniin ja keskisuuriin yrityksiin. Tähän mennessä
olemme yhdessä päättäneet jo esimerkiksi palkkatuen uudistamisesta, työllisyyskokeilun
aloittamisesta ja investointien poisto-oikeuden tuplaamisesta. Tätä työllistävää yrittäjyys-
politiikkaa on jatkettava. Ylipäätään nyt tarvitaan tuntuvasti lisää työllisyyttä parantavia
ratkaisuja.

Keskustan eduskuntaryhmä ymmärtää, että asioiden valmistelu yhdessä työmarkkina-
järjestöjen kanssa vaatii aikansa. Edellytämme kuitenkin, että yhdessä sovitussa aikatau-
lussa pysytään. Ensi keväänä on pohjustettava ja viimeistään vajaan vuoden kuluttua hal-
lituksen budjettiriihessä on tehtävä päätökset, joilla vähintään 30 000 ihmiselle saadaan
töitä. Keskustan eduskuntaryhmä esittää seitsemää ratkaisua: huolenpitoa siitä, että suoma-
lainen työ ja palvelut menevät kaupaksi maailmalla; paikallisen, työpaikoilla tapahtuvan
sopimisen lisäämistä; Suomen mallia vastauksena siihen, että avoimet työpaikat ja työttö-
mät työnhakijat kohtaavat; osatyökykyisten työllistymisen helpottamista; ulkomaisten
osaajien saamista Suomeen niille aloille, joilla tarvetta on; tutkimukseen ja kehitykseen
satsaamista; nuorten työllistymisen tukemista ja syrjäytymisen torjumista.
7



Pöytäkirjan asiakohta PTK 70/2019 vp
Isossa kuvassa ilmastonmuutoksen hillitseminen on iso mahdollisuus luoda uusia työ-
paikkoja ja yrityksiä koko Suomeen. Se edellyttää, että korvaamme saastuttavien fossiilis-
ten polttoaineiden käytön mahdollisimman pitkälle maakuntiemme kotimaisten uusiutuvi-
en luonnonvarojen kestävällä hyödyntämisellä, turvaamme suomalaisen maa- ja metsäta-
louden tulevaisuuden, panostamme osaamiseen ja otamme käyttöön uutta tekniikkaa. Ha-
luamme tehdä järkivihreydestä uutta teollisuutta koko maan ja kaikkien suomalaisten hy-
väksi. Tulevan vuosikymmenen aikana Suomeen tarvitaan miljardien investointeja, joilla
yritykset kehittävät ja ottavat käyttöön uutta, vähäpäästöistä tekniikkaa. Esitämme järki-
vihreän teollisuuden ohjelman ja sen työkaluna kansallisen ilmastorahaston valmistelun ri-
peää aloittamista. Osa sen rahoituksesta tulisi valtiolta. Myös tavallisille suomalaisille on
annettava mahdollisuus osallistua sijoittamiseen.

Arvoisa puhemies! Keskustan eduskuntaryhmälle talous ei ole itseisarvo. Emme myös-
kään esitä uudistuksia uudistusten vuoksi. Ne ovat välineitä siihen, että pystymme pitä-
mään huolta perheen pienimmistä, ikäihmisistä ja yhteiskunnan heikko-osaisista sekä ra-
kentamaan tasa-arvoista tulevaisuutta koko tälle laajalle maalle. Tämä uusi punamulta nos-
taa pienimpiä perhe-etuuksia ja eläkkeitä ja parantaa ihmisten palveluja niin varhaiskasva-
tuksessa, koulutuksessa kuin vanhustenhoidossa. Teemme väkevää aluepolitiikkaa. Linja
on toinen kuin oppositiolla.

Yhteisenä huolena yli hallitus—oppositio-rajojen on syytä olla kuntien talouden no-
peasti heikentynyt tilanne ja kuntien välinen eriytyminen. Kuntien hoidettavana on isoin
osa ihmisten palveluista, ja kaikki puolueet ovat kunnissa vastuuta kantamassa. Yhä use-
ammalle kunnalle sosiaali- ja terveyspalvelujen hoitaminen on käynyt liian raskaaksi. Sik-
si keskustan eduskuntaryhmä pitää välttämättömänä, että sosiaali ja terveyspalvelujen uu-
distus toteutetaan maakuntien pohjalta tämän vaalikauden aikana. Puoluepolitikointi ei tee
oikeutta asian tärkeydelle. Katsomme myös, että kuntien eriytymiskehitykseen on löydet-
tävä uusia lääkkeitä [Puhemies koputtaa] esimerkiksi selvittämällä nykyisen kuntien val-
tionosuusjärjestelmän [Puhemies koputtaa] toimivuutta, jonka perustarkoitus on turvata
palvelut kohtuullisella vero- ja maksurasituksella ihmisten asuinpaikasta riippumatta.

Arvoisa puhemies! Hallitus on ensimmäisen puolen vuoden aikana saanut työnsä hyvin
vauhtiin. Nyt vain lisää virtaa kinttaisiin.

14.40 Heli Järvinen vihr (ryhmäpuheenvuoro): Arvoisa rouva puhemies! Haluan esittää
lämpimän osanoton edustaja Rantakankaan, ystävämme Antin, omaisille ja läheisille niin
omasta kuin vihreän eduskuntaryhmän puolesta.

Arvoisa rouva puhemies! Me puhumme tässä salissa paljon lapsillemme, tuleville suku-
polville, jättämästämme velasta. Yleensä aina silloin puhumme taloudesta ja rahasta: ve-
lasta, joka jää heidän maksettavakseen. Tästä näkökulmasta meidän tulee tehdä kaikkem-
me, että saamme mahdollisimman monen suomalaisen töihin. Tämä hallitus panostaa kas-
vatukseen ja koulutukseen aina varhaiskasvatuksesta yliopistoihin, tutkimukseen ja kehi-
tystyöhön, paikalliseen sopimiseen, perhevapaiden uudistamiseen sekä työllisyystoimiin,
joilla yhteensä tavoitellaan 60 000 uutta työllistä. Tämä ei ole siis heikennys, vaan selkeä
parannus nykytilanteeseen.

Och ja, vi lyssnar på experter. När vi beaktar skillnaderna i sysselsättningsgraden i Finland
jämfört med de övriga nordiska länderna är det enligt Statens revisionsverk möjligt att upp-
8



Pöytäkirjan asiakohta PTK 70/2019 vp
nå målet. Det som krävs är rätta val och lyckad beredning av sysselsättningsåtgärder, och
det är just det som vi håller på med.

Esimerkiksi yli 50-vuotiaiden miesten työllisyysasteen kohottaminen Ruotsin tasolle riit-
täisi täyttämään työllisyystavoitteen. Juuri sitä haluamme: että yli 50-vuotiaat ja maahan-
muuttajat, naiset ja osatyökykyiset saadaan paremmin mukaan töihin. Siksi helpotamme
ensimmäisen työntekijän palkkausta, lisäämme palkkatukea ja työttömän henkilökohtaista
palvelua. Siksi panostamme työhyvinvointiin, lisäämme kuntoutusta sekä muunto- ja täy-
dennyskoulutusta. Suomi on aina pärjännyt ja pärjää jatkossakin koulutuksella ja tutki-
muksella, kannustuksella ja yrittämisellä.

Kun puhumme yhteisesti lapsillemme jättämästämme velasta, emme voi sivuuttaa il-
mastovelkaa. Sitä, että toimimme ilmastonmuutoksen hidastamiseksi liian hitaasti. Halli-
tus haluaa saada Suomesta hiilineutraalin vuoteen 35 mennessä. Se on kunnianhimoinen,
mutta mahdollinen ja ennen kaikkea välttämätön tavoite. Tärkeintä on päästä eroon fossii-
lisista polttoaineista, vähentää liikenteen ja maaperän päästöjä ja parantaa energiatehok-
kuutta. Olemme vasta urakan alkumetreillä. Ensi vuoden verouudistuksesta on lupa odot-
taa paljon. Eri energiamuotoja pitää verottaa niiden hiilijalanjäljen mukaan. Turpeen vero-
tusta on kiristettävä ja maankäytön nieluja lisättävä, jos emme ole valmiita tekemään ki-
peämpiä muutoksia toisaalla.

Kun puhumme jättämästämme velasta lapsillemme, me puhumme myös kuolevista la-
jeista: olemme keskellä kuudetta sukupuuttoaaltoa, jossa jopa 200 lajia kuolee sukupuut-
toon — ei joka vuosi, ei joka kuukausi, vaan joka päivä. Siksi luonnonsuojeluun on aidosti
panostettava nyt. Me vauhditamme metsien, soiden ja vesien suojelua, elvytämme vaellus-
kalakantoja, vähennämme luontokohteiden korjausvelkaa ja tehostamme vieraslajien tor-
jumista. Myös hiilineutraalin kiertotalousyhteiskunnan rakentaminen on alkanut. Tänä
vuonna päivitettiin täällä Suomessa kehitetty maailman ensimmäinen kiertotalouden tie-
kartta. Taloudellisilla kannustimilla haemme myös lisää vauhtia puurakentamiseen.

Me suomalaiset olemme velkaa paitsi lapsillemme myös edellisille sukupolville, jotka
elivät paljon meitä säällisemmin. Työ ei ole helppo. Osa ihmisistä on lähes neliraajajarru-
tuksessa, me päättäjät tulemme tekemään virheitä, eikä sosiaaliturvaakaan pystytä uudis-
tamaan samassa vauhdissa ekologisen verouudistuksen kanssa. Silti tätä työtä on tehtävä
päättäväisesti — nyt ja jatkossa. Miksi juuri pienen Suomen pitää toimia? Hiilijalanjäl-
kemme on maailman suurimpia. Kulutamme tulevilta sukupolvilta joka vuosi melkein kol-
men vuoden luonnonvarat. Tämä on pahin velka, jonka heille jätämme. Sitä ei lasketa yk-
sikkömiljardeissa vaan paljon suuremmissa luvuissa.

Katseemme pitää olla reilussa vihreässä tulevaisuudessa, jossa kannamme vastuun pääs-
töistämme, torjumme eriarvoisuutta koulutuksella ja tasa-arvolla sekä kehitämme ympäris-
töystävällisiä keinoja energian tuottamiseen, liikkumiseen ja kaikkeen elämiseen. Siksi on
hienoa, että hallitus on panostanut aidosti pienituloisimpiin ja lähtenyt kunnianhimoisesti
etsimään ratkaisuja.

14.45 Pia Lohikoski vas (ryhmäpuheenvuoro): Arvoisa rouva puhemies! Nykyinen halli-
tus on kääntänyt Suomen suunnan. Investoimme lastemme tulevaisuuteen leikkausten si-
jaan. Hallitusohjelman talouspolitiikan päämääränä on hyvinvoinnin lisääminen. Tällä tar-
koitetaan ekologisesti ja sosiaalisesti kestävää talouskasvua, korkeaa työllisyyttä ja kestä-
vää julkista taloutta.
9



Pöytäkirjan asiakohta PTK 70/2019 vp
Hallituksen finanssipolitiikka on julkisen talouden suunnittelukaudella 2020—2023
hieman elvyttävää, mikä on perusteltua kasvun hidastumisen ja kansainvälisen toimin-
taympäristön epävarmuuden vuoksi. Keskeistä on parantaa talouden kasvuedellytyksiä
vauhdittamalla osaamista ja innovaatioita luovia investointeja, kuten panostamalla tutki-
mus- ja tuotekehitykseen, osaamiseen sekä nuorten koulutusasteen nostamiseen. Tarpeel-
lisia ovat myös investoinnit liikenneverkon ja asumisen kehittämiseen sekä hiilineutraaliu-
teen liittyvien tavoitteiden saavuttamiseen.

Arvoisa puhemies! Oikeisto-oppositio toistelee täällä mantraansa, että hallituksen ta-
louspolitiikka on vastuutonta. Kuitenkin jää epäselväksi, mitkä hallituksen tekemistä pa-
nostuksista ovat niin vastuuttomia — ovatko panostukset varhaiskasvatukseen vastuutto-
mia, onko vastuutonta korottaa köyhimpien eläkkeensaajien toimeentuloa 50 eurolla kuu-
kaudessa? Vasemmistoliiton mielestä on vastuutonta kuvitella, että leikkauslistoilla luotai-
siin kestävä pohja Suomen talouskasvulle ja julkiselle taloudelle.

Nykyisen oikeisto-opposition vaihtoehtobudjeteista voi todeta, että kokoomus ottaisi
nyt käyttöönsä kepin sijaan suorastaan pampun ja oikeisto-opposition käänteisellä robin-
hood-politiikalla haluttaisiin leikata hyvinvoinnista ja käyttää rahat jälleen hyvätuloisten
veronalennuksiin.

Arvoisa puhemies! Olen iloinen, että tällä hallituskaudella investoidaan osaamiseen ja
koulutukseen. Nämä ovat tärkeitä panostuksia Suomen työllisyyden ja hyvinvoinnin kas-
vattamiseksi. Teknologinen kehitys ja automatisaatio muuttavat taloutta ja työmarkkinoita
kovaa vauhtia. Teknologisen murroksen vaikutusta esimerkiksi työpaikkojen määrään on
vaikea arvioida, mutta tiedämme, että osaamisvaatimukset kasvavat. Samaan aikaan joka
ikäluokasta noin 15 prosenttia nuorista jää vaille toisen asteen tutkintoa, ja ylemmän kor-
keakoulututkinnon suorittaneiden osuus on viimeisen kymmenen vuoden aikana ollut las-
kussa. Siksi hallituksen panostukset kaikkien yhtäläisiin koulutusmahdollisuuksiin ja kou-
lutuksen laatuun ovat tärkeitä satsauksia Suomen hyvinvoinnin ja tasa-arvon eteen.

Oppivelvollisuuden käyttöönottaminen lähes sata vuotta sitten oli tämän maan historian
suurimpia tasa-arvotekoja. Nyt on aika tuoda oppivelvollisuus 2020-luvulle ja laajentaa se
jatkumaan toiselle asteelle 18 ikävuoteen asti. Samalla toisen asteen opinnoista tehdään ko-
konaan maksuttomia, ja esimerkiksi ammatillinen koulutus saa jo ensi vuonna 100 miljoo-
naa uusien opettajien ja ohjaajien palkkaamiseen. 

Arvoisa puhemies! Panostamalla koulutukseen, tutkimukseen ja innovaatioihin teemme
kestävää työllisyyspolitiikkaa. Hallituksen tavoitteena on nostaa työllisyysaste 75 prosent-
tiin, ja tämän eteen on käynnistetty laajat valmistelut, jotta löytäisimme vaikuttavimmat
työllisyystoimet. Tulokseton keppipolitiikka korvataan nyt kestävällä työllisyyspolitiikal-
la. Me haluamme auttaa ihmisiä löytämään itselleen työn, jolla elää — ei rangaista siitä,
että töitä ei ole. Kestävää työllisyyspolitiikkaa tehdään myös panostamalla työkykyyn ja
palkkatukeen sekä uudistamalla sosiaaliturvaa niin, että raivataan esteitä työllistymisen
tieltä.

Arvoisa puhemies! Hallitus on sitoutunut sukupuolten tasa-arvon edistämiseen muun
muassa talousarvioprosessissa ja kaikissa keskeisissä uudistuksissa. Toivon, että tulevina
vuosina otetaan käyttöön sukupuolitietoinen budjetointi, jossa huomio kohdistuu talousar-
vioon, talouspolitiikkaan, monivuotisiin kehyksiin ja julkisen talouden ohjaukseen. Kan-
sainväliset talousjärjestöt, kuten IMF ja OECD, ovat julkaisseet tästä suosituksia. Koska
hallituksen tavoitteena on nostaa Suomi tasa-arvon kärkimaaksi, sopisi sukupuolitietoinen
budjetointi täydentämään tulevina vuosina laajaa talousarvioprosessia.
10



Pöytäkirjan asiakohta PTK 70/2019 vp
Arvoisa puhemies! Olemme pohjoismainen hyvinvointivaltio ja sellaisena listattu par-
haiden yhteiskuntien joukkoon osaamisen, kilpailukyvyn ja onnellisuuden mittareilla. Vii-
me vuosien leikkaukset ovat osuneet suomalaisiin kipeästi, ja nyt tehtäviä panostuksia
koulutukseen, tasa-arvoon ja hyvinvointiin on todella odotettu.

Yhteiskunta, jossa ihmisillä on vahva luottamus toisiinsa ja yhteiskuntaan, on maailmal-
la ainutlaatuinen ja vaalimisen arvoinen. Luottamuksen ylläpitämiseksi tarvitaan politiik-
kaa, joka näkee kaikki ihmiset saman arvoisina. Siksi tämän hallituksen tuoma suunnan-
muutos suomalaisessa politiikassa on niin tärkeä. 

Me haluamme rakentaa valoisan tulevaisuuden kaikille, ei harvoille. Vasemmistoliiton
eduskuntaryhmä kannattaa julkisen talouden suunnitelman hyväksymistä.

14.50 Veronica Rehn-Kivi r (ryhmäpuheenvuoro): Värderade talman! Jag vill på svens-
ka riksdagsgruppens vägnar uttrycka våra varma tankar till vår uppskattade kollega Antti
Rantakangas anhöriga.

Arvoisa puhemies! Talouskasvun hidastuminen korostaa työllisyyttä lisäävien uudistusten
tarvetta. Tämän mutta myös tulevien vaalikausien lukuisista haasteista selviytyminen vaa-
tii meiltä vahvaa uudistustahtoa.

Julkisen talouden suunnitelma on hallituksen tiekartta. Torjumme laman uhkaa uudista-
malla työelämää sekä tekemällä tulevaisuusinvestointeja ja sosiaalisia uudistuksia. Tehok-
kaaseen toimenpidepakettiin kuuluu luonnollisesti perhevapaauudistus, joka parantaa tasa-
arvoa ja vahvistaa tulevaisuudenuskoa.

Regeringens ekonomiska politik ska också i alla lägen vara ekologiskt hållbar. I planen för
de offentliga finanserna finns klimatvänliga åtgärder som för oss mot ett mer koldioxids-
nålt samhälle — totalsatsningen är inte mindre än cirka 2 miljarder euro redan nästa år. Det
handlar om att trygga den biologiska mångfalden, utveckla transportnätet, skapa ett mer
hållbart jordbruk och att backa upp forskning och innovationer. Här är vi på rätt väg, också
när det gäller målmedvetna satsningar på utbildning. 

Då vi arbetar för det centrala målet att höja sysselsättningsgraden till 75 procent ska vi
inte utesluta några åtgärder. Regeringen har enats om ett 25 punkters program. Vi behöver
en bättre fungerande arbetsförmedling, vi måste satsa på arbetsrehabilitering, befrämja ar-
betsrelaterad invandring och ta in mer lokal avtalskultur i företag som vi ser att gynnas av
det.

Arvoisa puhemies! Työelämää tulee voida uudistaa myös erilaisilla kokeiluilla. RKP suh-
tautuu myönteisesti määräaikaisiin työllistämiskokeiluihin. Voisimme esimerkiksi luopua
työvoiman tarveharkinnasta joillakin alueilla — voisiko joku maakunta olla koealue? —
tai tietyillä aloilla, joilla työvoimasta on eniten kysyntää. [Jussi Halla-aho: On jo luovuttu
joillakin aloilla!] Kokeilun voisi kohdistaa mikroyrityksiin, joilla on potentiaalia työllis-
tää. Kokeilujen avulla työllistämistoimenpiteitä pystyy arvioimaan.

Maamme ikärakenne ei ole suotuisa ja syntyvyyskäyrä jatkaa laskuaan, joten pitkällä ai-
kavälillä tarkasteltuna taloudessa on suuri kestävyysvaje. Väestöennusteen mukaan Suo-
men huoltosuhde heikkenee ainakin seuraavien 50 vuoden ajan. Tarvitaan siis sote-uudis-
tus, joka ottaa tämän haasteen vakavasti.
11



Pöytäkirjan asiakohta PTK 70/2019 vp
Ikäihmiset on nähtävä resurssina. Heillä on paljon elämänkokemusta, josta voi olla hyö-
tyä yhteiskunnalle myös eläkkeelle siirtymisen jälkeen. Kuten valtiovarainvaliokunta mie-
tinnössään toteaa, eläkeikää lähestyvissä suomalaisissa on paljon työllisyyspotentiaalia.
Suuresta potentiaalista kertoo esimerkiksi se, että Ruotsin 55—64-vuotiaista työllisten
osuus on 12 prosenttia suurempi kuin Suomessa vastaavassa ikäluokassa. Siksi meidän tu-
lisi vakavasti pohtia eri vaihtoehtoja, joilla työn vastaanottamisesta saisi tehtyä nykyistä
houkuttelevampaa, kuten esimerkiksi osa-aikatyötä.

Värderade talman! En av Finlands främsta ekonomiska tänkare Sixten Korkman har sagt
att satsningar på barnpolitik stärker vår ekonomi på sikt.

Siis Korkmanin sanoilla: ”Panostukset lapsipolitiikkaan vahvistavat talouttamme pitkällä
aikavälillä”. Viisaita sanoja.

SFP och svenska riksdagsgruppen betonar betydelsen av satsningar på förebyggande åtgär-
der. Agerar man i tid så sparar man i den andra, dyrare ändan. Det är genom förebyggande
åtgärder vi ska motverka mental ohälsa och barnfattigdom. Det är genom att återinföra den
subjektiva dagvårdsrätten som alla barn blir behandlade likvärdigt. Det är genom att mins-
ka på gruppstorlekarna som varje barn får den uppmärksamhet han eller hon behöver. Lis-
tan kunde göras lång. 

Suomi tarvitsee nyt tehokkaita pitkän tähtäimen toimenpiteitä. Tämä edellyttää myös, ku-
ten mietinnössä tuodaan esiin, että maassamme on taloudellisesti toimivia paikallisdemo-
kratioita. Ruotsalaisen eduskuntaryhmän mielestä kuntien valtionosuudet tulee jakaa oi-
keudenmukaisesti ja kunnille tulee osoittaa riittävät resurssit, jotta ne pystyvät huolehti-
maan niistä tehtävistä, joita me niille määräämme.

14.55 Peter Östman kd (ryhmäpuheenvuoro): Arvoisa puhemies! Esitän myös kristillis-
demokraattien eduskuntaryhmän puolesta surunvalittelut ja osanoton Antti Rantakankaan
omaisille ja läheisille.

Suomen talous on kasvanut viime vuosina, ja noususuhdanne on vaikuttanut positiivi-
sesti myös työllisyystilanteeseen. Talouskasvu kuitenkin hidastuu selvästi vuonna 2016 al-
kaneen nousukauden jälkeen. Julkisen talouden suunnitelman pohjana olevan valtiovarain-
ministeriön arvion mukaan bkt kasvaa 1,5 prosenttia vuonna 2019, 1 prosentin vuonna
2020 ja hidastuu edelleen suunnittelukauden loppua kohden 0,7 prosenttiin vuonna 2023.
Näin ollen valtiovarainvaliokunta arvioi, että julkisen talouden alijäämä kasvaa tänä vuon-
na, ja kehityksen ennustetaan jatkuvan koko kehyskauden siten, että alijäämä kasvaa suun-
nittelukauden aikana noin 3,7 miljardiin euroon. Velkasuhteen arvioidaan kääntyvän kas-
vuun vuodesta 2021 alkaen ja ylittävän 60 prosentin rajan vuonna 2022.

Rinteen hallitus on ohjelmassaan linjannut, että normaalin kansainvälisen talouden ti-
lanteessa julkinen talous olisi tasapainossa vuonna 2023 ja julkisen velan suhde bkt:hen
alenee. Hallitus ei kuitenkaan toimi ohjelmansa mukaisesti, vaan jo ensimmäisessä kehys-
päätöksessä on nähtävissä hallituksen talouspolitiikan vaikutukset. 

Värderade talman! Regeringen förväntas idka en ansvarsfull och exemplarisk hushållning
med statens finanser, men enligt prognoserna skulle den offentliga förvaltningen år 2023
12



Pöytäkirjan asiakohta PTK 70/2019 vp
ha ett 3,7 miljarders underskott om man inte fattar beslut om nya åtgärder. En del har till
och med förutspått ett ännu större underskott. Nu finansieras driftsökningarna genom att
man säljer ut statsegendom. I början av förra veckan varnade Internationella valutafonden
IMF att Finland inte får statsskulden i balans enligt planen för år 2023. Ytterligare bedöm-
de IMF att utgående från sysselsättningsläget kommer låneupptagningen fortfarande att
vara 1 procent av bnp år 2023.

Arvoisa puhemies! Tarvitaan toimia, joiden avulla ruokitaan talouskasvua ja kannustetaan
yrittäjyyteen. Työllisyyttä lisäävien toimien lisäksi tarvitaan kiireellisesti sosiaaliturvan
uudistusta. Kristillisdemokraattien esittämä kannustava perusturva -malli ratkaisee monia
nykyisen järjestelmän ongelmia: se poistaa tuloloukkuja ja kannustaa työn vastaanottami-
seen.

Maatalousyrittäjät ovat erityisesti olleet viime vuosina kovilla poikkeavien sääolosuh-
teiden vuoksi. Maataloustuet tulee säilyttää nykytasollaan, ja maatalousyrittäjille tulee tar-
vittaessa myöntää kriisitukea. Suomella ei ole varaa siihen, että maatalous ajetaan alas.
Koko maa tulee säilyttää asuttuna. Tämä ei onnistu ilman kestävää ja maatalousyrittäjien
ongelmat huomioivaa maatalouspolitiikkaa. Tulevan EU-budjetin haasteena on paikata
muun muassa Britannian EU-eron myötä syntyvä rahoitusvaje. Euroopan komission jul-
kaiseman esityksen mukainen leikkaus Suomen maataloustukiin ei ole hyväksyttävä, ja
esityksen toteutuminen tulee pyrkiä estämään.

Arvoisa puhemies! Väestön ikärakenne ja tulevaisuuden huoltosuhde tulevat entises-
tään heikkenemään, mikäli syntyvyyttä ei saada nousuun. Nyt on toimittava paremman ja
kannustavamman perhepolitiikan aikaansaamiseksi. Vaikuttavan perhe- ja väestöpolitii-
kan avulla voidaan poistaa epävarmuustekijöitä, jotka vaikuttavat negatiivisesti syntyvyy-
teen.

Kristillisdemokraattinen eduskuntaryhmä kiinnittää erityistä huomiota oikeusministeri-
ön hallinnonalan rahoituksen riittävyyteen. Lakivaliokunta on usean vuoden ajan kiinnit-
tänyt huomiota määrärahojen riittämättömyyteen ja tuonut esille, että tilanne tulee johta-
maan kansalaisten oikeusturvan heikkenemiseen. Arvoisa puhemies, tämä on entistä ajan-
kohtaisempaa nyt kun poliisin ja syyttäjän aika menee Raamatun tutkiskelun lisäksi van-
hojen sketsiohjelmien katseluun.

Arvoisa puhemies! Esitän, että eduskunta hyväksyy vastalauseen 3 mukaisen yhdeksän-
kohtaisen kannanoton.

15.01 Harry Harkimo liik (ryhmäpuheenvuoro): Arvoisa puhemies! Otan osaa Antti
Rantakankaan poismenon johdosta, ja surunvalitteluni omaisille ja ystäville.

Arvoisa puhemies! Olen parempi kokoamaan joukkueita kuin valmentamaan niitä, mut-
ta aion nyt käyttää tilaisuuden kannustaakseni hallitusta yhä parempiin suorituksiin.

Menestys joukkueurheilussa perustuu ennen kaikkea luottamukseen. Ihminen uskaltaa
tehdä rohkeitakin suorituksia ja pelata sovitulla taktiikalla, jos hän voi luottaa siihen, että
myös muu joukkue toimii samoin. Ennen kaikkea hänelle on tärkeää tietää, että vaikka sat-
tuisi virhekin, muu joukkue pysyy hänen rinnallaan. Nyt näyttää siltä, että tämän hallituk-
sen kohdalla keskinäinen luottamus ei ole niin suuri kuin se voisi olla. Se on harmi, sillä
hallituksen asia on koko Suomen asia, meidän kaikkien asia. 

Postilakon vaiheiden aikana kävi selväksi, että hallituksella voisi olla huomattavasti pa-
rempi yhteinen näkemys ja selkänoja, joiden puitteissa toimia. Niin ei tapahtunut, vaan yk-
13



Pöytäkirjan asiakohta PTK 70/2019 vp
sittäiset ministerit lähtivät irtokiekkojen perään ja tekivät sooloilevia ratkaisuja. Yksi syy
sisäiseen luottamuspulaan on se, että hallituksen jäsenet eivät aina tunnu olevan varmoja,
mikä heidän joukkueensa on. Osa arpoo liian usein, onko minun joukkueeni hallitus vai
ihan joku muu porukka, se joka huutelee kentän ulkopuolelta katsomosta.

Arvoisa puhemies! Tämän hallituksen sisäisellä hengellä on väliä, koska se heijastuu
suoraan myös suomalaisten luottamukseen ja tulevaisuudenuskoon. Jos tähtikentällinen ei
itsekään usko omaan ennalta sovittuun pelitapaansa ja suoraselkäisesti johda peliä sen mu-
kaan, myöskään katsomossa ei uskota voittoon. 

Uskottavuutta tarvitaan myös kansainvälisillä kentillä. Emme pelaa kotimaan alasarjaa,
vaan Euroopan liigaa. Hallituksen sisäisellä hengellä ja sen ulospäin osoittamalla johtajuu-
della on väliä myös siksi, että Suomella on edessään iso kriisi, joka johtuu työllisten mää-
rän pienuudesta ja ikääntyneiden hoivamenojen kasvusta. Ainoa asia, joka voi pelastaa tä-
män, on se, että saadaan ihmiset töihin. Mutta sellaisia toimenpiteitä ei hallituksella vielä
ole riittävästi. Se lukee selvin sanoin tässäkin paperissa, jota me tänään käsittelemme. 

Katse pitäisi olla siis samaan aikaan paljon kauempana kuin tällaisten postilakkojen tai
muiden harjoitusotteluiden seuraamisessa. Katse pitäisi olla vuoden 2030 kisoissa ja jopa
kauempana. Suomi tarvitsee visioita siitä, miten me pelaamme tulevina vuosikymmeninä.
Muutokset Postin toimintaympäristössä ovat vasta esimakua digitalisaation vaikutuksista.
Jos hallitus käyttäisi saman energian isompien linjojen miettimiseen kuin nyt 700 hengen
työehtojen pitämiseen ennallaan, olisimme turvallisemmissa käsissä. 

Hallituksella on oma pelikirjansa ja -strategiansa eli hallitusohjelma. Se on hyvä paperi,
joskin turhan idealistinen. Se on varmaan syy, miksi sen toimeenpano takkuilee nyt syystä
jos toisestakin. Katsomossa vihelletään, jopa hallituksen omat kannattajat alkavat pitää al-
kukauden suorituksia heikkoina. Nyt odotetaan johtajuutta ja tuloksia. En ole hallituksen
kokoonpanon suurin fani, mutta se on tällä hetkellä Suomen edustusjoukkue. Kannustan
sitä tekemään parhaimpansa ja vaikka käyttämään henkistä valmennusta. Minullakin on ol-
lut usein tilanne, että areena on kyllä kunnossa, mutta joukkue voisi pelata paremmin. Voin
siis tulla sparraamaan tarvittaessa. [Kimmo Kiljunen: Jäähallikin on hyvä!]

Ensimmäinen varapuhemies Tuula Haatainen: Sitten kuulemme ministeri Lintilän vas-
tauspuheenvuoron — 5 minuuttia, olkaa hyvä.

15.05 Valtiovarainministeri Mika Lintilä: Arvoisa puhemies! Kiitoksia eduskuntaryh-
mille ryhmäpuheenvuoroista. Olen erittäin tyytyväinen siihen, että eduskuntaryhmät näke-
vät ongelman samanlaisena: velkaantumisesta aiheutuvat ongelmat, se mikä aiheuttaa vel-
kaantumisen, työllisyyskehitys ja niin edelleen. Keinoista ollaan varmasti eri mieltä ja tu-
leekin olla eri mieltä. Sen takia meillä hallitus ja oppositio ovat eri puolueita. En pidä sitä
sinällänsä vaarallisena.

Muutamia kommentteja näitten ryhmäpuheitten perusteella: 
Ehdottomasti julkinen talous on se, mistä kannan huolta. Se, mitä on tullut esille nyt täs-

sä IMF:n ja komission ja muissa eri lausunnoissa JTS:n suhteen, pitää tietysti huomioida.
Se oli myös meillä valtiovarainministeriön omissa laskelmissa, että siellä eivät ole työlli-
syystoimet sisällä, eli ne on laskettu kunkin ennusteitten mukaisesti muttei hallituksen
työllisyystoimet sisälle lukien. 

Se, mikä on Suomelle tietysti erittäin iso haaste, on maailmankaupan hidastuminen.
Kaikki keskeiset ennustelaitokset ennustavat maailmankaupan hidastumista. Ensi vuodes-
14



Pöytäkirjan asiakohta PTK 70/2019 vp
ta voidaan vielä sanoa jotain, mutta vuosi 21 on hyvin hämärän peitossa ja sumuinen. Toi-
von mukaan kauppasopimukset tulevat pitämään. Säännöillä tapahtuva vapaakauppa on
Suomen taloudelle parasta tukea tällä hetkellä, ja toivon mukaan sitä ei vaaranneta.

Työllisyys on tämän hallituksen ykköskysymys, ja sen vuoksi hallitusohjelmassa meillä
on selkeä kirjaus siitä, että mitään toimia ei suljeta pois työllisyyden osalta. Eli kun hallitus
tarkastelee omia toimiaan ja tuo niitä koko ajan — voi sanoa, että ensimmäinen tietyllä ta-
valla tulee jo tänään esittelyssä olevassa budjetin täydennysosassa — niin kyllä hallitus käy
hyvin kriittisesti läpi niitä työllisyystoimia, joilla saavutetaan työllisyystavoite, koska työl-
lisyystavoitteen saavuttaminen on täysin keskeinen asia meidän julkisen talouden puolelle
ja yleensäkin meidän julkisen talouden ja hyvinvointipalvelujen kustantamiseen. 

Se, mitä tarvitaan, on investointien edistämistä. Niitten osalta meillä ovat nyt ensimmäi-
set liikkeellä, eli niin sanottu tuplapoisto on esitelty, ja se on eduskunnassa käsittelyssä.
Yleensäkin koko toimintaympäristö yritystoiminnalle tarvitsee vakautta ja ennustettavuut-
ta, ja siihen hallitus pyrkii omilla toimillaan. Meillä on hyvin selkeästi kirjattu hallitusoh-
jelmassa se, että esimerkiksi yritysverotusta ei tulla kiristämään. Haluamme luoda sitä toi-
mintaympäristöä, että yritykset voivat työllistää. Voisi oikeastaan sanoa, että kolme kul-
makiveä ovat työllisyyden edistäminen, yritysten uudistaminen ja investointien liikkeelle
saaminen — ja sitten julkisen talouden saaminen vakaalle pohjalle, ja se ei tapahdu mil-
lään muulla kuin työllisyystilanteen parantamisella.

Mutta asia, jota me emme saa unohtaa ja jolla on julkisen talouden osalta täysin keskei-
nen vaikutus erityisesti tuleville vuosille, on meidän sote-ratkaisun maaliin vieminen.
Meistä jokainen varmasti saa palautetta kuntien erittäin vaikeasta taloustilanteesta. Mikäli
me haluamme ja kun me haluamme siihen vaikuttaa, meidän tulee yhteisesti viedä tämä
sote maaliin, koska sillä me pystymme helpottamaan kuntien tilannetta. Se on ihan selvää,
että me emme sitä lainsäädäntöä tule saamaan toimintaan ihan lähivuosina — toivon mu-
kaan jo vuonna 23 ollaan ihan operatiivisesti liikkeellä — mutta niin pystymme luomaan
tämän erittäin vaikean kokonaisuuden, jota tietysti jokainen puolue täällä on ollut tekemäs-
sä Liike Nyt pois luettuna. Meidän julkinen talous on kuntien talouden osalta heikommas-
sa kunnossa kuin mitä vielä keväällä olivat tiedot, ja se tulee olemaan haasteellinen, koska
tietysti sitten myöhemmillä vuosilla velkaantuminen suhteessa bkt:hen ja julkiseen talou-
teen tulee olemaan Suomelle erittäinkin haasteellinen.

Kiitoksia ryhmille näistä palautteista. 

Ensimmäinen varapuhemies Tuula Haatainen: Nyt sitten tämän kierroksen jälkeen
käymme debattiin. Pyydän niitä edustajia, jotka haluavat esittää puheenvuoron debatissa,
nousemaan seisomaan ja painamaan V-painiketta.

Ensimmäinen puheenvuoro, edustaja Viitanen.

15.11 Pia Viitanen sd (vastauspuheenvuoro): Arvoisa puhemies! On tärkeätä, että valio-
kunnan mietinnössä kävi ilmi hyvin, että nyt on suunta muuttunut: katsomme tulevaisuu-
teen, panostamme työllisyyteen, kasvuun, koulutukseen ja pienten ihmisten toimeentu-
loon. Mutta, puhemies, tietenkin tähän kohtaan liittyy myös se, että uteliaana katsoin näitä
vastalauseita ja hämmästelin kovasti sitä, että kokoomus puhuu omassa vastalauseessaan
siitä, että ei saisi yhtään elvyttää, että se on huono asia. Täällä puhutaan panostuksista kou-
lutukseen ja vanhustenhuoltoon, eläkekorotuksista — nehän ovat tätä elvytystä. Kokoo-
mus tätä kovasti moittii, ja toisaalta en ole kyllä kuullut heidän sanovan, että näin ei pitäisi
15



Pöytäkirjan asiakohta PTK 70/2019 vp
sitten kuitenkaan tehdä. Tässä puhutaan myös esimerkiksi menonlisäyksestä: ”vastuuton
menojenlisäys”. Minä toivoisin nyt, puhemies, että kun tällaisia vastalauseita kirjoitetaan,
niin kokoomukselta tulisi selkeä linja, että saako koulutukseen, eläkkeisiin, pienen ihmi-
sen toimeentuloon panostaa vai ei, [Puhemies koputtaa] sillä tämä teksti, mikä teillä on
vastalauseessa, viittaisi juuri päinvastaiseen.

15.12 Markku Eestilä kok (vastauspuheenvuoro): Arvoisa puhemies! Tästä julkisesta ta-
loudesta on riittävästi puhuttu, mutta minä haluaisin valtiovarainministeriltä kysyä kotita-
louksien velkaantumisesta, sekin lienee jonkunmoinen ongelma. Jos mennään vähän yksi-
tyiskohtaisemmin yhtiölainoihin: Tällä hetkellä on aika helppoa ostaa asunto, kun yhtiölai-
nat ovat jo yli 70 prosenttia useissa tapauksissa velattomasta myyntihinnasta. Se johtaa vä-
hän harhaan, ja silloin ei enää rahoituslaitos pääse tutkimaan ihmisen todellista velan ta-
kaisinmaksukykyä. Ja mikä vielä ihmeellisempää, mitä itse en ymmärrä mitenkäänpäin:
miten voi olla, että yhtäkkiä velka muuttuu vähennyskelpoiseksi tuloksi? Se koskee juuri
näitä rahoitusvastikkeita, mitä taloyhtiöissä on. Sijoittajien ensimmäinen kysymys on, että
tulouttaako taloyhtiö yhtiövastikkeen, mikä tarkoittaa sitä, että sijoittaja voi vähentää
vuokratuloista velan lyhennyksen eli tämän rahoitusvastikkeen. Tämä on kyllä niin erikoi-
nen, eli onko [Puhemies koputtaa] hallituksella näköpiirissä mitään, että te pohditte uudel-
leen tätä oikeudenmukaisuuskysymystä ja sitä, että mentäisiin normaaliin käytäntöön sii-
nä, miten velkaa vähennetään?

15.13 Esko Kiviranta kesk (vastauspuheenvuoro): Arvoisa puhemies! Pääministeri Ant-
ti Rinteen hallitus katsoo kauas, kun se vahvistaa merkittävällä tavalla panostuksia tuotta-
vuuden kasvun perustaan, kuten koulutukseen ja tutkimukseen, tuotekehitykseen, innovaa-
tioihin ja tie- ynnä muihin infrastruktuuri-investointeihin. Työllisyysasteen nousu on hal-
litusohjelmassa keskeinen yksittäinen tulopohjaa vahvistava elementti. On erittäin tär-
keää, että julkisen talouden suunnitelman pohjavire on elvyttävä. Ajoitus saattaa mennä
ihan kohdalleen tällä kertaa.

Erittäin tärkeää on, ettei kustannuskilpailukykyä, joka on vaivalla saavutettu, nyt mu-
renneta. Erittäin tärkeää on, että työmarkkinoilla on malttia. Tämä maltin tarve ei koske
pelkästään palkkoja, vaan se koskee kaikkia tulonsaajia. Nyt joudutaan taas kysymään,
onko maallamme malttia vaurastua.

15.14 Sami Savio ps (vastauspuheenvuoro): Arvoisa puhemies! Julkisen talouden vel-
kaantuminen on ehdottomasti saatava pysähtymään, kuten hallituksenkin tavoite on, ja
työllisyys on tietenkin tähän avainkeino. Nyt hallituksen on kiinnitettävä erityistä huomio-
ta sekä suomalaisnuorten että ikääntyneiden ja osatyökykyisten työttömien työllistymis-
mahdollisuuksien edistämiseen, ja toivonkin, että työministeri Harakka ja koko hallitus tu-
levat nopeasti esiin uusien keinojen kanssa, jotta nämä kaikki mainitut ryhmät saadaan no-
peasti työmarkkinoille. Aikaa ei ole lainkaan hukattavaksi.

Arvoisa puhemies! Perussuomalaiset ovat huolissaan siitä, mikä on suurten kasvu- ja
kaupunkikeskusten ulkopuolisen Suomen väestö- ja työllisyyskehitys. Me vaadimme, että
hallitus kohdistaa taloudelliset ja toiminnalliset panostuksensa tasapuolisesti koko maan
alueelle siten, että koko Suomi voidaan pitää asumiskelpoisena, ja erityistä huolta me kan-
namme ja haluamme kiinnittää huomiota liikenteen ja asumisen hinnan jatkuvaan nou-
16



Pöytäkirjan asiakohta PTK 70/2019 vp
suun. Valitettavasti hallituksen toimet eivät ole vieneet [Puhemies koputtaa] kehitystä lain-
kaan oikeaan suuntaan.

15.16 Heli Järvinen vihr (vastauspuheenvuoro): Arvoisa rouva puhemies! Kokoomus
toistelee tässä salissa mantran tavoin tällä kertaa edustaja Lepomäen suulla sitä, että halli-
tuksen toimin työllisyys tulee laskemaan 5 000 työllisellä, ja vetoaa eduskunnan tietopal-
velun laskelmiin. Eduskunnan tietopalvelu pahoittelee tämänkaltaista väärintulkintaa, ja
toivonkin, että lopettaisitte itsenne nolaamisen, sillä eduskunnan tietopalvelu on laskenut
ainoastaan verotuksen ja sosiaaliturvan vaikutuksen työllisyyteen, ei kaikkia työllisyysvai-
kutuksia. Kun huomioidaan koulutus, varhaiskasvatus, tutkimus, kehitystyö, paikallinen
sopiminen, perhevapaiden uudistaminen ja kaikki ne lukemattomat työllisyystoimet, joita
lähdetään tekemään, niin lopputulos on ehdottomasti positiivinen. Ja se, että te johdatte ta-
hallanne harhaan tällä laskelmalla, ei anna hyvää kuvaa etenkään puhujasta itsestään.

15.17 Anders Adlercreutz r (vastauspuheenvuoro): Ärade talman! Meillä on toisaalta
työttömyyttä, mutta myöskin varsin merkittävä kohtaanto-ongelma, joka tietenkin osittain
helpottuu sillä, että tehdään nyt suuria panostuksia koulutukseen kaikilla tasoilla. Ryhmä-
puheenvuorossamme nostimme esille työvoiman saatavuusharkinnan ja pohdimme, voisi-
ko alueellisesti kokeilla sitä, että se poistettaisiin kokonaan ja katsottaisiin muutaman vuo-
den aikana, mitä seurauksia sillä olisi: mitä vaikutuksia sillä olisi nimenomaan tälle koh-
taanto-ongelmalle ja yritysten työvoiman saatavuudelle.

15.17 Elina Lepomäki kok (vastauspuheenvuoro): Arvoisa puhemies! Tosiaan kun tästä
työllisyysasteesta puhutaan, niin julkisen talouden suunnitelmassa nimenomaan on huomi-
oitu koko hallitusohjelma siltä osin, ja valitettavasti siihen 75 prosenttiin on matkaa. Tämä
jää parhaimmillaankin 73,1:een, mikä lähtee siitä, että tämä nykyinen suhdannekehitys,
toki taantuva ja hidastuva, pysyisi. Tilannehan voi olla aivan päinvastainen.

Edustaja Viitanen puhui siitä, että kokoomus ei haluaisi elvyttää. No, jospa katsotaan
tätä kokonaisuutta. Ensimmäinen asia on se, että me vaihtoehtobudjetissa nimenomaan
siirrämme tiettyjä koulutuspanoksia pysyviksi, koska meidän mielestämme on kohtuuton-
ta irtisanoa opettajia muutaman vuoden päästä. Tämän lisäksi me lisäämme myös pienitu-
loisten eläkeläisten perusturvaa. Mutta me teemme aitoja investointeja. Kun me puhumme
tulevaisuusinvestoinneista, niin ne ovat investointeja, ja tämän lisäksi me teemme vähem-
män alijäämää kuin hallitus. Nyt kyse on julkisen talouden pitkän aikavälin kestävyydestä,
ja te heikennätte sitä 20 miljardilla.

15.18 Eveliina Heinäluoma sd (vastauspuheenvuoro): Arvoisa puhemies! Työttömyys
koettelee ihmistä monin tavoin. Kysymys ei ole pelkästään toimeentulosta. Työ on paljon
muutakin: se raamittaa elämää, luo sosiaalisia suhteita. Suomen työllisyysaste on vieläkin
muita Pohjoismaita matalampi. Miksi meillä ei siis kokeiltaisi samoja reseptejä kuin muis-
sa Pohjoismaissa? Meillä on työvoimapalveluissa jokaista työtöntä kohden vain murto-osa
siitä henkilöstöstä, joka muissa Pohjoismaissa hyvällä menestyksellä auttaa työtöntä löy-
tämään töitä.

Arvoisa puhemies! Me emme usko keppilinjaan työllisyyden hoidossa, kuten opposi-
tiopuolue kokoomus edelleen näyttää tekevän. Tämä hallitus on laittamassa lisää resursse-
ja koulutukseen ja kuntakokeilujen kautta tuomassa uusia toimintamalleja työllisyyspalve-
17



Pöytäkirjan asiakohta PTK 70/2019 vp
luihin. Vaikeimmin työllistyvien oikeutta työhön tuetaan laajentamalla palkkatuen käyt-
töä.

15.20 Jussi Halla-aho ps (vastauspuheenvuoro): Arvoisa puhemies! Suomi on viennistä
elävä talous. Hallitus ei tietenkään ole syypää synkkeneviin näkymiin vientialueellamme,
mutta hallituksen tehtävä on erilaisin keinoin kompensoida heikkeneviä suhdanteita. Ikävä
kyllä hallitus toimii tismalleen päinvastoin. Teollisuuden ja kuljetusalan kilpailukykyä hei-
kennetään suuruudenhulluilla kansallisilla päästötavoitteilla. Tavallisen ihmisen ostovoi-
maa rapautetaan päätöksillä, jotka nostavat asumisen ja liikkumisen hintaa. Yksityinen ku-
lutus kyllä kasvaa, mutta se perustuu velkaantumiseen. Toisaalta hallitus ei tee mitään py-
syvien sosiaaliturvamenojen kasvun hillitsemiseksi. Sekä halpatyövoiman maahantuonti
että niin sanottu humanitaarinen maahanmuutto heikentävät taloudellista huoltosuhdetta ja
lisäävät menoja pysyvällä tavalla. Työllisyysasteen nousukaan ei itsessään auta, jos ihmi-
set eivät tule työllään toimeen tai jos palkan maksaa valtio palkkatuen muodossa. Vähem-
män tuottavaa työtä, [Puhemies koputtaa] vähemmän verotuloja, lisää turhia menoja. Tällä
tavalla ei tule hyvä.

15.21 Juha Pylväs kesk (vastauspuheenvuoro): Arvoisa puhemies! Hallitusohjelman tu-
lopohjan keskeinen yksittäinen elementti on nostaa työllisyysaste 75 prosenttiin. Tämän ta-
voitteen saavuttaminen on välttämätöntä, jotta julkisen talouden tasapainoa koskeva tavoi-
te saavutetaan ja julkinen talous on tasapainossa vuonna 2023.

Pitemmän ajan tavoitteena on hiilineutraalisuus vuonna 2035. Työllisyyden näkökul-
masta meille keskustalaisille on ilmastonmuutoksen hillinnässä hyvin keskeistä vuoropu-
helu eri tahojen kanssa mahdollisimman sektorikohtaisesti asioihin vaikuttamalla. Emme
halua ajaa teollisuutta pois täältä vaan pitää Suomessa panostaen yritys- ja elinkeinoelämä-
myönteisiin ratkaisuihin. Täytyy muistaa, että ilmastonmuutos luo myös uutta työtä. Kes-
kustalaiset haluavat edistää uuden teknologian tutkimuksen hyödyntämistä. Tässä onnis-
tuessamme luomme parhaimmillaan myös vientituotteita, joilla autamme ilmastonmuutok-
sen torjunnassa muita maita [Puhemies koputtaa] ja luomme kasvua kotimaassa.

15.22 Sari Essayah kd (vastauspuheenvuoro): Arvoisa rouva puhemies! Asiantuntijat
niin Suomessa kuin ulkomailla ovat syystäkin huolissaan taloutemme suunnasta. Siellä
häämöttää 3,6 miljardin alijäämä vuonna 23, eikä tässä vielä ole huomioitu sitä, mitä kaik-
kea tämä vaikea työmarkkinatilanne tuo tullessaan, millä tavalla se entisestään tulee mei-
dän vientivetoisessa taloudessamme näkymään. Menot kasvavat tuloja nopeammin, ja nii-
tä on lisätty erityisesti etupainotteisesti, ja silti meillä vanhustenhoito on retuperällä, silti
meillä nuorisopsykiatrian puolella jonot sen kuin kasvavat, ja ratkaisuja ei näihin isoihin
rakenteellisiin asioihin, kuten sote- tahi sotu-uudistus, ole pöydällä vielä ollenkaan. Työl-
lisyystoimet antavat odottaa vielä itseänsä.

Mutta, arvoisa valtiovarainministeri, olisin kuitenkin halunnut kysyä tästä kotitalouk-
sien tilanteesta. Kansalaisia huolestuttaa tällä hetkellä erityisesti se, että omaisuuden arvo
[Puhemies koputtaa] eri puolilla Suomea on tällä hetkellä hyvin erilaisessa, voisiko sanoa,
trendissä, [Puhemies koputtaa] ja olisin kysynyt: onko hallitus huomioinut tätä millään ta-
valla, ja tuleeko kenties joitakin ratkaisuja siihen, että meillä haja-asutusalueilla ihmiset
menettävät [Puhemies koputtaa] sen tärkeimmän investointinsa, [Puhemies: Aika!] minkä
elämässään ovat tehneet, elikkä kotinsa arvon?
18



Pöytäkirjan asiakohta PTK 70/2019 vp
15.23 Mari Holopainen vihr (vastauspuheenvuoro): Arvoisa puhemies! Tärkeä tavoite
on tosiaan 75 prosentin työllisyystavoitteen toteutuminen, mutta on hyvä pitää mielessä
toinenkin tärkeä 75 prosentin tavoite: Osaamisen ennakointifoorumin mukaan vuosina
2017—2035 tarvitaan 1,15 miljoonaa uutta työntekijää, joista yli puolet tarvitsee korkea-
koulutuksen. Uusissa, syntyvissä työpaikoissa korkeasti koulutettujen tarpeen on arvioitu
nousevan jopa 75 prosenttiin. Tässä siis toinen tärkeä 75 prosentin luku, joka on todella lä-
heisesti linkittynyt meidän työllisyystavoitteeseemme. On hyvä, että hallitus panostaa kou-
lutukseen. Tällä uralla olemme alussa ja ottaneet pieniä askeleita, ja on tärkeää kiinnittää
huomiota siihen, että pääsemme todellakin näihin osaamistavoitteisiin, mitä kautta varmis-
tamme sen, että työllisyystavoitteetkin toteutuvat.

Oli aika kylmää [Puhemies koputtaa] kyytiä tuo perussuomalaisten [Puhemies: Aika!]
puheenvuoro niille opiskelijoille, jotka ovat [Puhemies koputtaa] kärsineet koulutusleik-
kauksista.

15.25 Pia Lohikoski vas (vastauspuheenvuoro): Arvoisa puhemies! Hallituksen finanssi-
politiikka on suorastaan oppikirjojen mukaisesti taloutta ja työllisyyttä tukevaa sekä koko-
naiskysyntää ylläpitävää. Taloudellisen epävarmuuden ja alhaisten korkojen ympäristössä
elvytystoimien ja investointien käynnistäminen on perusteltua. Emme halua toistaa aiem-
min Suomessa nähtyjä virheitä, joissa liian kireäksi viritetty finanssipolitiikka on pahenta-
nut ja pitkittänyt työttömyyttä, rapauttanut hyvinvointivaltiota ja heikentänyt talouden pit-
kän aikavälin kestävyyttä. Itse ainakin odotan elvyttäviä investointeja julkiseen liikentee-
seen ja kohtuuhintaisten asuntojen tuotantomäärien kasvattamista lähivuosina.

15.25 Harry Harkimo liik (vastauspuheenvuoro): Arvoisa puhemies! Täällä puhutaan
paljon työllisyydestä ja miten työllisyys saadaan kuntoon ja työllisyysaste 75 prosenttiin ja
että valtiontalous saadaan tasapainoon myöhemmin. Asia, mikä minua ihmetyttää, on se,
että minä en ole kuullut minkään näköistä vastausta siihen, että jos nyt sattuisikin niin, että
tätä työllisyyttä ei saataisi nousemaan 30 000:lla, niin mitä sitten tehdään. Minä haluaisin
tietää, mitkä ovat ne suunnitelmat — aina pitää olla B-suunnitelma. Minä haluaisin tietää,
mitkä ovat ne suunnitelmat — jatketaanko samaa lainanottoa? Koska aina saa sen vastauk-
sen, että kyllä se työllisyys nousee. Mutta jos ei se nousekaan — pieni mahdollisuus on
kuitenkin, ettei se nouse, ihan pieni.

15.26 Ville Tavio ps (vastauspuheenvuoro): Rouva puhemies! Hallituksen toimintaa val-
tion ja kuntien velkaantumisen lopettamisen suhteen ei voi nyt tätä keskustelua kuunnel-
lessa mitenkään pitää uskottavana. Hallituksella tuntuu olevan yhä pääpaino ulkomaisen
halpatyövoiman tuonnissa, EU-byrokratian lisäämisessä ja ilmastovouhotuksessa, samalla
kun Suomen globaali kilpailijamaa Kiina sen sijaan saa lisätä päästöjään rajattomasti, koko
ajan vaan lisätään. Kiina harjoittaa myös muuten erittäin aggressiivista talouspolitiikkaa,
niin kuin olemme huomanneet. Suomen tulisi vastata itsenäisesti tähän talouspolitiikkaan
ja tulisi panostaa viennin kilpailukykyyn. [Paavo Arhinmäki: Lähdetään kilpailemaan Kii-
nan kanssa!] — Juurikin niin, juurikin niin. Jopa Kiinan kanssa kannattaisi kilpailla, ellei
halua markkinoiden sinne menevän, mutta ilmeisesti vasemmisto haluaa. — Kotimaan
markkinoihin panostaminen onnistuisi [Puhemies koputtaa] kansan ostovoimaa lisäämäl-
lä. Tämä on myös ollut perussuomalaisten linja, mitä on täällä esitetty.
19



Pöytäkirjan asiakohta PTK 70/2019 vp
15.27 Antti Lindtman sd (vastauspuheenvuoro): Arvoisa puhemies! Perussuomalaiset
täällä jatkuvasti pitävät yllä myyttiä, että hallitus jotenkin houkuttelisi halpatyövoimaa
Suomeen tai edistäisi halpatyövoiman käyttöä. [Perussuomalaisten ryhmästä: Se on teidän
ohjelmassa!] Niin kuin äskeisessäkin puheenvuorossa.

Arvoisa puhemies! Ensinnäkin tämä hallitus on esimerkiksi puuttumassa alipalkkauk-
seen ja sanktioimassa sitä. Edustaja Tavio, te olitte eduskunnassa hallituksessa, te ette sitä
tehneet. Niin arvoisat perussuomalaiset, mitä tulee halpatyövoiman käyttöön, niin haluan
muistuttaa, että ne tahot, jotka EU:ssa vastustivat halpatyövoiman pelisääntöjen kuntoon
laittamista, olivat Puola, Unkari, Latvia, Liettua ja Halla-aho.

15.28 Jussi Halla-aho ps (vastauspuheenvuoro): Arvoisa puhemies! Tämä on nyt vasem-
malla muodostunut jonkinlaiseksi lempipuheenaiheeksi. Tänne lähetettyjen työntekijöi-
den direktiivin muutoksella ei ollut mitään vaikutusta Suomen lainsäädäntöön. Jos ajatel-
laan asia toisin päin: Tämä direktiiviuudistushan hyväksyttiin Euroopan parlamentissa.
Onko se ratkaissut halpatyövoimaongelman Suomessa? Eikö täällä ole halpatyövoimaa
tällä hetkellä?

15.29 Antti Lindtman sd (vastauspuheenvuoro): Puhemies! Tässä on kysymys siitä, että
te jatkuvasti, täysin perusteetta syytätte hallitusta halpatyövoiman tuonnista. Sille ei ole
mitään katetta. Te ette ole osoittaneet yhtään todistetta. Mutta edustaja Halla-aho, siitä on
mustaa valkoisella, että te olette vastustaneet halpatyövoiman kitkemistä, sille pelisääntö-
jä. Ja te olitte mukana rintamassa, jossa oli Puola, Latvia, Liettua ja Unkari — juuri ne
maat, joista halpatyövoimaa lähtee. Ja tätä te ette pääse karkuun.

15.29 Ville Tavio ps (vastauspuheenvuoro): Rouva puhemies! SDP, koko tämä teidän
lähtökohtanne on hyvin harhaanjohtava, koska jos katsotaan nyt Postin kaltaisia tilanteita
Suomessa, niin kyllä ne johtuvat nimenomaan siitä, että tänne maahan on sallittu valtava
ulkomaalaisten maahantulo. [Välihuutoja] Esimerkiksi pääkaupunkiseudun varhaisjake-
lussa on jo 98 prosenttia ulkomaalaisia työntekijöitä. Ja se, että te koko ajan lisäätte maa-
hanmuuton määrää tai pyritte lisäämään sitä, te esimerkiksi nostatte pakolaiskiintiötä — he
ovat kaikki ihmisiä, jotka nimenomaan suuntautuvat tälle kouluttamattomien halpatyövoi-
masektorille, koska he ovat kielitaidotonta ja kouluttamatonta työvoimaa sinänsä. Vaikka
otettaisiinkin humanitäärisin perustein tänne ihmisiä, niin heidät kuitenkin halutaan töihin.
Tehän olette esittäneet hallitusohjelmassanne, että haluatte jopa laittomasti maassa olevat
töihin. Eikö tämä ole halpatyövoimaa?

15.30 Jouni Ovaska kesk (vastauspuheenvuoro): Arvoisa rouva puhemies! Olen monesti
kehunut täällä perussuomalaisia monissa keskusteluissa, mutta nyt valitettavasti näin ei
ole. Miten te kehtaatte väittää, että meidän hallitusohjelmassa lukee, että tänne houkutel-
laan halpatyövoimaa? [Vasemmalta: Kyllä te kehtaatte!] Näitä tuulesta temmattuja väittei-
tä tulee koko ajan, kun ei ole muuta keskusteltavaa kuin tämä yksi lempiteemanne, niin
kuin edustaja Harkimo täällä totesi. [Perussuomalaisten ryhmästä: Korvat auki, Ovaska!]
Suosittelen nyt keskustelemaan tästä eikä niistä asioista, mitä siellä hallitusohjelmassa tai
hallituksen suunnitelmissa ei lue.
20



Pöytäkirjan asiakohta PTK 70/2019 vp
15.31 Kai Mykkänen kok (vastauspuheenvuoro): Arvoisa puhemies! Tähän julkisen ta-
louden kokonaisuuteen liittyen edustaja Järvinen esitti täällä aika vakavan syytöksen, että
tämä vakava asia, eli se, että Lintilän talousarvioesitys vähentää työllisyyttä 5 000:lla, ei
olisikaan paikkansapitävä, kun otetaan huomioon muutkin kuin vero- ja tulonsiirtomuu-
tokset. 

No, mitä ne muut ovat? Ne ovat menomuutoksia koulutukseen, infrastruktuuriin, van-
hustenhoivaan, joissa kaikissa me teemme selvästi tuntuvammat parannukset. Meillä tulee
tuntuvammat parannukset pysyvästi koulutukseen, me emme ole irtisanomassa kolmen
vuoden päästä opettajia vaan palkkaamme heidät pysyvästi, me laitamme 3 miljardia inf-
rastruktuuriin hallituksen 40 miljoonan sijaan ja niin edelleen. Jos nämä laskettaisiin mu-
kaan, [Paavo Arhinmäki: Ensi vuonna 3 miljardia!] niin kokoomuksen työllisyysvaikutuk-
set olisivat suhteessa valtion budjettiin selvästi suurempia kuin mitä nyt tämän tietopalve-
lun laskelmissa.

Edustaja Heinäluomalle: toivottavasti äänestätte meidän talousarvioaloitteen puolesta,
jossa me kaksinkertaistamme TE-toimistojen haastatteluihin varatun määrärahalisäyksen.
[Välihuuto] Olen aivan samaa mieltä, että työvoimapalveluihin tarvitaan lisää resursseja,
[Puhemies koputtaa] mutta hallitus ei ole sitä tekemässä. Eikä se muuten ole Ruotsissa ja
Tanskassa suinkaan ollut syy jättää kannustinloukkuja purkamatta, [Puhemies: Aika!] ne
pitää purkaa myös, jos aiomme pelastaa hyvinvointivaltion.

15.32 Paavo Arhinmäki vas (vastauspuheenvuoro): Arvoisa rouva puhemies! Ei ole sel-
laista teemaa tai aihetta, jota perussuomalaiset eivät yrittäisi kääntää maahanmuuttoon,
koska teillä ei ole mitään näkemyksiä, mitään sisältöä tai osaamista mistään teemasta. Ehkä
teitä hävetti teidän oma ryhmäpuheenvuoronne, [Vastauspuheenvuoropyyntöjä perussuo-
malaisten ryhmästä] jossa te vaaditte samaan aikaan julkisen sektorin leikkaamista [Leena
Meri: Tuo on törkeää puhetta!] ja julkiselle sektorille lisää palveluita, lisää työntekijöitä ja
korkeampia palkkoja. Tämä on täysin mahdoton yhtälö. Te vaaditte, että Suomi kilpailee
Kiinan kanssa. Millä me kilpailisimme? [Leena Meren välihuuto] Juuri sitä halpatyövoi-
maako te haluatte Suomeen, jota väitätte vastustavanne? Sehän se Kiinan kilpailuvaltti on,
matalat palkat.

Arvoisa puhemies! Nyt pitää katsoa eteenpäin. Millä Suomi pärjää, millä pystymme
maksamaan korkeampia palkkoja? Se on osaaminen, ja siihen nimenomaan hallitus panos-
taa. Osaamiseen, koulutukseen, siihen, että jatkossa Suomella on entistä tuottavampia töi-
tä. Me emme halua toimia niin kuin edustaja Tavio toimi hallituksessa ja hyväksyi mainit-
semanne Postin varhaisjakelun [Puhemies koputtaa] työehtosopimusten halpuuttamisen,
kun te olitte, Perussuomalaiset, hallituspuolue. [Perussuomalaisten ryhmästä: Ei! — Väli-
huutoja]

15.34 Peter Östman kd (vastauspuheenvuoro): Arvoisa puhemies! Jotta hallitus saavu....
[Hälinää] Anteeksi, saisiko puheenvuoron?

Ensimmäinen varapuhemies Tuula Haatainen: Edustaja Östmanilla puheenvuoro.

Jotta hallitus saavuttaisi työllisyystavoitteensa, tarvitaan paljon erilaisia toimenpiteitä ja
keinoja, mutta juuri tällä hetkellä työmarkkinat ovat kaaoksessa. Postilakon ohella uusia
lakkoja puhkeaa juuri, kun talous on jo muutenkin erittäin heikolla pohjalla, ja tämä hei-
21



Pöytäkirjan asiakohta PTK 70/2019 vp
kentää talouden näkymiä entisestään. Kaaosta on seurannut, kun kansanrintamahallitus on
työmarkkinaratkaisuihin puuttumalla antanut henkisen ja välillisen tukensa vaatimuksille,
jotka ovat työllisyyden, viennin kilpailukyvyn ja suomalaisten hyvinvoinnin kannalta tu-
hoisia.

Nyt tarvitaan Suomeen ryhtiliikettä. Tarvitaan jäykän työmarkkinajärjestelmän sijaan
enemmän paikallista sopimista ja joustoja ja tarvitaan KD:n esittämä malli kannustavasta
perusturvasta.

15.35 Johannes Koskinen sd (vastauspuheenvuoro): Arvoisa puhemies! Tämä keskuste-
lu tarjoaa myös mahdollisuuden ruotia opposition vastalauseita, ja nehän ovat kiitettävän
pitkiä täällä. Täällä ei ole vielä puututtu siihen, että perussuomalaisten vaatimukset ja ta-
voitteet ovat kovin maailmoja syleileviä. Heti tuossa vastalauseen alussa edellytetään, että
”eläke- ja sosiaaliturvajärjestelmiä uudistetaan niin, että huono-osaisuus ja syrjäytyminen
poistuu ja Suomi nousee digitalisaation, turvallisuuden sekä sosiaalisen ja sivistyksellisen
tason kärkimaaksi maailmassa”. [Toimi Kankaanniemi: Vastustatteko te sitä?] Ja edelleen
yhdessä kohdassa on, että hallitus ”lisää panostuksia koulutukseen, tutkimukseen, kehityk-
seen ja innovaatioihin sekä aineettomiin investointeihin maan eri osat huomioon ottaen”.
Ihan hienoja tavoitteita. No, sitten siellä loppupäässä, kohdassa 28, perussuomalaiset vaa-
tivat, että hallitus luopuu oppivelvollisuuden jatkamisesta. Mutta se on keskeinen keino,
millä Suomen tuleva kasvu, osaamisen kehittäminen, pystytään turvaamaan. [Toimi Kan-
kaanniemi: Asiantuntijat ovat eri mieltä!] Näin isossa asiassa teillä on täysin ristiriitaiset
kannat.

Samoin ilmastonihilismissä teillä tullaan nyt tähän linjaan, että niin kuin mammutit va-
rautuivat jääkauden tuloon sillä, että [Puhemies koputtaa] jäivät jääräpäisesti paikoilleen,
niin teidän vastauksenne ilmaston lämpenemiseen on se, että ei tehdä mitään. [Leena Meri:
Ei pidä paikkaansa!]

15.36 Elina Lepomäki kok (vastauspuheenvuoro): Arvoisa puhemies! Voisiko sopia,
että täällä ei puhuta halpatyövoimasta? Kyse on pääasiassa ihmisistä, jotka tulevat tänne te-
kemään työtä ja rakentamaan parempaa tulevaisuutta itselleen ja läheisilleen. [Ville Tavio:
Saako puhua kuitenkin?] Jos kyse on väärinkäytöksistä, puututaan niihin ja käsitellään ih-
miset ihmisinä.

Mitä tulee edustaja Lohikosken ja edustaja Heinäluoman sanomisiin, niin jos puhutaan
keppilinjasta, olisi kohtuullista myöntää, että viime hallituskaudella lisättiin 140 000 työ-
paikkaa tähän maahan [Anneli Kiljusen välihuuto] ja köyhyys väheni — köyhyys väheni,
ystävät hyvät.

Edustaja Lohikoski puhui myös tästä, että hallituksen talouspolitiikka olisi oppikirjan
mukaista. Haluaisin nähdä sen oppikirjan, sillä kun luemme kaikkia nyt julkisesti saatavil-
la olevia valiokuntaan tulleita asiantuntija-arvioita, niin pääasiassa tuomio on täysin tyr-
määvä tälle vastasykliselle politiikalle, jota juuri teette.

Ministeri Lintilältä kysyisin: [Puhemies koputtaa] Puhuitte sote-uudistuksesta — mikä
on tämän hallituksen arvio siitä, mikä on sen vaikutus julkiseen talouteen? Sillä mehän
emme ole nähneet minkäänlaista säästöarviota suhteessa tähän uudistukseen.

15.37 Anneli Kiljunen sd (vastauspuheenvuoro): Arvoisa rouva puhemies! Rinteen halli-
tus tekee kestävää, oikeudenmukaista ja ihmisläheistä politiikkaa, joka on täysin vastak-
22



Pöytäkirjan asiakohta PTK 70/2019 vp
kaista kuin edellisellä kaudella. Tämä hallitus huolehtii myös kaikkein heikoimmassa ase-
massa olevista ihmisistä aivan päinvastoin kuin viime kaudella kokoomus, josta hallituk-
sen valtiovarainministeri oli. Rinteen hallitus tuo siis ihmisille uskoa tulevaisuuteen, suun-
ta on muuttunut. Aivan kuten kokoomus totesi, kokoomuksen suunta on aivan erilainen
kuin hallituksen. Olen täysin samaa mieltä tästä asiasta. [Kimmo Kiljunen: Ehdottomasti
erilainen suunta!]

Kokoomus leikkaisi siis edelleen noin 600 miljoonaa euroa kaikkein heikoimmassa ase-
massa olevilta, sosiaaliturvan varassa olevilta ihmisiltä. Se leikkaisi myös tulevilta eläk-
keensaajilta, ja tätä kautta kokoomus ajaisi ihmisiä entistä enemmän toimeentulotuen pii-
riin, ja myös toimeentulotuen piirissä olevilta ihmisiltä kokoomus on valmis leikkaamaan.
Te ajaisitte ihmiset todella vaikeisiin elämäntilanteisiin, joissa heidän olisi todella vaikea
päästä rakentamaan itselleen parempaa tulevaisuutta. [Puhemies koputtaa] Minun on to-
della vaikea ymmärtää tätä [Kimmo Kiljunen: Kylmää kyytiä kokoomukselta!] edustaja
Lepomäen äskeistä puheenvuoroa.

15.39 Sinuhe Wallinheimo kok (vastauspuheenvuoro): Arvoisa puhemies! Sosiaalide-
mokraatit puhuivat ryhmäpuheessaan työllisyyspolitiikasta, että se on kuin maraton. Se on
totta, mutta kannattaa paukusta lähteä oikeaan suuntaan, ei väärään suuntaan, ja tämä hal-
litus lähtee tällä kertaa valitettavasti väärään suuntaan. Tätä ovat kritisoineet niin EU, IMF
kuin talouspoliittinen arviointineuvosto ja niin edelleen. Te olette puhuneet siitä, että ha-
luatte tällä hallituskaudella panostaa paljon tutkittuun tietoon. Suomen Pankki toteaa seu-
raavaa: ”Tutkimustieto viittaa siihen, että työllisyyttä on mahdollista nostaa muun muassa
porrastamalla ansiosidonnaista työttömyysturvaa, poistamalla työttömyysturvan lisäpäi-
vät eli työttömyysputki ja uudistamalla perhevapaajärjestelmä työllisyyttä tukevalla taval-
la.” Nämä kaikki keinot löytyvät muuten kokoomuksenkin vaihtoehtobudjetista. Jos te ette
meitä usko, niin uskokaa asiantuntijoita.

15.40 Veronica Rehn-Kivi r (vastauspuheenvuoro): Värderade talman, arvoisa puhe-
mies! Panostaminen ennaltaehkäiseviin toimenpiteisiin on sekä inhimillisesti että taloudel-
lisesti järkevää. Tämä koskee myös mielenterveysongelmien ehkäisemistä. Ruotsalainen
eduskuntaryhmä korostaa, että riittävän aikaiset panostukset maksavat itsensä moninker-
taisesti takaisin muun muassa pienempinä hoitokustannuksina, vähempinä koulunkäynnin
keskeytyksinä, suurempina työllisyyslukuina ja ennen kaikkea kansalaisten parempana hy-
vinvointina.

Svenska riksdagsgruppen har efterlyst ett nationellt program för mental hälsa. Förebyggan-
de satsningar betalar sig alltid tillbaka, och arbetet börjar redan från barnrådgivningen och
daghemmen och från skolornas antimobbningsprogram och fungerande elevvårdssystem
och -team. Regeringsprogrammet innehåller åtgärder för att förbättra den mentala hälsan,
och här finns en inbesparingspotential på 11 miljarder euro. Räcker de här åtgärderna som
står i programmet till?

Ensimmäinen varapuhemies Tuula Haatainen: Ja sitten annetaan ministerille vastaus-
puheenvuoro. Riittääkö 3 minuuttia?
23



Pöytäkirjan asiakohta PTK 70/2019 vp
15.41 Valtiovarainministeri Mika Lintilä: Arvoisa puhemies! — Pyrin siihen, että se
riittää, ja luotan siihen, että te suuressa viisaudessanne annatte ehkä uuden puheenvuoron
sitten vielä myöhemmin.

Arvoisa puhemies! Käyn nopeasti läpi. 
Ensinnäkin edustaja Eestilä: Kotitalouksien ylivelkaantumisen työryhmä antoi syksyllä

oman työnsä minulle, ja se on ollut, tai on nyt, lausuntokierroksella. Kannustan teitä kaik-
kia — se on avoimesti lausuttavissa — ottamaan siihen kantaa. Se on äärettömän tärkeätä.
Tämä on äärettömän tärkeä kysymys.

Viittasitte yhtiölainojen vähennyskelpoisuuteen: Se selvitetään ensi vuoden aikana.
Meillä on hallitusohjelmassa selkeä kirjaus. Mutta kyllä nämä yhtiölainat ovat nousemas-
sa — muistaakseni noin 14 prosenttia kaikista lainoista on yhtiölainoja, puhutaan verrat-
tain suuresta summasta.

Edustaja Saviolle: kyllä hallituksella on siinä hyvin selkeä kanta ja linja — koko Suomi
asuttuna, mahdollisuus asua ja yrittää koko Suomessa.

Edustaja Halla-aholle: tässä budjetissa ensi vuodelle on kasvua tukeva viritys, ja tästä-
hän IMF antoi kommentit, että he pitävät sitä oikein mitoitettuna, ja nyt puhutaan nimen-
omaan ensi vuoden budjetista.

No sitten edustaja Essayah nosti esille erittäin tärkeän asian eli tämän omaisuuksien ar-
von — äärettömän tärkeä asia, siitä on hyvä käydä keskustelua. Se liittyy erittäin moneen
asiaan: velkaantumiseen, työvoiman liikkumiseen, kiinteistöverotukseen ja niin edelleen.
Tämä on asia, josta varmasti tulee käydä keskustelua, ja sitä tulee pitää esillä. Ja varmasti
tullaan tuolla valtiovarainministeriön puolella käymään vielä läpi, onko jotain erityisiä toi-
mia, joita pitäisi käydä. Täytyy kyllä sanoa puheenvuoronne alusta, että siitä ei puuttunut
kuin ne klassiset heinäsirkkalaumat, että mitä kaikkea pahaa tämä hallitus oli kuudessa
kuukaudessa saanut aikaiseksi. [Sari Essayahin välihuuto]

Edustaja Harkimo kysyi, että mitäs sitten, jos työllisyystavoitteet eivät toteudu. Siellä on
hyvin selkeä kirjaus hallitusohjelmassa, että hallitus sitoutuu tarkastelemaan hallitusohjel-
man toimenpiteitä uudelleen, mikäli niitten toteuttaminen vaarantaisi talouspoliittiset ta-
voitteet. Se on hyvin selkeästi hallitusohjelmaan kirjattu. Jokainen voi sen sieltä käydä tar-
kistamassa. [Sami Savio: Onko pääministerivaalit?]

Sitten, edustaja Lepomäki, siihen soteen: eksaktia summaa taidettiin viime kaudella
merkitä, mutta tavoite on ihan sama eli sen kustannuspaineen hillitseminen. [Sanni Grahn-
Laasonen: Onko näin?] Mehän emme sanoneet viime kaudellakaan, että se leikkaa kuluja
vaan että se vähentää sitä kustannuspainetta. Ja kyllä meillä sama tavoite on: sen kustan-
nuspaineen hillitseminen, nousupaineen helpottaminen, ihan kuin viime kaudellakin, ja
sen takia tämä sote-työ on äärettömän tärkeää.

Ensimmäinen varapuhemies Tuula Haatainen: Jatketaan debattia. 

15.44 Johanna Ojala-Niemelä sd (vastauspuheenvuoro): Arvoisa rouva puhemies! Vel-
kaantumisen taittaminen ja talouden kohentaminen ovat tämän vaalikauden avainkysy-
myksiä, ja siinä on tuo työpaikkojen luominen keskeisessä asemassa. Hallitus on lähtenyt
tässä ripeästi käyntiin. Palkkatukea lisätään, yrittäjillä ensimmäisen työntekijän työllistä-
misen kynnystä madalloitetaan ja kohtaanto-ongelmaa pyritään ratkaisemaan. 
24



Pöytäkirjan asiakohta PTK 70/2019 vp
Tämä, että saadaan talouteen vähän välyksiä, vauhdittaa sekä uudistuksia että tulevai-
suusinvestointeja. Oppivelvollisuusikää pystytään pidentämään, vanhustenhoidon hoitaja-
mitoitus vihdoin toteutuu, ja tulevaisuuden sote-keskuksia viedään eteenpäin.

Tuo oppivelvollisuusiän pidentämisen vastustaminen on kyllä käsittämätön asia. Ei tänä
päivänä enää työllisty peruskoulutasolla — tästä yhteiskunnasta ovat poistuneet semmoi-
set työt, jotka ovat hanttimiehen tai -tytön hommia — vaan meidän nuorille tarvitaan toi-
sen asteen koulutus, joko lukio tai ammatillinen koulutus vähintään. 

15.45 Lulu Ranne ps (vastauspuheenvuoro): Arvoisa rouva puhemies! Ministeri Lintilä
viittasi juuri hallituksen kasvua tukevaan viritykseen, ja kyllä vain, se tukee velan kasvua,
se tukee ongelmien kasvua, meidän kulujemme kasvua. Täällä puhutaan tiedolla ja järjellä
johtamisesta, ja on käsittämätöntä, että te edes kuvittelette, että ilmastojohtajuus ja vapaa
maahanmuutto tasapainottaisivat meidän talouttamme. 

Sitten tässä koko salissa kaikki muut puolueet paitsi Perussuomalaiset ovat lähteneet täl-
laiseen hillittömään hiilidioksidijahtiin, joka tulee älyttömän kalliiksi. Oletteko te tietoisia
siitä, että vaikka EU ja koko USA lopettaisivat lentämisen, lopettaisivat autolla ajon ja
kaikki ryhtyisivät vegaaneiksi, niin tällä ei olisi kuin marginaalinen merkitys tässä ilmas-
tonmuutosvastustelussa? 

Tämä velkataakan lisääminen tapahtuu myös pakottamalla näihin ilmastoinvestointei-
hin. Te pakotatte siis uuteen teknologiaan, sen käyttöönottoon, jopa epävarman ja kesken-
eräisen käyttöönottoon, normaalia investointisykliä nopeammin. Tässä lisääntyy [Puhe-
mies koputtaa] yksityisten, valtion, yritysten, kaikkien velka. Tämä on talouden kannalta
katastrofaalista.

15.46 Mikko Savola kesk (vastauspuheenvuoro): Arvoisa rouva puhemies! Nimen-
omaan luonnonvarat ovat se keskeinen talouskasvun lähde, kun puhutaan yrittäjyydestä,
työllisyydestä. Se tuo sen pohjan meille metsäteollisuuden puolella. Metsäteollisuudessa
pystytään niitä investointeja tukemalla ja edistämällä saamaan korkeasti jalostettuja tuot-
teita, esimerkiksi muovin korvikkeita, kankaan korvikkeita, polttoaineita ja niin edelleen,
tietysti myöskin uusiutuvaa energiaa, joka vahvasti liittyy sinne metsäsektorille. Nämä
molemmat luovat työtä ja talouskasvua vahvasti.

Toinen on suomalainen ruuantuotanto. Kun pidetään se vahvana, ennustettavana, inves-
toidaan sinne, niin meillä on hyvin paljon valttikortteja käsissämme. 

Ja kun puhutaan ilmastopolitiikasta, ilmastojohtajuudesta, niin me näemme sen nimen-
omaan niitten investointien kautta, joita me pystymme myöskin viemään sitä teknologiaa
myymällä niihin maihin, jotka saastuttavat. Tätä kautta me pystymme meidän omaa vien-
titeollisuuttamme ja meidän talouttamme pitkällä aikavälillä parantamaan. 

15.47 Sanni Grahn-Laasonen kok (vastauspuheenvuoro): Arvoisa puhemies! Kun suo-
malaisilta kysyy, niin hallituksella on kasvava uskottavuusongelma paitsi akuutisti valtion
omistajaohjauksen hoitamisessa myös laajemmin Suomen talouden hoitamisessa. Ja kun
meillä oli valiokunnassa mahdollisuus kuulla asiantuntijoita eri sektoreilta, palaute halli-
tuksen työllisyystoimien puutteesta nimenomaan oli aivan tyrmäävää. 

Haluankin kysyä — jos te ette usko oppositiota ja ota meidän vaihtoehtojamme vaka-
vasti — kuinka on mahdollista, että hallitus, joka kertoo luottavansa asiantuntijoihin ja tut-
25



Pöytäkirjan asiakohta PTK 70/2019 vp
kittuun tietoon, ohittaa täysin sekä kansainväliset arvioitsijat IMF:stä Euroopan komis-
sioon että kotimaiset, esimerkiksi Suomen Pankin ja talouspolitiikan arviointineuvoston?

Onneksi tälle hallituksen politiikalle on kuitenkin vaihtoehtoja. Esimerkiksi kokoomuk-
sen eduskuntaryhmän vaihtoehtobudjetissa ensi vuodelle esitetään enemmän resursseja,
rahaa koulutukseen ja kestävämmin, pysyvämmin, kuin mitä hallitus tekee. Lisäksi se on
ympäristövastuullisempi, nojaa [Puhemies koputtaa] uusiin puhtaisiin teknologioihin ja
panostaa myöskin hoivaan enemmän kuin hallitus tekee, joten toivon, että tämä ainakin
[Puhemies koputtaa] hallituspuolueissa otettaisiin sillä tavalla vakavasti, että tähän [Puhe-
mies: Aika!] meidän vaihtoehtoomme tutustuttaisiin huolella. 

15.49 Atte Harjanne vihr (vastauspuheenvuoro): Arvoisa puhemies! Täällä perussuoma-
laisten piiristä tulee taas vähättelyä ilmastopolitiikkaa, hallituksen ilmastotoimia kohtaan
ja niiden tarvetta kohtaan. [Jani Mäkelän välihuuto]

On erikoista ensin samassa puheenvuorossa puhua tietopohjaisesta päätöksenteosta ja
sen jälkeen unohtaa täysin tiedeyhteisön hyvin yksiselitteinen viesti siitä, että mitään busi-
ness as usualia ei ole. Joko me onnistumme saamaan globaalisti päästöt jyrkkään laskuun
tai sitten me kohtaamme muutoksen valtavat ja koko ajan pahemmalta kuulostavat seu-
raukset ja vaikutukset.

On erikoista, että sen sijaan, että tässä voitaisiin etsiä ratkaisuja, sieltä kuulostaa tulevan
sitä viestiä, että te haluatte ylläpitää Suomen riippuvuutta ulkomaisesta fossiilienergiasta ja
estää sen, että Suomi voisi olla millään tavalla voittaja tämän tyyppisessä globaalissa, vält-
tämättömässä murroksessa.

Arvoisa puhemies! Mitä tulee tähän, että vähemmän ilmastopaneelin sihteeristöjä, niin
huomauttaisin [Puhemies: Aika!] edustaja Ranteelle, että siellä on kaksi ihmistä töissä täl-
lä hetkellä. Toivoisin, että täällä keskityttäisiin ihan niin kuin oikean mittakaavan asioihin. 

15.50 Leena Meri ps (vastauspuheenvuoro): Arvoisa puhemies! Nyt on kyllä ihan pakko
vastata, että meillä on ihan rakenteellinen ero tässä. Me hyväksymme ilmastonmuutoksen.
Me haluamme, että sen työn tekevät ne, ketkä siihen pystyvät vaikuttamaan. Jos te haluatte
tiedeyhteisön julkaisuja, katsokaa — Kiina, Intia, Yhdysvallat saastuttavat eniten maail-
massa. Miksi Suomi ei EU:n puheenjohtajana ota todellista johtajuutta EU:ssa? Meillä on
kunnianhimo suomalaisiin ihmisiin ja meidän kurjistamiseemme, vaikka meidän vaikutuk-
semme on promilleluokkaa. Miksei esimerkiksi pääministeri Rinne mene EU:hun ja sano:
”Ilmastotullit nyt ulkopuolisille maille! Siellä saastutetaan liikaa, käytetään lapsityövoi-
maa. Se ei käy EU:lle.” 

Meillä on aivan erilainen lähtökohta tähän. Me ajattelemme sen asian niin, että se pitää
tehdä siellä, missä se vaikuttaa. Vaikka me panisimme tänään Suomen kiinni, sillä ei ole
mitään merkitystä, jos nämä saastuttavat maat eivät tee omaa osuuttaan. Ja te olitte aivan
oikeassa siinä, että globaalisti — mutta kun meidän toimemme eivät ole globaaleja, vaan
ne kohdistuvat suomalaisiin. Siinä on se ero. 

15.51 Kimmo Kiljunen sd (vastauspuheenvuoro): Arvoisa puhemies! Vastaan suoraan
tähän edustaja Meren erikoiseen argumenttiin: [Leena Meri: Hyvä!] ”Me hyväksymme il-
mastonmuutoksen.” Ymmärrättekö te, mitä te hyväksytte? Jos otatte jääkauden, korkeim-
man ja matalimman lämpötilan eron maapallon keskimääräisessä lämpötilassa, se on 3 as-
tetta, se on 3 astetta. Tällä mittakaavalla me puhumme, eli kun menemme vuosisadan lop-
26



Pöytäkirjan asiakohta PTK 70/2019 vp
puun, niin jos siellä on 1,5 asteen muutos, se on järisyttävän suuri koko maailman kannal-
ta, koko maapallomme elinvoiman kannalta. Suomen kannaltahan se on jo 3 asteen muu-
tos automaattisesti. 

Ja kun te vetoatte siihen, että me panemme suomalaiset maksamaan tähän osallistumi-
sen, pitäisi vaatia Kiinalta, pitäisi vaatia Yhdysvalloilta ja suurilta mailta. Niin pitääkin
vaatia, [Leena Meri: No miksei vaadita?] mutta te ette voi vaatia Kiinalta ja Yhdysvalloil-
ta, jos me emme itse täytä niitä velvoitteita, joita Kioton sopimus meille asettaa. Se antaa
meille pohjaa vaatia sitten näiltä suuremmilta toimijoilta.

15.52 Leena Meri ps (vastauspuheenvuoro): Arvoisa puhemies! Nyt edustaja Kiljunen
unohtaa sen, että Suomihan on yksi maailman eniten näille asioille tehneistä valtioista. Me
olemme samaa mieltä siitä, mistä esimerkiksi moni edustaja täällä on puhunut, että kehite-
tään hyviä teknologioita ynnä muuta, joita voidaan viedä maailmalle, mutta sanoitte, että
minun puheenvuoroni oli erikoinen. No, se on teidän näkemyksenne. Minun mielestäni on
erittäin järkevää edellyttää siltä toimia, joka siihen voi vaikuttaa. Esimerkiksi Suomen pu-
heenjohtajuuskausi on mennyt siihen, että me vouhotamme ilmastojohtajuutta Suomessa ja
suomalaisten kukkaroilla, kun täällä on muutenkin tiukkaa, emmekä mene sinne vaati-
maan. Me olemme esimerkiksi suostuneet aivan älyttömään taakanjakoon EU:ssa. Saastut-
tajamaat saavat saastuttaa edelleen, ja Suomi vähentää. Onko se teistä oikeudenmukaista?
Minun mielestäni se ei ole oikeudenmukaista maksattaa suomalaisilla, hyvin toimineilla
se, mitä muut maat ovat tehneet. Kyllä meidän pitää vaatia, että saastuttajat hoitavat oman
osuutensa. Emme me edes pysty hoitamaan sitä, vaikka haluaisimme. 

15.53 Anders Adlercreutz r (vastauspuheenvuoro): Ärade talman! Perussuomalaiset pu-
huvat teollisuutemme kilpailukyvystä. Kuunnelkaa teollisuuttamme, kuunnelkaa yrityk-
siämme. Ei ole sattuma, että Climate Leadership Council on täynnä suomalaisia yrityksiä,
jotka toivovat meiltä näitä tekoja, että piirretään tiekartta, näytetään, missä maali seisoo, ja
ohjaamme toimintaamme sen mukaan. He ymmärtävät, että cleantech on varmuudella kas-
vava ala. He ymmärtävät, että jos me olemme etunenässä, me luomme silloin kotimarkki-
nat, joilla voi vahvistua, minkä kautta voi sitten ponnistaa vientiin. 

Mitä tulee suomalaisten päästöihin, ne ovat per capita kaksinkertaiset suhteessa ruotsa-
laisten päästöihin. Emme me ole edes Euroopan tasolla mikään mallimaa. Kyllä meilläkin
on parannettavaa, mutta ihan niin kuin edustaja Kiljunen sanoi, ellemme me tee mitään,
niin meidän on ihan turha vaatia mitään kiinalaisilta, intialaisilta, Afrikalta. Meidän pitää
myöskin näyttää [Puhemies koputtaa] esimerkkiä, ja osana Eurooppaa, osana EU:ta meillä
on siihen [Puhemies: Aika!] mahdollisuus.

15.54 Matias Marttinen kok (vastauspuheenvuoro): Arvoisa rouva puhemies! Täällä
kollegat vasemmalta laidalta ovat tehneet kaikkensa, jotta he voisivat syyttää kokoomusta
sen sijaan, että he esittäisivät omia rakentavia ehdotuksiaan. [Kimmo Kiljunen: Hallitus on
esittänyt!]

Rouva puhemies! Haluan todeta, että taannoin Rauman kaupunginvaltuuston kokouk-
sen jälkeen istuin muutaman SDP:n kaupunginvaltuutetun kanssa alas. Totesimme yhdes-
sä, että on suuri suru suomalaiselle yhteiskunnalle, että lipposlaiset demarit ovat loppumas-
sa kesken. [Eduskunnasta: Kyllä!] Kun kuuntelen tätä keskustelua siitä, että nämä ehdo-
27



Pöytäkirjan asiakohta PTK 70/2019 vp
tukset puuttuvat, tulevaisuuskatsanto puuttuu täysin, niin en voi kuin todeta, että näin se to-
siaan taitaa olla, kyllä Lipposen aikaa tulee todella, todella ikävä. 

Arvoisa rouva puhemies! Täällä tosiaan hallitus on nostanut esille meidän vaihtoehtom-
me, se on hyvä asia. 60 000 ihmistä pääsee töihin. Hallituksen tulos: miinus 5 000 työllistä
ensi vuonna. Kysyn valtiovarainministeri Lintilältä: kun useat kv-tahot ovat esittäneet ko-
vaa kritiikkiä hallitukselle, niin mihin toimiin nyt ryhdytte [Puhemies koputtaa], jotta hal-
lituksen talouspolitiikkaa korjataan? 

15.56 Raimo Piirainen sd (vastauspuheenvuoro): Arvoisa rouva puhemies! Lipposen
aika on mennyt jo varmaan parikymmentä vuotta sitten [Perussuomalaisten ryhmästä: Ja
sen huomaa!] täällä julkisessa taloudessa, ja täällä käy nyt erilainen tuuli.

Täällä on työllisyyden parantaminen nostettu hyvinkin monessa puheenvuorossa esille,
ja varmasti näin on hyvä ja kaikilla on sama tavoite, mutta se vaatii ensin koulutusta, osaa-
mista, ja tämä Rinteen hallitus panostaa siihen hyvin merkittävästi. Ja myös se täytyy ottaa
huomioon, että väyläinvestoinneillakin, elikkä julkisilla investoinneilla, on työllisyysvai-
kutusta. Väylät ovat elinkeinoelämän verisuonisto, ja niitä kun parannetaan — niin kuin
täälläkin on puhuttu jo hyvin monessa puheenvuorossa, Suomi on vientivetoinen maa —
niin se parantaa Suomen vetovoimaa ja työllisyyttä sitä kautta. Elikkä täytyy katsoa pitkän
linjan kautta, mitkä toimet ovat siis vaikuttavia — kaikki yleensä vaikuttavat.

15.57 Anu Vehviläinen kesk (vastauspuheenvuoro): Arvoisa puhemies! Minunkin täy-
tyy sanoa, että minulla on siinä mielessä ikävä Paavo Lipposta, että hän aikanaan sanoi,
että Itä-Suomi alkaa Pasilasta. Minusta tämä on hyvä kannanotto myös tähän itäratakeskus-
teluun — tässä tuen häntä kovasti.

Haluaisin sanoa tästä kuntataloudesta ja sotesta, koska se on aivan ydintä tämän julkisen
talouden kannalta, että ensinnäkin meidän kuntien menoista 47 prosenttia — lähes 70 pro-
senttia, jokaisen kunnan menoista, on sote-menoja, ja se kertoo sen, miten tärkeä asia on,
että me saamme sote-uudistuksen tehtyä, jotta kunnat voivat keskittyä sitten niillä resurs-
seilla, mitä heillä on, muun muassa siihen, miten omaa kuntaa kehitetään. Minä pidän sote-
uudistusta ja vakaata kuntapolitiikkaa tärkeimpinä asioina lähivuosien kannalta, ja haluai-
sin kysyä itse asiassa perussuomalaisilta: Mikä on teidän kuntapolitiikkanne linja ja mitä te
ajattelette sote-uudistuksesta, pystyttekö tukemaan sitä? Toivon kyllä hartaasti, että te pys-
tytte tukemaan hallitusta tässä tulevassa sote-uudistuksessa.

15.58 Arja Juvonen ps (vastauspuheenvuoro): Arvoisa rouva puhemies! Todellakin,
edustaja Vehviläinen, kyllä sote näyttelee suurta osaa tulevaisuudessa ja tällä hallituskau-
della, ja olisikin erittäin tärkeää ja merkittävää, että meille kerrottaisiin, mitä on tulossa.

Kysyitte kuntapolitiikan linjasta. Olen erittäin huolissani. Lokakuussa saimme tiedot,
että 30 kunnassa on yt-neuvottelut, joissa hoiva-alan henkilöstöä laitetaan pihalle. Tämä on
aivan käsittämätöntä. Nimittäin kun te olette tuomassa hoitotakuuta, joka lisää hoitohenki-
löstön määrää, ja on tulossa hoitajamitoitus, hoitajia tarvitaan, niin täysin ristiriitainen
viesti annetaan sieltä kunnista: ihmisiä laitetaan pihalle. Ja se huolestuttaa, onko tulossa
työvoimaa mahdollisesti ulkomailta, matalapalkattua työvoimaa hoitoalalle. Tämä olisi
erittäin huolestuttavaa.

Mitä sote on tuomassa? Tekin, ministeri, otitte puheenvuorossanne esiin, että siinä kat-
sotaan, mikä on rahoituksen tilanne, muutetaanko sitä. Se rahoituspohja on ollut täysin riit-
28



Pöytäkirjan asiakohta PTK 70/2019 vp
tämätön, ja minä luulen, että rahoitukseen tämä sotekin tiivistyy tulevaisuudessa. Mitä vas-
taatte, mitä tuotte meille?

15.59 Pasi Kivisaari kesk (vastauspuheenvuoro): Arvoisa puhemies! Täällä käydyissä
keskusteluissa välillä syytetään nykyistä hallitusta, välillä edellistä, kun pitäisi varmasti
katsoa yhteistä kokonaiskuvaa, mitä voimme tehdä tämän päivän ja tulevaisuuden eteen.

Jaan myöskin edustaja Vehviläisen huolen näistä kunnista. Siis kuntien taloudethan
eriytyvät. Osalla toki menee ihan hyvin, mutta monissa kunnissa talous vaikeutuu entises-
tään, useistakin eri syistä. Ensi vuodelle ennakoitua pienempi määrä kuntia nosti kunnal-
lisveroaan. Enemmän se kuitenkin kertoo siitä, että useimmilla kunnilla kunnallisvero on
jo tapissa. [Leena Meri: On se!]

Ja olen samaa mieltä siitä, että liian pitkään vellonut sote-uudistus on tehnyt kuntien tu-
levaisuudennäkymistä varsin sumuisat. Keskustelu kuntakentän kehittämisestä ei kuiten-
kaan saisi rajoittua pelkkään sote-uudistukseen. On tärkeää puhua myös kuntien muista
tehtävistä, kuten yhdenvertaisesta perusopetuksen turvaamisesta, kuntien elinvoiman [Pu-
hemies koputtaa] ja asukkaiden terveyden edistämisestä tai kansalaisyhteiskunnan roolista
hyvinvoinnin [Puhemies koputtaa] edistäjänä.

16.00 Iiris Suomela vihr (vastauspuheenvuoro): Arvoisa puhemies! Täällä puhutaan
ikään kuin ulkomaalaistaustaisten työntekijöiden työehtojen polkeminen olisi jokin auto-
maatio, ikään kuin valtaosa suomalaista työnantajista ei tahtoisi pitää kiinni reiluista työ-
ehdoista. Näin ei toki ole. Työehtojen polkemisesta ei pidä ikinä syyttää työntekijää, ja val-
taosa suomalaista yrittäjistä ja työnantajista toimii tässä täysin vastuullisesti. On meidän
lainsäätäjien tehtävä varmistaa, että ne harvat, jotka eivät toimi vastuullisesti, päätyvät sit-
ten vastuuseen näistä rimanalituksista ja sääntöjen kiertämisistä, ja sen tähden vahva am-
mattiyhdistysliike ja vahva lainsäädäntö ovat työntekijän paras turva. Sen takia tämä hal-
litus puuttuu alipalkkaukseen ja nimenomaan niihin uusiin tilanteisiin, joissa ihmisiä siir-
retään väkisin työntekijäasemasta yrittäjyyteen, jolloin ei ole enää turvaa sairauden tai
muiden mahdollisten haasteiden varalta, ei ole enää turvaa eläkepäiville. Nimenomaan näi-
hin uusiin syrjiviin ilmiöihin puuttuminen on tämän hallituksen kärkilistalla. Nyt olisin
kiinnostunut kuulemaan, [Puhemies koputtaa] mitä muut tekevät työntekijöiden aseman
turvaamiseksi ja syrjintään puuttumiseksi.

Toinen varapuhemies Juho Eerola: Arvoisat edustajat, otetaan vielä pari debattipuheen-
vuoroa ja sen jälkeen ministeri Lintilä, ja sitten siirrytään puhujalistaan.

16.02 Hussein al-Taee sd (vastauspuheenvuoro): Arvoisa puhemies! Haikeaa on tänään
käydä debattia, kun yksi tovereista on menehtynyt.

Tässä on ollut jonkin verran keskustelua siitä vastakkainasettelusta, että ilmastonmuu-
toksen torppaaminen olisi kansalaisilta ja suomalaisilta pois. Todellisuudessa, jos katsoo
kokonaisuutta, niin tämä hallitusohjelmahan pyrkii siihen, että ilmastonmuutoksen torp-
paaminen itse asiassa voisi olla kultakaivos suomalaisille tulevaisuudessa. Meillä on Lap-
peenrannassa yksi firma, nimeltään Solar Foods, joka tänä päivänä kykenee pidättämään il-
mastosta hiilidioksidia, ja sen potentiaali on noin gigatonni. Se muuttaa hiilidioksidin pro-
teiiniksi, syötäväksi sellaiseksi.
29



Pöytäkirjan asiakohta PTK 70/2019 vp
Tämäntyyppisiä muita innovaatioita alkaa olla jo Suomesta lähdössä tuonne maailmalle
valtavasti. Kiinassa ollaan kiinnostuneita siitä, miten siellä rakenteilla olevat tuhat hiilivoi-
malaa voitaisiin huputtaa suomalaisella teknologialla niin, että ne eivät päästäisi. Meillä on
kolme suomalaista firmaa, [Puhemies koputtaa] jotka käyttävät valtavasti voimavaroja
tänä päivänä siihen, että pidättävät, [Puhemies koputtaa] siis heidän hiilikädenjälkensä on
todella positiivinen. Tämähän [Puhemies koputtaa] voi tuoda sitten rahaa miljardeja suo-
malaisille tulevaisuudessa. Tähän me pyrimme.

16.03 Riikka Purra ps (vastauspuheenvuoro): Arvoisa puhemies! Ymmärrän, jos oikeis-
ton mielestä sitä, että saa 700 euroa kuukaudessa, ei saa kutsua halpatyöksi, mutta ihmet-
telen sitä, että vasemmistonkin mielestä on näin. Mutta ehkä hallituksen alipalkkaukseen
kohdistuvat toimet puuttuvat tähän, että ihminen ei voi 700 eurolla työskennellä Suomes-
sa, kuten eilen Yleisradiossa tulleessa ohjelmassa kerrottiin, kuinka Ali, postinkantaja,
näin joutui elämään.

Täällä monet hallituksen edustajat vetoavat aina palkkatukeen. Palkkatukihan voi olla
hyödyllinen sosiaalipoliittinen toimi, mutta työllisyyskeinoksi siitä ei ole, kuten tiedetään.
Mikäli sitä käytetään, sitä pitäisi selvästi tehokkaammin käyttää vaikeasti työllistyviin ja
pitkäaikaistyöttömiin ja ylipäätänsä osatyökykyisten työllistymisen tukemiseen. Mutta
tämä on sosiaalipolitiikkaa, eikä sitä pidä sekoittaa julkisen talouden tasapainottamiseksi
vaadittaviin työllisyystoimiin. Haluaisin tietää hallitukselta, kuinka paljon tällä palkkatu-
ella on tarkoitus nimenomaan nettokustannuksena vaikuttaa. Kuinka paljon tällä työlliste-
tään, ja mitä se maksaa? Ja lisäksi, kun täällä on nostettu Ruotsi jälleen kerran hyvänä esi-
merkkinä esille, haluaisin kysyä hallitukselta: [Puhemies koputtaa] oletteko perehtyneet
palkkatuen merkittäviin ongelmiin ja väärinkäytöksiin Ruotsissa?

16.04 Pauli Kiuru kok (vastauspuheenvuoro): Arvoisa herra puhemies! Muutamassa yh-
teydessä on otettu koulutus ja oppivelvollisuusikäkin puheeksi ja hyvä niin. Hallitusohjel-
massa sanotaan, että oppivelvollisuusikää ollaan pidentämässä. Vinkkini on nyt siihen
suuntaan, että jos ja kun näin tapahtuu, niin ottakaa koppi niistä nuorista, jotka eivät osaa
nykyisen oppivelvollisuusiän loppuessa lukea tai kirjoittaa. Heitä on koko ikäryhmästä
noin 10 prosenttia, ja heidän mahdollisuutensa päästä koulutukseen ja sitä kautta työelä-
mään on aivan olematon. Ja — huomaan, että täällä jo päitä nousee ja ihmisiä nousee — se
ei ole tämän hallituksen vika, se ei ole edellisen vika, se on pitkän aikavälin tulos, ja siihen
täytyy löytää ratkaisut yhdessä.

Ministerille vielä kysymys: Tänään tuli uutinen, että Pirkanmaalla työttömien työnhaki-
joitten määrä on kasvanut 4,9 prosenttia. Minkälaisia ajatuksia tämä herättää teissä, ja min-
kälaisia toimenpiteitä yhden kasvavimman, kehittyneimmän maakunnan huolestuttava
luku herättää?

16.05 Pia Lohikoski vas (vastauspuheenvuoro): Arvoisa puhemies! Edellisellä hallituk-
sella oli apunaan suotuisa kansainvälinen taloustilanne. Se oli se myötätuuli, jonka avulla
työllisyys koheni. Keppipolitiikalla viittasin aiemmin leikkauspolitiikkaan, kikyyn ja ak-
tiivimalliin. Aktiivimalli leikkasi, mutta se ei työllistänyt. 

IMF:n arvion mukaan finanssipoliittisen elvytyksen lisääminen tukee kysyntää lyhyellä
aikavälillä. IMF pitää myönteisenä sitä, että hallitus on sitoutunut lisäämään koulutusta,
työllisyyttä, infraa ja ilmastopolitiikkaa koskevia julkisia menoja. Kuten edustaja Lepomä-
30



Pöytäkirjan asiakohta PTK 70/2019 vp
ki hyvin tietää, jo 1936 julkaistussa Keynesin teoksessa Työllisyys, korko ja raha ja lukui-
sissa muissa kirjoissa sen jälkeen on todettu, että vastasyklisellä finanssipolitiikalla voi-
daan torjua tai lieventää taantumaa ja työttömyyttä. Tämän on todistettu myös toimivan.

16.06 Elina Lepomäki kok (vastauspuheenvuoro): Arvoisa puhemies! Suomi ei ole taan-
tumassa. Tässä julkisen talouden suunnitelmassa ei myöskään ennusteta taantumaa, ja te
elvytätte jo nyt, te elvytätte jo nyt. Mitä teette sitten, kun se taantuma, saati sitten lama, is-
kee? Meillä on kaikki... [Pia Lohikoski: Me ehkäisemme taantumaa!] — no juuri näin —
[Välihuutoja oikealta] kaikki siemenperunat on syöty.

Olisin ministeri Lintilälle ja myös edustaja Vehviläiselle sanonut, että me olemme kaik-
ki huolissamme kuntatalouden tilasta ja siinä mielessä kannustan ehdottomasti hallitusta
ripeisiin toimiin. Mutta tästä sotesta on turha odottaa semmoista taikanappia, joka yhtäk-
kiä pelastaa julkisen talouden, päinvastoin. Kuten viime kaudella huomattiin, siitä huoli-
matta, että siinä sote-uudistuksessa oli merkittävä, nimenomaan kustannusten kasvua hil-
litsevä tavoite, niin asiantuntijoiden mukaan siihen ei välttämättä olisi päästy. Ja nyt teillä,
tällä hallituksella, ei ole minkäänlaista rajoitetta, ja sitten tulevat maakunnat, joista asian-
tuntijat ovat todenneet, että ne ovat ensinnäkin lukumäärältään ylimitoitettuja tähän maa-
han eivätkä vastaa mitenkään tulevaa väestökehitystä. Se tulee lisäämään julkisia menopai-
neita, ei vähentämään niitä.

Toinen varapuhemies Juho Eerola: Otetaan tässä vaiheessa ministeri Lintilän puheen-
vuoro ja sitten sen jälkeen mennään vähän aikaa puhujalistaa ja katsotaan, tuleeko debatin
paikkaa vielä uudestaan.

16.08 Valtiovarainministeri Mika Lintilä: Arvoisa puhemies! Lyhyitä kommentteja:
ensinnäkin edustaja Ranne, jos olisitte kuunnellut puhettani, niin viittasin IMF:n raport-
tiin, jonka mukaan meidän 2020 budjetti on kasvua tukeva viritys, ja IMF piti sitä oikein
mitoitettuna. Eli tämä oli suora lainaus heidän raportistaan.

Sitten täällä on puhuttu paljon ilmastonmuutoksesta ja siihen liittyvistä... — on täysin
selvää, että se on globaalisti suurin haaste, suurin uhka, mutta siinä on myös mahdollisuus-
kin. Meillä on valtiovarainministereitten ilmastokoalitio, joka on pari vuotta sitten perus-
tettu, alkujaan 24 maata, tällä hetkellä 51 maata. Olen siinä Chilen kollegani kanssa pu-
heenjohtaja. Edeltäjäni, edustaja Orpo, oli edellinen puheenjohtaja. Maailmalla tämä he-
rättää valtavan paljon mielenkiintoa. Oikeastaan kyse on siitä, että me tuomme parhaita
käytänteitä erilaisille maille. Siellä on kasvavia talouksia, siellä on — voisiko sanoa — ke-
hittyneitä talouksia, ja haetaan yhteisiä malleja. Ja pitää myös mieltää se, että jos me kat-
somme globaalisti, niin tämä ilmastonmuutos on ainut iso draiveri investointeihin maail-
malla. Edellisessä työtehtävässäni elinkeinoministerinä kävin ehkä 23 maata läpi, erilaisia
vienninedistämismatkoja, ja se, mikä Suomesta kiinnosti ja mitä maailmalla haetaan, oli
osaaminen, energiaosaaminen, jätteistä energian tekeminen, ja niin edelleen. Ja tällä meil-
lä on paljon annettavaa nimenomaan ilmastonmuutoksen vastaiseen toimintaan. Se on hoi-
tamattomana uhka, mutta se on meille mahdollisuus.

Edustaja Marttinen, työllisyystoimet: kyllä me menemme ihan aikataulun mukaan ja as-
kelmerkkien mukaan. Sitten on pakko sanoa edustajille Purra ja Kiuru, että on ehkä parem-
pi, että esitätte työministerille nämä kysymykset, en oikeastaan viitsi tuonne työministerin
tontille mennä. Sen verran täytyy edustaja Lohikoskelle sanoa, että kyllä, viime kaudella
31



Pöytäkirjan asiakohta PTK 70/2019 vp
maailmantalous kasvoi, mutta kyllä hallituskin teki oikeita toimia, eli kyllä siinä oltiin mu-
kana. Edustaja Lepomäelle: meillä on ehkä hiukan, lievästi elvyttävä. Voisin ehkä veik-
kailla, että jos me laskisimme jollain 0,5:llä, niin se olisi elvyttävä, mutta näillä tiedoilla
kyllä se aika hyvin tähän tilanteeseen sopii. Ja tuo on tietysti aina relevantti kysymys, mitä
itse kysyn esimerkiksi rahoituspuolelta, keskuspankilta: mitäs tehdään, jos tulee oikein
huonot ajat? Eli kyllä me tarvitsemme tiukkaa talouspolitiikkaa tällä hetkellä. [Arja Juvo-
nen: Entä sote?]

Toinen varapuhemies Juho Eerola: Nyt siirrymme hetkeksi aikaa puhujalistalle.

16.11 Riitta Mäkinen sd: Arvoisa puhemies! Osanottoni omaisille ja keskustan eduskun-
taryhmälle kollega Rantakankaan menehtymisen johdosta.

Valtioneuvoston antama julkisen talouden suunnitelma määrittää talouden liikkumati-
lan ja sen reunaehdot hallituskaudelle. Hallituksen talouspolitiikasta on yksiselitteisesti
kirjattu, että sen tavoitteena on hyvinvoinnin lisääminen, mikä käytännössä edellyttää niin
taloudellisesti, sosiaalisesti kuin ekologisestikin kestävää kasvua. Kasvun edellytykset
luodaan pitkäjänteisellä, tulevaisuuteen katsovalla politiikalla. Tämä tarkoittaa sitä, että
nyt toteutettavilta investoinneilta haetaan sekä lyhyen että pitkän aikavälin vaikuttavuutta.
Investointien, viennin edistämisen sekä kotimaisen kysynnän turvaamisen rinnalla yksi
merkittävimmistä toimista julkisen talouden tasapainottamiseksi on työllisyysasteen nos-
taminen. Tulevaisuudennäkymiä sävyttävät epävarmuudet juontavat juurensa maailmanta-
louden myllerryksistä. Siksi tavoitteen toteutumiseen liittyy aiheellisia huolia, joihin halli-
tus on varautunut. Se sisällyttää lisäksi ensimmäistä kertaa kehyssuunnitelmaansa miljar-
din euron suuruisen poikkeusolojen mekanismin, jolla varaudutaan erittäin vakaviin krii-
sitilanteisiin.

Valtiontalouden tarkastusviraston Finanssipolitiikan valvonnan raportti on ensimmäi-
nen riippumaton ulkopuolinen arviointi hallitusohjelman talouspolitiikan linjauksista. Se
antaa runsaasti kiitosta talouspolitiikan tavoitteista, valitusta aktiivisesta finanssipolitiikas-
ta ja tulevaisuusinvestoinneista. Tämä tosiasia ei ole noussut esille missään vielä toistai-
seksi. Raportti esittää toki huolen, että Suomi saattaa rikkoa olemassa olevaa vakaus- ja
kasvusopimuksen ennaltaehkäisevää osaa ensi vuonna. Arvioitu riski ei tule yllätyksenä.
Keskustelua komission kanssa on jo käyty. Tilanne ei kuitenkaan ole ainutkertainen, sillä
viimeksi tätä keskustelua käytiin vuosien 2013—2017 välillä. Tuolloin kyse oli kuitenkin
huomattavasti vakavammasta ongelmasta, velkasuhteen kasvamisesta yli kriittisen rajan.
Nyt mahdollinen poikkeama on seurausta tulevaisuusinvestoinneista ja hallitusohjelman
menojen toteuttamisesta etupainotteisesti. Riski liittyy siis aktiiviseen finanssipolitiik-
kaan, joka on opposition kritiikistä huolimatta saanut osakseen tukea myös merkittäviltä
talouspolitiikan asiantuntijoilta. Lievästi elvyttävä politiikka on etupainotteisesti perustel-
tua epävarmassa tilanteessa, jossa kasvu hiipuu ja kotimaista kysyntää on vahvistettava.
Suomi täyttää edelleen perussopimuksen alijäämä- ja velkakriteerit. Tilanteeseen on kui-
tenkin kiinnitettävä erityistä huomiota ja suhtauduttava sen vaatimalla vakavuudella.

Arvoisa puhemies! Talousvaliokunta kiinnitti julkisen talouden suunnitelman yhteydes-
sä erityistä huomiota innovaatioiden, koulutuksen ja osaamisen merkitykseen talouden
kestävyyden ja kasvun kannalta. Tutkimus-, kehitys- ja innovaatiotoiminta on yksittäisistä
politiikkatoimista tehokkain tapa kasvattaa tuottavuutta ja mahdollisuuksia luoda uutta
työtä. Valiokunta kiittää erityisesti merkittävästä panostuksesta tki-rahoitukseen, sillä sen
32



Pöytäkirjan asiakohta PTK 70/2019 vp
taso suhteessa kilpailijamaihin on romahtanut. Ensi vuonna rahoitus viimein kasvaa ja ylit-
tää 2 miljardin euron rajan. Edelleen pidämme erinomaisena, että valtaosa kertaluonteisis-
ta tulevaisuusinvestoinneista kohdistetaan Business Finland -kokonaisuuteen ja bio- ja
kiertotalouden edistämiseen.

Talousvaliokunta korostaa lausunnossaan tulevaisuusinvestointien ja vuoden 2035 hii-
lineutraalisuustavoitteen välistä yhteyttä. Energiamurros on paitsi välttämätön keino myös
keskeinen kestävän kasvun mahdollistaja. Hallituksen kestävän kasvun strategia, viennin
kasvuohjelma sekä yrittäjyysstrategia ovat tärkeimpiä ohjelmia valtion elinkeinopolitii-
kassa. On erittäin tärkeää, että ne on synkronoitu tki-rahoituksen kohdentamiseen ja tie-
karttaan sekä energia- ja ilmastopolitiikkaan.

Työllisyyttä nostavia toimenpiteitä valmistellaan parasta aikaa, ja konkreettisia päätök-
siä on jo tehty. Sama koskee myös vaikuttavuusarviointia. Se on kiistaton fakta, että niiden
tehokkuuden toteaminen tässä vaiheessa, ensimmäisen julkisen talouden suunnitelman yh-
teydessä, on haastavaa. Hallitus arvioi vuoden alkupuolella esiteltäviä uusia toimia kevään
budjettiriihen yhteydessä. Ehdotan, että käymme tuolloin asiallisen ja aktiivisen keskuste-
lun työllisyystoimien vaikuttavuudesta [Puhemies koputtaa] rakentavassa yhteistyössä yli
puoluerajojen.

16.16 Jani Mäkelä ps: Arvoisa puhemies! Ensimmäiseksi kannatan edustaja Ranteen esi-
tystä perussuomalaisten vastalauseesta ja siihen liittyvästä kannanotosta.

Toisena korjaan aiemmin esitetyn asiavirheen siitä, miten perussuomalaiset käyttäytyi-
vät postilain äänestyksessä. Eli äänestimme postilain hylkäyksen puolesta.

Julkisen talouden suunnitelmaan sisältyy paljon ongelmia, mutta perustavanlaatuinen
ongelma on kuitenkin se, että nämä laskelmat eivät perustu tosiasioihin. Talous ei, toisin
kuin väitetään, tule lähivuosina kasvamaan vaan jopa pahimmillaan kutistumaan. Hallitus
ei tätä pysty millään estämään. Suomi on sidottu eurossa muiden maiden ongelmiin, ja hal-
litus sitoo meitä entistä tiukemmin euroon ja siihen liittyviin takausvastuisiin. Siitä me
emme pääse tämän hallituksen vedolla mihinkään pakoon. 

Hallituksen keinoin työllisyys ei kasva vaan heikkenee. Tästä nyt parhaana tai, sanoisin-
ko, pahimpana työnäytteenä viime aikoina se, että vaikka hallitus käytännössä istuu mo-
lemmilla puolilla neuvottelupöytää postilakon kysymyksessä, niin silti ei synny valmista.

Arvoisa puhemies! Muutamia huomioita, jotka hallituksen esityksessä julkisen talou-
den suunnitelmasta ovat mielestäni erityisen huonosti — nämä eivät suinkaan ole ainoita
huonosti olevia asioita. 

Ensinnäkin se, että EU, EU ja EU. Hallitus ei edes viitsi ottaa kunnolla kantaa siihen,
että hallituksen valitsemalla linjalla Suomen EU-jäsenmaksu tulee jo tällä julkisen talou-
den suunnitelman kaudella kasvamaan merkittävästi ja saanti tulee samalla huononemaan,
minkä seurauksena nettomaksu kasvaa pahimmillaan jopa miljardiluokassa jopa näiden
vuosien aikana, eikä tilannetta pysty muuttamaan vuoteen 28 mennessä mihinkään. Mistä
rahat tähän Euroopan kehitysapuun?

Toinen asia, joka on huonosti huomioitu, on liikenne- ja ilmastopolitiikka. Maailman il-
masto ei siitä mihinkään liikahda, vaikka suomalaiset lopettaisivat kaiken tekemisen. Yk-
sipuolisiin ilmastotoimiin ei meillä kerta kaikkiaan ole varaa. Kilpailukykymme pitää tur-
vata. Sitä ei pidä luovuttaa pois enemmän saastuttaviin maihin.

Kolmantena asiana väestön väheneminen Suomessa ja toisaalta maahanmuutto. Halli-
tuksella ei ole todellisia toimenpiteitä syntyvyyden parantamiseksi Suomessa, ei kunnolla
33



Pöytäkirjan asiakohta PTK 70/2019 vp
rahaa eikä varsinkaan asennetta, jolla siihen asiaan voitaisiin vaikuttaa. Hallituksella ei
myöskään ole toimenpiteitä ei-sosiaaliperäisen maahanmuuton edistämiseksi. Humanitää-
rinen maahanmuuttohan ei meidän huoltosuhdettamme paranna vaan suorastaan huonon-
taa sitä.

Viimeisenä asiana nostan esille muutamien muidenkin jo huomioiman sote-kysymyk-
sen. Sote on miljardien kustannuskysymys Suomessa. Mitä hallitus aikoo tehdä sote-uudis-
tuksen suhteen? Emme ole vielä kuulleet mitään muuta kuin että siellä se sama vanha maa-
kuntamalli kummittelisi keskustapuolueen hallituksen kynnyskysymyksenä. Muuten edus-
kunta on asian suhteen täysin sokkona. Mihin suuntaan me olemme menossa tämän soten
suhteen? Mitä tapahtuu kuntia uhkaavalle kustannusten nousulle — useita prosentteja
enemmän kuin talouskasvu. Mitä hallitus aikoo tarjota tähän ratkaisuksi? Tehdäänkö tälle
yhtään mitään seuraavan neljän vuoden aikana?

16.20 Heikki Vestman kok: Arvoisa puhemies! Julkisen talouden velkaantuminen on
saatava loppumaan. Emme voi siirtää tämän päivän kulutuksesta laskua lastemme makset-
tavaksi. Juuri sitä tämä velkahallitus ja työttömyyshallitus on kuitenkin tekemässä.

Julkisen talouden suunnitelmassa olette sitoutuneet vastuulliseen finanssipolitiikkaan.
Meillä kokoomuksessa on kuitenkin eri käsitys siitä, mitä on vastuullinen finanssipolitiik-
ka. Se on sitä, että julkinen talous vahvistuu eikä heikkene. Se on sitä, että varmistetaan, et-
tei Suomi ole Kreikan tiellä ajamassa rinnettä alas.

Myös riippumattomilla asiantuntijoilla on aivan eri käsitys hallituksen kanssa vastuulli-
sesta politiikasta. Riippumattomat asiantuntijatahot yksi toisensa jälkeen ovat esittäneet
poikkeuksellisen lujaa kritiikkiä hallituksen talous- ja työllisyyspolitiikkaa kohtaan.
Asiantuntijoiden lausunnot ja kuulemiset olivat sanalla sanoen tuskaisia talousvaliokun-
nassa. Talouspolitiikan arviointineuvoston lausunnossa todetaan: ”Hallituksen finanssipo-
litiikan linjaa voidaan pitää elvyttävänä. Hallitus ei perustele elvyttävää finanssipolitiik-
kaa suhdannetilanteella, eikä käsitys tämän hetkisestä suhdannetilanteesta anna perusteita
elvytykselle.” Suomeksi sanottuna elvytätte silloin, kun sitä ei ole perusteltua tehdä, ettekä
osaa itsekään perustella uskottavasti tätä ratkaisua. Hyvä hallitus: miksi kastelette nurmik-
koa sateella?

Lisäksi arviointineuvosto toteaa, että kokonaisuudessaan talouspolitiikalle asetettujen
tavoitteiden saavuttaminen vaikuttaa sangen epävarmalta. Arviointineuvoston mukaan
hallituksen tavoite työllisyysasteen nostamisesta on linjassa kestävyysvajeen korjaamisen
kanssa, mutta työllisyyden kasvusta kertyvien lisätulojen käyttö menojen pysyvään kasvat-
tamiseen ei pienennä julkisen talouden kestävyysvajetta. Mutta työllisyyskään ei nouse
riittävästi. Nythän teidän omankin julkisen talouden suunnitelmanne ja valtiovarainminis-
teriön arvion mukaan työllisyysaste on jäämässä 73 prosentin tuntumaan vuonna 2023.
Kyse ei ole vain eduskunnan tietopalvelun laskelmasta budjettinne työllisyyttä heikentä-
västä vaikutuksesta vaan siitä, että teidän omankaan suunnitelmanne mukaan ette saavuta
omaa työllisyystavoitettanne. Kuinka kauan vielä voi kestää ottaa käyttöön ne työllisyys-
keinot, jotka ovat olleet valmiina teidän omilla virkamiehillänne ministeriöissä jo aikapäi-
viä? 

Suomen Pankin lausunnon mukaan ”tutkimustieto viittaa siihen, että työllisyyttä on
mahdollista nostaa muun muassa porrastamalla ansiosidonnaista työttömyysturvaa, poista-
malla työttömyysturvan lisäpäivät eli niin sanottu työttömyysputki ja uudistamalla perhe-
vapaajärjestelmä työllisyyttä tukevalla tavalla”. Elinkeinoelämän tutkimuslaitoksen lau-
34



Pöytäkirjan asiakohta PTK 70/2019 vp
sunnossa todetaan, että hallituksen suunnalta kuullut työmarkkina-avaukset lähinnä hei-
kentävät työllisyyttä. Toden totta, aivan kuin ette edes haluaisi parantaa työllisyyttä.

Kokoomus on vaihtoehtobudjetissaan esittänyt keinot, joilla Suomeen saataisiin asian-
tuntija-arvioiden mukaan yli 60 000 uutta työllistä eikä niitä 5 000 työtöntä, jotka eduskun-
nan tietopalvelun laskelman mukaan ensimmäinen budjettinne Suomeen on tuomassa. Ol-
kaa hyvä: nämä kokoomuksen keinot perustuvat siis asiantuntija-arvioihin — myös teidän
omien ministeriöidenne työryhmien esityksiin — ja ovat teidän käytössänne.

Olette antaneet hallitusohjelmassanne [Maria Guzeninan vastauspuheenvuoropyyntö]
lupauksen Suomen kansalle politiikan uudistamisesta. Yksi lupauksista kuuluu: ”Sitou-
dumme tietopohjaisen politiikan tekoon sekä systemaattiseen vaikutusarviointiin kaikessa
lainvalmistelussa.” Nyt näyttää siltä, että olette rikkomassa tämänkin lupauksenne ja ohit-
tamassa riippumattomat asiantuntijat, joiden huolen julkisen talouden tilasta ja haitallises-
ta työllisyyskehityksestä suomalaiset laajasti jakavat. Hyvä hallitus, ettekö itse pidä tätä
vastuuttomana? Jos kuuntelisitte asiantuntijoita, jos kuuntelisitte järjen ääntä, te muuttai-
sitte suuntaa, johon nyt olette Suomea raahaamassa. Kuunnelkaa edes kansaa. Viime kuus-
sa tehdyn kyselyn mukaan selvä enemmistö, 58 prosenttia suomalaisista, haluaa hillitä ve-
lanottoa. Kriittisin ammattiryhmä velkaantumista kohtaan oli muuten maanviljelijät.

Arvoisa puhemies! Esitän, että eduskunta hyväksyy vastalause 2:n mukaisen kannan-
oton, joka sisältää muun muassa sen, että eduskunta edellyttää, että hallitus noudattaa
oman ohjelmansa [Puhemies koputtaa] tavoitetta julkisen talouden tasapainosta vuonna
2023 ja toimii tavoitteen edellyttämällä tavalla.

Toinen varapuhemies Juho Eerola: Nyt, arvoisat edustajat, ei mennä ihan heti debattiin
uudestaan, vaan kahlataan tätä puhu... [Välihuuto — Puhemies koputtaa] — Tässä saam-
me hallituspuolueen edustajan, edustaja Kiviranta.

16.25 Esko Kiviranta kesk: Arvoisa puhemies! Kun en saanut tuossa sopivassa kohtaa
puheenvuoroa, niin voisin todeta tästä kokoomuksen vaihtoehtobudjetista pari sanaa.
Tämä työllisyyden kasvuhan rakentuu aika paljon ansiotulon veronkevennyksiin, ja ansio-
tulon veronkevennyksillä on varmaan aikansa ja tarpeensakin, mutta eivät ne kyllä suhdan-
nepolitiikan keinoiksi sovi, siitä taloustieteilijät ovat aika laajasti yksimielisiä. Tilannehan
on se, että ajoitus ei kyllä näillä keinoilla onnistu ja kohtaantuminen on varsin sattumanva-
raista.

Meillä on paljon parempia keinoja harjoittaa suhdannepolitiikkaa silloin, kun sitä tarvi-
taan. Tietysti voidaan kiistellä siitäkin, että milloin sitä tarvitaan, koska suhdannetilannet-
ta voidaan myöskin onnistuneesti joskus ennakoida. Esimerkiksi väyläinfrastruktuurin ra-
kentaminen, siis teitten rakentaminen ynnä muun väylästön rakentaminen, on erittäin teho-
kas keino hoitaa suhdannepolitiikkaa, ja ajoitus on nopeasti tehtävissä esimerkiksi lisäbud-
jeteilla. Hallitushan on sitä jo harjoittanutkin kesäkuusta lähtien, ehkä hiukan ennakoiden
sitä, ettei mentäisi matalasuhdanteeseen.

Sitten kiittäisin tätä Rinteen hallitusta siitä, että se katsoo kauas. Se vahvistaa panostuk-
sia tuottavuuden kasvuun, joka on ehkä se meidän kaikkein ongelmallisin kohtamme.
Tuottavuus ei ole Suomessa kasvanut sillä tavalla kuin sen pitäisi, ja sen takia Rinteen hal-
litus investoi koulutukseen, tutkimukseen, tuotekehitykseen, erilaisiin innovaatioihin ja
sitten myöskin tähän väylästöön.
35



Pöytäkirjan asiakohta PTK 70/2019 vp
Yritysten työvoimapulaan vastaamiseksi hallitus nimenomaan investoi merkittävällä ta-
valla koulutukseen ja osaamiseen eri koulutusasteilla. Lisäksi edistetään työssäkäyvien jat-
kuvaa oppimista ja työttömien kouluttautumista. 

Palkkatuen käyttöä lisätään yksinkertaistamalla ja nopeuttamalla palkkatukiprosessia.
Työnantajiin kohdistuvaa byrokratiaa on tarkoitus vähentää poistamalla erillinen palkka-
tuen maksatuksen hakeminen. Palkkatuki herättää tietysti hyvin monenlaisia käsityksiä,
mutta kyllä yksityisellä sektorilla, niin kuin tuossa valtiovarainvaliokunnan mietinnössä-
kin todetaan, on voitu saavuttaa myös pysyviä työpaikkoja palkkatuen avulla.

Työvoiman liikkuvuutta pyritään edistämään säätämällä puolet työnantajan maksamista
muuttokustannuksista verovapaaksi.

Sitten meillä on tulossa tutkimusyhteistyökannustin, joka todennäköisesti tulee merkit-
semään sitä, että yritys saa 50 prosentin ylimääräisen vähennyksen, joka lasketaan todelli-
sista yrityksen tutkimus- ja tuotekehitysmenoista, saa vähentää ikään kuin ilmaa tämän
verran, ja tällä on tarkoitus kannustaa yhteistyöhön muun muassa yliopistojen ja korkea-
koulujen kanssa. Tämä on varmaan omiaan edistämään sitä tavoitetta, että pääsisimme asi-
allisesti ottaen ainakin siihen 3 prosentin bkt-osuuteen noissa tutkimus- ja tuotekehitysme-
noissa.

Sitten on tämä koneiden, kaluston ja muun irtaimen käyttöomaisuuden kaksinkertainen
poisto. Se nähdään sitten, mikä merkitys sillä on. Osa asiantuntijoista on kiistänyt sen mer-
kityksen, mutta sitä keinoa aikaisemmatkin hallitukset ovat koettaneet käyttää, ja sehän on
kuitenkin keino, joka ei pitkällä tähtäyksellä edes verotuloja alenna, se vain jaksottaa niitä.
Nythän tämä tuplapoisto ulottuisi myös palveluelinkeinoihin ja maatalouteen.

Täällä on keskusteltu sote-uudistuksesta. Haluaisin sanoa, että kyllähän tämä sosiaali- ja
terveydenhuollon uudistus on meidän merkittävin rakenteellinen uudistuksemme. Se on
ihan omaa luokkaansa, ja siellä olisi saatava aikaan. Tilannehan on se, että meillä on erin-
omainen terveydenhuolto mutta siellä on tuottavuuden lisäämisen varaa. Todella toivoi-
sin, että jos ei mitään muuta saada aikaan, niin saataisiin aikaan ainakin tämä terveyden-
huollon uudistus.

16.31 Iiris Suomela vihr: Arvoisa puhemies! Kuten useammassa puheenvuorossa on tuo-
tu ilmi, tämä julkisen talouden suunnitelma tähtää nimenomaan tulevaisuuden ongelmien
ratkaisemiseen, ja se todella on paikallaan, koska ensi vuonna astumme uudelle vuosikym-
menelle ja nyt määritetään, mille suunnalle sillä vuosikymmenellä lähdetään. Mihin käy-
tetään ne kaikista ensimmäiset eurot? Tämä hallitus aikoo käyttää ne eurot maailman en-
simmäisen hiilineutraalin hyvinvointivaltion rakentamiseen. Se on meidän tärkein tavoit-
teemme.

Maailman parhaiden yhteiskuntamallien rakentamiseen on Suomessa pystytty ennen-
kin, ja on hyvä muistaa, että näitä rakenteita ei ole rakennettu niinä helppoina aikoina.
Päinvastoin, juuri kriisien aikana vahvaa hyvinvointivaltiota on tarvittu kaikista kovimmin
ja kipeiten, ja juuri silloin me olemme tähän rakentamistyöhön pystyneet. On syytä muis-
taa, että tämä nykymallinen, vahva, hyvinvoinnin ja onnellisuuden takaava hyvinvointival-
tio on rakennettu kahden maailmansodan raunioille. Samalla se kuitenkin rakennettiin hal-
van fossiilisen energian varaan. Ajateltiin, että luonnonvarojen kulutukselle ei ole rajoja.
Ajateltiin, että halpaa öljyä löytyy loputtomiin. Nyt on täysin selvää, että tämä aika on ohi.
Ensinnäkään niitä luonnonvaroja ei löydy, ja toiseksi tiedämme, että niiden käytölle on
pakko asettaa rajat. Jopa Yhdysvaltojen kovimmat kapitalistit vetävät nyt sijoituksiaan
36



Pöytäkirjan asiakohta PTK 70/2019 vp
pois fossiilitaloudesta, ja he eivät tee sitä hyvää hyvyyttään, vaan sen tähden, että on tun-
nistettu, että fossiilitalous on romahtamaisillaan ihan jo pelkästään luonnonvarojen ehty-
misen myötä.

Sen tähden hyvinvointivaltiota on alettava rakentaa uudenlaiselle pohjalle. Tätä tavoi-
tetta ei ole valittu siksi, että tämä muutos olisi jotenkin helppo, nopea tai ilmainen, vaan
koska ”nyt on pakko toimia”, ilmastonuoria lainatakseni. Tavoitteen ydinhän on kirkas.
Meidän on vähennettävä päästöjä ja köyhyyttä samaan aikaan, ja sen sijaan, että otettaisiin
nyt yksi suuri loikka, niin vuosi vuodelta — kuten tässä julkisen talouden suunnitelmassa
viitoitetaan — edetään kohti kestävää tulevaisuutta. Silloin on olennaista, että se muutos ei
tarkoita luopumista, vaan sitä, että saa tilalle jotain entistä parempaa. Sen tähden on samal-
la syytä muistaa, että hyvinvointivaltion kestävyys on kiinni ihmisistä: ihmisten hyvin-
voinnista, ihmisten osaamisesta ja ihmisten työkyvystä.

Juuri ihmisiin panostamalla tätä kestävää pohjaa rakennetaan. Sen tähden tämä hallitus
aloittaa koulutuksen kunnianpalautuksen ja nostaa suomalaisten koulutustasoa systemaat-
tisesti. Jokaiselle taataan vähintään toisen asteen koulutus. Perusteet tälle ovat toki inhimil-
liset, mutta myös taloudelliset. Pelkän peruskoulun käyneistä alle puolet on töissä, siinä
missä korkeakoulutetuista neljä viidestä on työllistynyt. Sen tähden on todella vahvat pe-
rusteet jo ihan vain työllisyyden takia panostaa siihen, että yhä useampi suomalainen pys-
tyy saavuttamaan korkean koulutusasteen.

Toinen asia, joka näkyy suoraan työllisyydessä, on panostukset mielenterveyteen. Mie-
lenterveysongelmat ovat olleet kaikista suurin syy työkyvyttömyyteen koko minun elini-
käni ajan. Tämä ei ole mitenkään hyväksyttävää, ei inhimillisesti eikä taloudellisesti, ja sen
tähden tämä hallitus panostaa etenkin matalan kynnyksen palveluihin ja siihen, että jokai-
nen pääsee hoitoon ajoissa.

Samalla panostetaan siihen, että kenelläkään ei ole akuuttia huolta siitä, riittääkö raha
ruokaan, lääkkeisiin ja vuokraan. Me tiedämme, että köyhyys ei aktivoi vaan lannistaa, ja
sen takia on varmistettava, että sosiaaliturva todella kantaa tulevaisuudessakin. Sen tähden
tämä hallitus ryhtyy uudistamaan sosiaaliturvaa sen sijaan, että lähdettäisiin sille leikkaus-
ten tielle, jota opposition vaihtoehtobudjetit ovat viitoittaneet.

Samalla tässä todella panostetaan siihen, että kun tehdään ilmastotoimia, niin pidetään
huolta myös luonnon monimuotoisuudesta. Tämä erityisesti on sellainen toimi, jota ei pys-
ty tekemään missään muualla kuin Suomessa. Suomalaista luontoa ei suojella muualla
kuin Suomessa, joten soisi jokaisen isänmaallisen ihmisen vaalivan nimenomaan suoma-
laista luontoa ja löytävän ne eurot sinne. Tämä hallitus löytää ne eurot: me laitamme 100
miljoonaa suomalaisen luonnon suojeluun. 

Samalla on syytä muistaa, että ei ole myöskään sitä ”jotain muuta” henkilöä ratkaise-
maan maailman ongelmia. Jos vaaditaan vahvoja kansainvälisiä toimia, niin silloin on syy-
tä vaalia vahvaa kansainvälistä yhteistyötä. Jos ei esimerkiksi ole valmis antamaan EU:lle
piiruakaan valtaa neuvotella tai sopia yhteisistä linjoista ilmastoveroille, niin silloin on tur-
ha torpata kotimaan toimien ehdotukset sanomalla, että ”kyllä EU hoitaa, kyllä EU verot-
taa”. Ei voi samalla sanoa, että nämä on hoidettava kansainvälisesti ja sitten toisessa kään-
teessä vastustaa kaikkia keinoja [Puhemies koputtaa] edistää kansainvälistä yhteistyötä ja
EU:n yhteisiä ilmastotoimia. Jos siis todella ajattelemme kaikki, että ilmastonmuutosta on
tärkeä ratkoa kansainvälisillä toimilla, niin odotan näkeväni tätä linjaa systemaattisesti
[Puhemies koputtaa] myös valiokuntatyössä tällä kaudella. — Kiitoksia.
37



Pöytäkirjan asiakohta PTK 70/2019 vp
16.36 Jari Myllykoski vas: Arvoisa herra puhemies! Ensi alkuun on sanottava, että olen
ymmärtänyt niin, että julkisen talouden satsauksilla synnytetään tulevaisuuden menestys-
tekijät tässä maassa. Siksi tämä hallitus on todellakin tarttunut edellisen hallituksen vali-
tettavien koulutusleikkausten korjaamiseen, ja siitä olen iloinen. On hyvä, että me keskus-
telemme täällä myös suhdannepolitiikasta siltä osin, että liikennehankkeisiin kohdistuvat
investoinnit tuskin koskaan ovat, jos satsataan kansalliseen tarpeeseen ja sen infran osalta
tulevaisuuteen, suhdannetta arvioiden väärin ajoitettuja. Satsaukset kaikkeen siihen tar-
peelliseen, mitä meidän elinkeinoelämä ja ihmisten liikkuminen edellyttävät, ovat tulevai-
suuden kannalta kuin rahaa pistäisi pankkiin. Tämä hallitus todellakin satsaa koulutukseen
ja haluaa, että julkisen vallan toimesta, joka mahdollistaa koulutuksen, niiden henkilöitten
palkkoja ei poljeta, vaan tuodaan resursseja siihen, että opettajien lomarahoja voidaan kun-
nissa säällisesti maksaa.

Ehkä voisi ajatella käyttävänsä muutaman sanan siitä, millä lailla kokoomus haluaa tätä
vaihtoehtobudjetissaan katsoa. Se keskittyy omassa vaihtoehdossaan leikkaamaan juuri
kaikkein pienituloisimmilta ja kartuttamaan hyvätuloisten tulovirtaa. Kokoomus on toistu-
vasti moittinut tätä hallitusta jo ennakolta velanotosta ja kärjekkäästi tuonut sen esille,
kuinka huonosti ja holtittomasti tämä hallitus julkista taloutta ja budjettivaltaansa käyttää.
Tulee surullinen olo, kun ajattelee sitä, kuinka kokoomus välihuutojen sävyttämänä näissä
keskusteluissa on tuonut esille, mitenkä me ajattelemme ja teemme kaiken lastenlapsilta
vieden ja näille vain suuren velan jättäen. Heidän mukaansa hallitus varastaa lapsilta, kun
mahdollisesti otamme velkaa subjektiivisen päivähoito-oikeuden palauttamiseksi, samalla
pienennämme ryhmäkokoja, satsaamme esiopetukseen ja teemme toisen asteen koulutuk-
sesta maksutonta. Velkasyntiä korostetaan ja kuorrutetaan vielä sillä, että taakasta tulee
kestämätön, kun ikäluokat pienenevät ja velan maksajia on tulevaisuudessa vähemmän.

Mitä tuosta ajattelusta pitäisi ymmärtää? Kokoomus ei hyväksy lastemme tulevaisuu-
teen satsaamista vaan sokeasti räksyttää, kuinka velanotto on vahingollista ja ryöstää tule-
via lastenlapsiamme. Meidänkö pitäisi nyt tässä hallituksessa hyväksyä se, että se pienene-
vä ikäluokka [Heikki Vestmanin välihuuto] ei saisikaan heille kuuluvaa mahdollisuutta
koulutukseen ja mahdollisuutta kehittyä tulevaisuudessa tämän maan, hyvinvointiyhteis-
kunnan ylläpitäjäksi? Surullista olisi mennä tuonne esiopetukseen sanomaan lapsille, että
valitettavasti te ette ole tämän hallituksen prioriteettina, me edelleen haluamme leikata tei-
dän mahdollisuuksistanne kasvaa tähän maahan, kouluttautua ja huolehtia tulevista van-
huksista ja niistä, jotka jo nyt ovat meillä hoivan tarpeessa. [Arja Juvosen välihuuto] Suo-
mi kaipaa tämän hallituksen tekemää suunnanmuutosta, jolla mahdollistetaan — vaikka
velkarahalla — omien lastemme tulevaisuus.

16.41 Sari Essayah kd: Arvoisa puhemies! Ensinnäkin kannatan edustaja Östmanin teke-
mää esitystä vastalauseen 3 mukaisesti ja myöskin sitten niitä siihen sisältyviä vastalau-
seen kannanottoehdotuksia. 

Arvoisa puhemies! Hyvät kollegat! Ministeri Lintilä tuossa debattikeskustelussa vastasi
minusta varsin tyydyttävästi kysymykseeni siitä, mitä nyt aiotaan tehdä näille laskeville
omaisuusarvoille eri puolilla Suomea. Hän kuvasi sitä, kuinka se todellakaan ei vaikuta
pelkästään siihen yksilön omaisuuden arvoon, joka nyt sinällänsä varmasti kuuluu jokai-
sen ihmisen siihen oman omaisuuden suojaan, vaan se vaikuttaa myös työllisyyteen ja esi-
merkiksi siihen, voidaanko työn perässä muuttaa jonnekin, mikä sen vaikutus on vaikkapa
lainanottokykyyn ja alueelliseen kehitykseen, tämäntyyppisiin asioihin. Sitä — jos nyt oi-
38



Pöytäkirjan asiakohta PTK 70/2019 vp
kein ymmärsin ministerin sanoja — on kuitenkin tarkoitus ainakin vähän läpikäydä siellä
ministeriössä, toivon mukaan myöskin etsiä sellaisia ratkaisuja, joilla tässä tilanteessa ym-
märrettäisiin, että tämä on aika merkittävä aluepoliittinen tekijä ja voi vaikuttaa tämän
maan aluepoliittiseen kehitykseen tavalla, josta emme ehkä vielä ymmärräkään, kuinka sy-
vällisesti.

 Täällä on käyty myöskin keskustelua ja debattia tästä eduskunnan tietopalvelun laskel-
masta, joka osoittaa, että kun hallitus nyt tätä tällaista politiikkaansa harjoittaa, niin meillä
on 5 000 työpaikkaa vähemmän ensi vuonna, elikkä olisi melkein parempi, kun ei tekisi
mitään, niin ei tulisi senkään vertaa vahinkoa. Täällä on sitten kovasti kiistelty siitä, ovat-
ko nämä eduskunnan tietopalvelun luvut oikeita vaiko vääriä. Oliko vihreitten rivistä, josta
sanottiin, että tässähän otetaan huomioon ainoastaan verotusta ja sosiaaliturvaa. No, kun
mietitään työmarkkinoita ja sitä, että millä tavalla ihmiset pohtivat sitä omaa asemaansa
sinne työmarkkinoille lähtiessään, niin kyllähän verotus ja sosiaaliturva ovat aivan niitä
keskeisimpiä elementtejä, kun ymmärrämme sen, että työn vastaanottamisessa ne kannus-
timet ja toisaalta niitten kannustinloukkujen välttämiset keskeiseltä osalta liittyvät juuri ve-
rotukseen ja sosiaaliturvaan, koska ne vaikuttavat siihen, mitä siitä palkasta sitten kaiken
kaikkiaan jää käteen. Siksi kristillisdemokraatit ovat kaikissa näissä uudistuksissa nyt eri-
tyisesti halunneet kiirehtiä myöskin tätä sotu-uudistusta. On varmasti niin, niin kuin täällä
esimerkiksi edustaja Vehviläinen toi hyvin esille, että sote-uudistus on yksi tärkeimpiä el-
lei ehkä keskeisin rakenteellinen uudistus, mitä meillä tehdään, ja sen tärkeys on nimen-
omaan erityisesti siellä kuntapuolella. Mutta sitten jos mietitään jokaisen ihmisen omaa ta-
loutta, niin tämä sotu-uudistus ja sen vaikutukset työn vastaanottamiseen ja toisaalta sitten
yritysten kykyyn ja mahdollisuuteen työllistää, on aivan keskeinen. Joten näitä molempia
uudistuksia nyt kiireesti tarvittaisiin, mutta tällä hetkellä ei ole nyt näköpiirissä, että oli-
simme hallitukselta saamassa näitä esityksiä, ja siinä mielessä olisi tosi tärkeää kiirehtiä
molempia. Me olemme kristillisdemokraateissa tuoneet tämän oman, kannustavan perus-
turvaesityksemme ja toivomme, että siltä pohjalta asiaa voitaisiin olla viemässä eteenpäin. 

Täällä edustaja Kiviranta esitti myös mielenkiintoisen näkemyksen siitä, että veropoli-
tiikka ei ole hyvää suhdannepolitiikkaa. Olen Kivirantaa oppinut kyllä tuntemaan semmoi-
sena terävänä talousajattelijana, ja verotuksessa hän on ekspertti, mutta jäi kyllä hivenen
kaihertamaan, että miksi hän ajattelee näin, että verotus ei olisi myöskin suhdannepoliitti-
nen väline. Kuitenkin tämä hallitus on itse tekemässä muun muassa näitten lisättyjen pois-
to-oikeuksien kautta — sehän on myöskin veropolitiikkaa — suhdannepolitiikkaa, ja esi-
merkiksi sitä esitystä hallituksen puolelta voin kyllä ihan täysillä kannattaa. On äärimmäi-
sen tärkeää, että meillä yritykset pystyisivät sitä kautta myöskin sitten saamaan investoin-
tiinsa sytykettä. Kyllä minä itse näen, että veropolitiikka on myöskin suhdannepolitiikkaa.
Totta kai me tarvitsemme vaikkapa infrainvestointeja, ne ovat myöskin tärkeitä, mutta inf-
rainvestoinnit usein tapahtuvat hivenen pidemmällä aikaperspektiivillä. Verotuksella kui-
tenkin pystytään nopeasti vaikuttamaan kotitalouksien käteenjäävään tuloon. Kyllähän tä-
mäkin hallitus on tehnyt nimenomaan veropolitiikkaa esimerkiksi siten, että siellä yrite-
tään vaikuttaa siihen, että käteenjäävät tulot eivät pienenisi, elikkä siellähän oli muistaak-
seni parisataa miljoonaa ohjattu myöskin näihin veronalennuksiin.

 Mutta kaiken kaikkiaan täytyy sanoa tästä julkisen talouden suunnitelmasta, niin kuin jo
tuossa omassa debattipuheenvuorossani toin esille, että tämä on ongelmallinen, koska täs-
tä puuttuvat nämä tulevaisuuden työllisyystoimet ja sitten nämä isot rakenteelliset uudis-
tukset eli sote- ja sotu-uudistus, jotka olisivat aivan keskeisiä.
39



Pöytäkirjan asiakohta PTK 70/2019 vp
16.47 Merja Mäkisalo-Ropponen sd: Arvoisa puhemies! Tämä hallitus tekee erilaista
talouspolitiikkaa kuin edellinen. Talouspolitiikan päämääränä on hyvinvoinnin lisäämi-
nen. Haluamme, että talouskasvu hyödyttää kaikkia, ei vain niitä, joilla menee jo valmiiksi
hyvin. Kansainvälinen valuuttarahasto, Maailmanpankki sekä OECD ovat päätyneet joh-
topäätökseen, että ilman ihmisten terveydestä ja hyvinvoinnista huolehtimista ei talous-
kaan voi hyvin.

Hyvinvointitalous on myös Suomen EU-puheenjohtajuuskauden kärkiteemoja. Sairauk-
sien ehkäisy, työkyvyn ylläpito, sukupuolten tasa-arvo ja jatkuvasta oppimisesta huolehti-
minen ovat esimerkkejä teoista, jotka selkeästi tukevat taloudellista kasvua. Ihmisten hy-
vinvointi ja talouskasvu vaikuttavat toisiinsa. Ihmisten hyvinvointi on edellytys sekä ta-
louskasvulle että yhteiskunnan ja talouden vakaudelle. Toisaalta talouskasvu lisää mahdol-
lisuuksia kohentaa kaikkien ihmisten terveyttä ja hyvinvointia.

Hyvinvointitaloudessa tavoitteena on pitää yhteiskunnassa kaikki osallisina ja varmis-
taa yhdenvertaiset mahdollisuudet kaikille. Hyvinvointitalous tarkoittaa sitä, että julkisia
varoja sijoitetaan parantamaan ihmisten hyvinvointia. Sen seurauksena ihmiset sairastavat
vähemmän, tekevät töitä ja maksavat veroja. Kun ihminen on terve ja voi hyvin, hän tar-
vitsee myös vähemmän sosiaali- ja terveyspalveluja. Tämä on kansantalouden näkökul-
masta tärkeää, kun väestö ikääntyy.

Hyvinvointitaloudessa sosiaalinen hyvinvointi, ympäristön hyvinvointi ja taloudellinen
hyvinvointi halutaan saada tasapainoon. Hyvinvointitaloudessa panostukset hyvinvointiin
nähdään tulevaisuusinvestointeina, jotka maksavat itsensä takaisin. Kaikkiin investointei-
hin toki liittyy riski, mutta se riski kannattaa ottaa, sillä nyt tutkimusnäyttöä hyvinvointi-in-
vestointien hyödyistä alkaa olla jo melko paljon. Lapsiin ja nuoriin panostaminen on tär-
keimpiä tulevaisuusinvestointeja, mitä voimme tehdä.

Hyvinvointitaloudessa lasketaan myös vaihtoehtoiskustannuksia eli sitä, mitä yhteis-
kunnalle tulee maksamaan, jos hyvinvointi-investointeja ei syystä tai toisesta tehdä. Asia
tulisi huomioida nykyistä paremmin myös lainvalmistelussa, ja kaipaan kovasti terveys- ja
hyvinvointivaikutusten arviointia lainsäädännön valmisteluun. Asian pitäisi koskettaa
muitakin ministeriöitä kuin sosiaali- ja terveysministeriötä.

Arvoisa puhemies! Politiikan suunnanmuutos näkyy myös koulutuksen, tieteen ja tutki-
muksen kunnianpalautuksena. Suunta kohti koulutus- ja sivistysradikaalia Suomea näkyy
jo hallitusohjelman otsikossa ”Osallistuva ja osaava Suomi”. Hallitus panostaa osaami-
seen ja koulutukseen kaikille koulutusasteille ulottuvalla noin 350 miljoonan euron koko-
naisuudella. Investoinneilla nostetaan suomalaisten osaamistasoa, parannetaan koulutuk-
sen laatua ja tasa-arvoa ja panostetaan lasten ja nuorten hyvinvointiin. Yliopiston ja am-
mattikorkeakoulujen perusrahoitusta korotetaan 60 miljoonalla heti vuodesta 2020 alkaen.
Tämän lisäksi yliopisto- ja ammattikorkeakouluindeksi palautetaan vuonna 2020, mikä li-
sää edelleen korkeakoulujen rahoitusta 67 miljoonalla eurolla. Ammatillisen koulutuksen
opettajien ja ohjaajien palkkaamiseen sekä opetuksen ja ohjauksen tukitoimiin ehdotetaan
80 miljoonan euron lisämäärärahaa. Jo lisätalousarviossa kesäkuussa hyväksyttiin 20 mil-
joonan euron lisämääräraha ammatillisen koulutuksen järjestäjille opettajien ja ohjaajien
palkkaamiseen.

Pidemmällä tähtäimellä panostukset koulutukseen ja tutkimukseen tulevat vahvista-
maan koko taloutemme potentiaalia ja kilpailukykyämme. Emme koskaan pärjää kilpailus-
sa palkkojen halpuuttamisella. Pärjäämme vain korkeatasoisella ja laadukkaalla tutkimus-
ja innovaatiotoiminnalla sekä osaavalla ja hyvin koulutetulla väestöllä. Tämä hallitus nä-
40



Pöytäkirjan asiakohta PTK 70/2019 vp
kee koko koulupolun arvokkaana, ja siksi tulemmekin palauttamaan subjektiivisen päivä-
hoito-oikeuden, panostamme peruskoulun tasa-arvoon, teemme toisesta asteesta aidosti
maksuttoman, pidennämme oppivelvollisuutta ja lisäämme rahoitusta korkeakouluille.

Oppivelvollisuuden pidentämistä on alettu jo valmistella. Kyseessä on kauaskantoinen
ja laaja-alainen reformi tulevaisuuden, työllisyyden ja hyvinvoinnin kannalta. Ja nyt tämä
on tehtävä oikein, eli tärkeää on, että jokaisesta nuoresta pidetään kiinni pidempään kuin
nyt ja jokaiselle nuorelle mietitään yksilöllinen ja tavoitteellinen oppimisen polku. Oppi-
velvollisuuden pidentäminen ei tarkoita vain koulunpenkillä istumista, vaan se voi pitää si-
sällään esimerkiksi kymppiluokkia, oppisopimuskoulutusta, työkokeilua, työharjoittelua
ja niin edelleen. Tärkeää on kuitenkin varmistaa, että jokainen nuori on nykyistä pidem-
pään tavoitteellisen oppimisen piirissä. Panostukset koulutukseen ja harrastusmahdolli-
suuksiin ovat kriittisen tärkeitä nuorison tasa-arvon ja hyvinvoinnin kannalta. Suomen tu-
levaisuus riippuu nuorista, ja syrjäytymisen ehkäiseminen on myös parasta politiikkaa si-
säisen turvallisuuden kannalta. — Kiitos.

16.52 Riikka Purra ps: Arvoisa puhemies! Kaikki ovat samaa mieltä siitä, että Suomen
työllisyyden on vahvistuttava. Pelkkään lukemaan keskittyminen, olipa se sitten 75 tai jo-
tain muuta, on kuitenkin älyllisesti huomattavan epärehellistä. Pelkän työllisyysasteen tui-
jottaminen ilman tulojen ja menojen kokonaisvaltaista tarkastelua on harhaanjohtavaa.
Vastaava harha syntyy, kun väitetään, että kestävyysvajetta tai huoltosuhdetta voidaan kor-
jata tuomalla maahan työllisyydeltään heikkoja ja kouluttamattomia mutta työikäisiä ihmi-
siä.

Työllisyysaste ei kuvaa hyvinvoinnin eikä työn määrää eikä kokonaistuotosta. Se kuvaa
nuppilukua ihmisistä, jotka tietyllä tarkasteluajanjaksolla ovat edes piipahtaneet jonkinlai-
sissa töissä. Tuo työ voi olla vaikkapa varhaisjakelua tuntipalkkaan 8 euroa 98 senttiä, li-
säksi yölisä 80 senttiä. Palkka on muuten tähän päivään ja elinkustannusindeksiin suh-
teutettuna suurin piirtein sama kuin minun omien ensimmäisten kesätyöpaikkojeni palkka
yli 20 vuotta sitten 1990-luvulla. Otsikoissa kovasti olevan PAU-liiton mukaan varhaisja-
kajien vaihtuvuus pääkaupunkiseudulla on muuten vuodessa sata prosenttia. Vaihtuvuu-
della on ehkä jotakin tekemistä tuon mainitsemani palkan ja oleskelulupien kanssa.

Arvoisa puhemies! Toisin sanoen on erittäin merkittävää, millaisissa töissä ihmiset käy-
vät, kuinka usein, keitä nämä ihmiset ovat ja tulevatko he palkallaan toimeen. Hallitus kui-
tenkin tuijottaa vain työllisyysasteeseen ja siihenkin silmät kierossa. Mikäli hallitus tuki-
työllistää veronmaksajien rahalla riittävän määrän työmarkkinoiden ulkopuolella olevia
joka kuukausi edes muutamaksi tunniksi, se saa työllisyysasteen nousemaan riittävän kor-
kealle ja pääsee juhlimaan omaa erinomaisuuttaan. Valitettavasti julkinen talous ei tällai-
sesta työllisyydestä hyödy vaan kärsii. Hallitus sanoo vähentävänsä eriarvoisuutta ja pie-
nentävänsä tuloeroja. Samaan aikaan se kuitenkin tuo maahan lisää huono-osaisuutta ja
pienituloisuutta, joita sitten veronmaksajan hallituksen arvopohjan mukaisesti tulee pyrkiä
korjaamaan.

Arvoisa puhemies! Suomen veroaste on niin korkea, että sillä luulisi olevan helppoa saa-
da julkiset palvelut ja sosiaalietuudet hoidettua. Näin ei kuitenkaan tapahdu. Ongelmia on
lukuisilla sektoreilla. Silti valtiolla on vuodesta toiseen panna miljardeja toissijaisiin, tur-
hiin ja vahingollisiin kohteisiin. Kestävyysvaje ja maksajien määrän väheneminen ovat
suurimmat ongelmat, joihin meidän pitää puuttua. On välttämätöntä tehostaa verojen käyt-
töä ja supistaa valtion tehtäviä eli priorisoida. Keskiluokkaa ei saa verottaa hengiltä, koko-
41



Pöytäkirjan asiakohta PTK 70/2019 vp
naisveroasteen pitää laskea. Kun maksajien määrä vähenee riittävästi, koko järjestelmä on
vaarassa.

Olen huolissani tavallisen keskiluokan veronmaksuhalukkuudesta. Miksi maksaisi it-
sensä kipeäksi, jos ei tahdo saada enää paljonkaan vastineeksi? Maksukykyinen väki ostaa
itselleen rahalla uudet palvelut ja hyvinvoinnin. Työssäkäyvä alempi keskiluokka kitkutte-
lee samalla ostovoimalla kuin sosiaaliturvan varassa elävät, erityisesti pääkaupunkiseudul-
la, etenkin lapsiperheissä. Normaalilla palkalla on yhä haastavampaa tulla toimeen. Toiset
kuitenkin yrittävät, kun taas jotkut eivät välitä. 

Valtion tärkeimmät tehtävät ovat kansalaisten turvallisuuden takaaminen ja heikko-
osaisista huolehtiminen, mutta huono-osaisuuden tuottaminen joko rajojen yli tai poliittis-
ten ratkaisujen kautta kotoperäisesti eivät kuulu valtion tehtäviin. Perussuomalaiset halua-
vat hyvinvointiyhteiskunnan, jossa huolehditaan turvallisuudesta, kouluista, sairaanhoi-
dosta ja muista perustoiminnoista sekä niiden ihmisten auttamisesta, jotka eivät siihen itse
pysty. Yhteiskunnan tulee tavoitella itsenäistä ja itseohjautuvaa yksilöä, joka kykenee ai-
kuisena kantamaan itsestään vastuun.

Arvoisa puhemies! Hallitus kertoo lisäävänsä työllisyyttä edistämällä työperäistä maa-
hanmuuttoa. Kuten olen edellä selittänyt, kannattaisi edistää sellaista työllisyyttä, joka
tuottaa valtiolle veroja enemmän kuin vie. Se, että maahan halutaan maahanmuuttajia, joi-
den bruttotulot ovat vuodesta ja vuosikymmenestä toiseen huomattavan alhaiset ja sosiaa-
litukiriippuvuus merkittävää, ei ole tällaista maahanmuuttoa, ei missään tilanteessa eikä
miltään kannalta katsoen.

16.57 Sinuhe Wallinheimo kok: Arvoisa puhemies! Käymme tänään yhtä tämän vaali-
kauden tärkeintä keskustelua. Teknisesti ottaen käsittelyssä on nykyisen hallituksen julki-
sen talouden suunnitelma tälle vaalikaudelle ja keskustelun pohjana on sitä käsittelevä val-
tiovarainvaliokunnan mietintö. Käytännössä keskustelemme Rinteen hallituksen talouspo-
litiikasta, sen uskottavuudesta vallitsevassa tilanteessa ja ennen kaikkea siitä, millaiseen
tulevaisuuteen tämä politiikka Suomen johtaa — toisin sanoen siitä, odottaako meitä vuon-
na 23 Suomi, jonka talous on nykyistä olennaisesti vahvempi ja joka pystyy siten tarjoa-
maan kaikille suomalaisille nykyisen kaltaisia laadukkaita hyvinvointipalveluita, vai odot-
taako meitä kolmen vuoden päästä tulevaisuus, jossa keväällä lopettaneen Sipilän hallituk-
sen johdonmukaisen talouspolitiikan hedelmät on syöty ja edessä on jälleen uusi ankaran
sopeuttamisen vaihe.

Vastaus tähän, arvoisa puhemies, on valitettava. Nyt tiedossa oleva Rinteen hallituksen
talouspolitiikka vaarantaa julkisen talouden pohjan. Hallitus siis pelaa kovaa uhkapeliä,
jossa mahdolliset tappiot lankeavat tulevien sukupolvien piikkiin. Tätä mieltä ovat likipi-
täen kaikki kotimaiset ja ulkomaiset asiantuntijat. Viimeksi viime viikolla EU-komissio
varoitti meitä siitä, että julkiset menomme uhkaavat kasvaa ensi vuonna liikaa. Sitä ennen
Kansainvälinen valuuttarahasto IMF arvioi, että Suomen julkinen talous ei ole tasapainos-
sa vuonna 23, vaikka se on kirjattu nykyisen hallituksen talouspolitiikan yhdeksi mittarik-
si. Tyrmäävin lausunto syksyn mittaan kuultiin kuitenkin hallituksen talouspolitiikkaa ar-
vioivalta talouspolitiikan arviointineuvostolta. Sen mukaan hallituksella ei ole uskottavaa
suunnitelmaa julkisen talouden tasapainottamiseksi.

Vastuullisena toimijana jokainen näistä arviointitahoista on myös antanut neuvoja sii-
hen, miten hallitus voisi saavuttaa itselleen asettamansa tavoitteen tasapainoisesta julkises-
ta taloudesta vuoteen 23 mennessä, ja aivan kuten meillä kokoomuksessa, tärkein väline
42



Pöytäkirjan asiakohta PTK 70/2019 vp
tässä on hallitusta paljon aktiivisempi työllisyyspolitiikka. Esimerkiksi hallituksen talous-
politiikkaan kriittisesti suhtautuva Suomen Pankki toteaa seuraavaa: ”Tutkimustieto viit-
taa siihen, että työllisyyttä on mahdollista nostaa muun muassa porrastamalla ansiosidon-
naista työttömyysturvaa, poistamalla työttömyysturvan lisäpäivät ja uudistamalla perheva-
paajärjestelmä työllisyyttä tukevalla tavalla.” Kaikki edellä mainitut toimet sisältyvät
myös kokoomuksen vaihtoehtobudjettiin. Keinoja vastuullisemman talouspolitiikan har-
joittamiseen olisi siis hallitukselle tarjolla.

Hämmästyttävintä kuitenkin, arvoisa puhemies, ovat olleet hallituksen reaktiot saatuun
kritiikkiin. Sen sijaan, että hallitus olisi kiirehtinyt työllisyyskeinojen saamista liikkeelle,
pääministeri Rinne on hirttäytynyt kiinni hallitusohjelmassa sovittuun aikatauluun. Halli-
tuksen jahkailua katsellessa herääkin kysymys siitä, eivätkö työttömien asia ja julkisen ta-
louden vastuullinen hoito olekaan nykyisen hallituksen politiikan keskiössä. Siksi vetoan
vielä kerran teihin, hyvä hallitus: lopettakaa nykyinen riskipeli meidän hyvinvointiyhteis-
kuntamme tulevaisuudella ja ottakaa saamanne kritiikki vakavasti. Kukaan meistä ei halua
olla seuraavien eduskuntavaalien alla tilanteessa, jossa tärkein kysymys on se, mistä leika-
taan. Valta ja vastuu on nyt teidän, käyttäkää sitä viisaasti.

Arvoisa puhemies! Näin loppuun: kannatan edustaja Östmanin tekemiä vastalauseita.

17.01 Eeva Kalli kesk: Arvoisa herra puhemies! Maailmantalouden uhkakuvat, kauppa-
sodat, keskeisten EU-maiden talouksien epävakaudet ja ilmastonmuutos — nämä kaikki
luovat tummia pilviä pienen Suomen ylle. Globaalien, rajat ylittävien epävarmuuksien li-
säksi meillä on myös kansallisia haasteita, kuten laskeva syntyvyys ja heikkenevä huolto-
suhde. Mainitsemistani isoista haasteista huolimatta, ja juuri siksi, meidän pitää tehdä
kaikki Suomen kestävän kasvun hyväksi. Suomi ja me suomalaiset pärjäämme kyllä, mi-
käli asetamme kunnianhimoiset tavoitteet ja teemme niiden eteen määrätietoisesti työtä
yhdessä. Tässäkin keskustelussa olisin halunnut kuulla myös niitä asioita, joista olemme
samaa mieltä ja joiden eteen olemme valmiit kaikki yhdessä tekemään työtä.

Valtioneuvoston selonteko julkisen talouden suunnitelmasta piirtää voimakkaita suun-
taviivoja paremmalle Suomelle. Meidän pitää tehdä kaikkemme sen hyväksi, että yhä use-
ammalla suomalaisella on työtä ja että julkinen talous on kunnossa. Vain siten voimme tur-
vata kaikille kuuluvat julkiset palvelut, kuten terveyskeskukset, koulut, päiväkodit, liikun-
takentät ja hyväkuntoiset tiet. Mitä tämä sitten edellyttää? Pidetään yllä kustannuskilpailu-
kykyä, edistetään paikallista sopimista, kannustetaan ihmisiä ottamaan vastaan työtä, tur-
vataan yrittäjän arkea, satsataan koulutukseen ja osaamiseen, turvataan alueellisesti tasa-
painoinen kehitys ja pidetään viisaalla sosiaalipolitiikalla jokainen suomalainen mukana.
Näistähän tämä kaikki lähtee — hyvinvointiyhteiskunnan puolustamisesta ja kehittämises-
tä.

Peräänkuulutan hallitukselta vahvaa sitoutumista työllisyysasteen nostamiseksi 75 pro-
senttiin. Tämä tavoite vaatii noin 60 000:ta uutta työpaikkaa, siis uutta työpaikkaa Juha Si-
pilän hallituksen päätöksien ja suhdannekehityksen mukanaan tuomien työpaikkojen lisäk-
si. Viimeistään ensi syksyn budjettiriihessä on tehtävä ratkaisut, jotka vahvistavat työlli-
syyttä 30 000 henkilöllä. Odotan, että hallitus työskentelee määrätietoisesti osaavan työ-
voiman saatavuuden edistämiseksi sekä oppimisen ja osaamisen kehittämiseksi. Työelä-
män jatkuvan murroksen ja muutoksen myllertäessä ympärillämme Suomen on voitava
tarjota jokaiselle tilaisuus parantaa taitojaan ja vaihtaa tarvittaessa myös uusille urille.
Tuen voimakkaasti hallituksen suunnitelmia tähän liittyen.
43



Pöytäkirjan asiakohta PTK 70/2019 vp
Arvoisa puhemies! Keskusta haluaa Suomesta kestävän kehityksen suurvallan. Meillä
on kaikki välineet torjua ilmastonmuutosta, ratkoa suomalaisella osaamisella globaaleja
ongelmia. Suomalainen maa- ja metsätalousosaaminen, kehittyvä ja älykäs teollisuus, kor-
kea koulutus sekä rohkeat yrittäjät ja innovatiiviset yritykset eri puolilla Suomea ovat rat-
kaisun ydin. Siksi olen iloinen, että julkisen talouden suunnitelmassa otetaan kunnon nis-
kalenkki ilmastonmuutoksesta. Sen ratkominen on Suomelle nimittäin paitsi velvollisuus
myös — ja ennen kaikkea — mahdollisuus. Meidän kannattaa hyödyntää omaa osaamis-
tamme ja luonnonvarojamme kestävästi, älykkäästi ja samalla uutta arvoa luoden. Haluan-
kin todeta, että Suomi ei synkistelyllä nouse, päinvastoin. Suomi nousee vain siten, että us-
komme ja luotamme itseemme ja toisiimme ja rakennamme tälle työlle ja yrittäjyydelle
kannustavan ja ennustettavan toimintaympäristön. Tämä nyt käsittelyssä oleva valtioneu-
voston selonteko tarjoaa hyvän alustan tälle luottamuksen vahvistamiselle ja uuden kas-
vun luomiselle. 

17.05 Inka Hopsu vihr: Arvoisa puhemies! Keskustelussa on syystäkin nostettu huolta
kuntien taloudellisesta tilanteesta. Julkisen talouden suunnitelma ottaa kuitenkin huo-
mioon kuntien tiukentuneen tilanteen. [Toimi Kankaanniemi: Miten?] Valtionosuudet kas-
vavat 1,1 miljardilla sisältäen peruspalvelujen valtionosuuden ja veroperustemuutosten
kompensaation, josta osa, 237 miljoonaa, maksetaan jo tämän vuoden aikana. Kuntien uu-
det tehtävät ja veroperustemuutokset kompensoidaan täysimääräisesti hallitusohjelman
mukaisesti.

Tämän hallituksen ratkaistavana on kaksi Suomelle keskeistä kestävyyskysymystä:
työllisyysasteen nostaminen ja ilmastonmuutoksen torjunta. Molempiin on hallitusohjel-
massa asetettu hyvät suuntamerkit, ja toimissa päästään nyt alkuun. Lisäratkaisuja tarvi-
taan vielä molempien osalta. Tarvitsemme mukaan kaikki yhteiskunnan toimijat. On totta,
että näiden ratkaisujen onnistuminen on keskeistä niin hallituksen onnistumiselle kuin
Suomen tulevaisuudelle.

Vihreille panostaminen koulutukseen on pitkäjänteinen työllisyyttä, yhteiskunnan hy-
vinvointia ja tasa-arvoa lisäävä satsaus. Tätä ovat niin subjektiivisen varhaiskasvatusoi-
keuden palauttaminen, peruskoulun laatu- ja tasa-arvo-ohjelma kuin oppivelvollisuuden
pidentäminen. Osaajapulaan vastaamiseksi opetus- ja kulttuuriministeriö ja työ- ja elin-
keinoministeriö valmistelevat ehdotukset tiiviistä koulutuskokonaisuuksista työssäkäy-
vien ja työttömyysuhan alla olevien tueksi. Aikuiskoulutustuki uudistetaan joustavan, osa-
aikaisen opiskelun mahdollistamiseksi. Lisäksi oppisopimusjärjestelmää kehitetään vas-
taamaan paremmin nuorten ja työelämän tarpeita.

Hallitus käynnistää työvoimapalveluiden alueelliset kuntakokeilut, joissa kohderyh-
mään kuuluvan työnhakijan palveluprosessi siirretään kokeilukunnille. Kokeilujen tavoit-
teena on parantaa erityisesti pidempään työttömänä olleiden ja heikossa työmarkkina-ase-
massa olevien pääsyä työmarkkinoille. On ollut hienoa seurata kokeilun innostunutta val-
mistelua kuntavinkkelistä. Vastuun ja oman osaamisen tunnistaminen on tiedostettu kun-
nissa huomattavasti aiempaa vahvemmin. Odotan toiveikkaana kokeilujen tuloksia.

Osana työllisyyden edistämistä toteutetaan myös osatyökykyisille suunnattu työky-
kyohjelma. Työllisyystoimissa tärkeää on kohdentaa ne hyvin erilaisille työntekijäryhmil-
le sopiviksi. Kuntoutusta tarvitsevan tulee kuntoutukseen päästä.

Tärkeä hallituksen esitys on käynnistää työ- ja koulutusperäisen maahanmuuton koko-
naisuudistus, joka tähtää merkittävään työllisyyden kasvuun. Tavoitteena on saavuttaa hal-
44



Pöytäkirjan asiakohta PTK 70/2019 vp
lituskauden aikana työperäisten oleskelulupien nopea ja sujuva käsittely kuukauden mää-
räajassa. Maahan tulleiden osaamisen tunnistaminen ja vahvistaminen sekä muun muassa
kielen opiskelu työssäkäynnin yhteydessä ovat tärkeitä toimia maamme kaiken työllisyys-
potentiaalin hyödyntämiseksi ja nopean kotoutumisen saavuttamiseksi.

Suomi voi pärjätä vain korkealla osaamisella. Hallitus korottaa yliopistojen ja ammatti-
korkeakoulujen perusrahoitusta 60 miljoonalla eurolla. Tämä kääntää korkeakoulujen ra-
hoituksen suunnan. Myös indeksikorotukset palautetaan. Tämä tuo toiset 60 miljoonaa
korkeakoulujen rahoitukseen. Korkean osaamistason saavuttamiseksi tarvitsemme kipeäs-
ti lisää aloituspaikkoja etenkin sinne, missä nuoria on paljon. 

Haluamme rakentaa sosiaalisesti kestävää Suomea. Kenenkään toimeentulo ei saa jäädä
kohtuuttoman matalaksi. Nyt pienimpiä eläkkeitä ja perusturvaa korotetaan ja pienitulois-
ten verotusta kevennetään. Köyhyys ja eriarvoisuuden kokemukset eivät ole yhteiskunnan
keskinäistä luottamusta vahvistavia vaan päinvastoin polttoainetta eripuralle.

Toisen tärkeän tavoitteen eteen, ilmastonmuutoksen torjumiseksi, hallitus tukee suoma-
laisia vähäpäästöisempien ratkaisujen valitsemisessa. Tässä budjetissa ei kuitenkaan vielä
tule ilmastonmuutoksen torjunnasta valmista. Hallitus on sitoutunut tekemään lisää pää-
töksiä, joilla riittävän nopealle päästövähennyspolulle päästään. Hiilineutraalisuus vuo-
teen 2035 mennessä on hallituksen suuri tehtävä. Tärkeää on viedä ilmastotoimia läpi hal-
linnonalojen ja yhteiskunnan eri toimialoille. Muutos tulee toteuttaa reilusti. Kun teemme
ilmastotoimia, tärkeää on pitää kiinni oikeudenmukaisuudesta. Ilmastotoimia ei tule mak-
sattaa niillä, joilla on muutenkin arjessaan vaikeaa. Nuorten motivaatio ja huoli ilmastotoi-
miin pitää nähdä positiivisena kannustimena meille päätöksentekijöille, ei vain ahdistava-
na taakkana, josta huolestua ja jonka ratkaisuja viivytellä.

17.11 Aki Lindén sd: Arvoisa puhemies! Arvostan kollegoitteni hyvin kirjoitettuja pu-
heenvuoroja. Itse olen toistaiseksi lähtenyt siitä, että pyrin kuuntelemaan täällä käytyä kes-
kustelua ja jäsentämään puheenvuoroni sitten keskustelun aikana, jolloin voi jossain mää-
rin ottaa huomioon sitä, mitä täällä on viimeksi sanottu ja jättää ehkä puheenvuorosta pois
sellaisia asioita, jotka ovat toistuneet monessa puheenvuorossa peräkkäin.

Kun puhumme julkisesta taloudesta, se on kuin eräänlainen rakennus, jossa on tietyt pe-
ruspalikat: bruttokansantuote, kokonaisveroaste, julkisten menojen kokonaisuus, velan
määrä, työllisyysaste. Tällä hetkellähän Suomen tilanne on se, että bruttokansantuote on
232 miljardia euroa. Viime vuoden kasvu oli 1,7 prosenttia. Kokonaisveroaste meillä on 43
prosenttia. Se on Tanskassa korkeampi, 46 prosenttia, Ruotsissa 44 prosenttia, mutta yli-
päätään Pohjoismaat sijoittuvat OECD:n vertailussa kärkeen näissä. Voidaankin arvioida,
että pohjoismaisen hyvinvointiyhteiskunnan ylläpitäminen vaatii vähintään 40 prosentin
kokonaisveroastetta.

Julkiset menot ovat noin 95 miljardia. Se sisältää valtion budjetin, kuntien ja muiden jul-
kisyhteisöjen budjetit sekä vuotuiset sosiaaliturvamaksut. Velka on 106 miljardia euroa
tällä hetkellä, siis valtionvelka Suomessa. Ja työllisyysaste, josta täällä muun muassa edus-
taja Purra hetki sitten puhui, on viimeksi ollut kuukausitilastossa syyskuussa 72,7 prosent-
tia, ja tavoite on, kuten hyvin tiedämme, 75 prosenttia.

Jaan edustaja Purran huolen siitä, että tapa, jolla työllisyysaste lasketaan — eli se, että on
vähintään yhden tunnin viikossa töissä ja se on sitten näiden ihmisten osuus kaikista 15—
64-vuotiaista — ei välttämättä kerro kaikkea sitä, mihin meidän pitäisi pyrkiä. Pitäisi tä-
män rinnalla laskea myös tehtyjen työtuntien määrää kokonaisuutena. Esimerkiksi Tans-
45



Pöytäkirjan asiakohta PTK 70/2019 vp
kassa, jossa työttömyysaste viime vuonna oli 5 prosenttia, kun se meillä oli 7 prosenttia,
tehtiin työssä ollutta ihmistä kohti 27 tuntia, kun meillä tehtiin 30. Eli suomalaiset tekivät
itseasiassa työtunteja enemmän, vaikka meillä työttömyysaste oli 2 prosenttiyksikköä kor-
keampi kuin Tanskassa. 

Kun me sitten näistä kansantalouden peruspalikoista saamme käyttöömme tällä koko-
naisveroasteella sen rahoituksen, jolla me palveluja ja tulonsiirtoja voimme tehdä, haluai-
sin korostaa siinä yhteydessä tehokkuutta. Tehokkuus ei tarkoita mitään hiostusta, vaan ky-
symys on siitä, että julkisten palvelujen tulee olla hyvin kohdennettuja ja tehokkaasti tuo-
tettuja. Suomessa esimerkiksi sairaaloiden tehokkuus on muihin Pohjoismaihin verrattuna
aivan huippuluokkaa yhden esimerkin mainitakseni.

Toinen tärkeä kysymys on menojen priorisointi. Me joudumme aina harkitsemaan niin
sanottujen tulevaisuusmenojen ja solidaarisuusmenojen välillä. On myös menoja, jotka
ovat molempia, sekä tulevaisuus- että solidaarisuusmenoja, esimerkiksi koulutukseen pa-
nostaminen on ilman muuta tällainen asia. Tuloerot ovat asia, joka liittyy tietenkin vero-
tukseen, mutta myös siihen, että meillä on kattavat julkiset palvelut. Minun mielestäni nyt
käsittelyssä oleva julkisen talouden suunnitelma pohjaa siihen pohjoismaisen hyvinvointi-
valtion ideologiaan, joka tähtää hyvien julkisten palvelujen ylläpitämiseen ja kehittämi-
seen ja jossain määrin myös viime vuosina suuriksi revenneiden tuloerojen tasoittamiseen.

17.15 Arja Juvonen ps: Arvoisa herra puhemies! Ihan ensin kannatan perussuomalaisten
Lulu Ranteen tekemää esitystä.

Suomen talouskasvu hidastuu selvästi vuonna 2016 alkaneen nousukauden jälkeen. Jul-
kisen talouden suunnitelman pohjana olevan valtiovarainministeriön arvion mukaan brut-
tokansantuote kasvaa 1,5 prosenttia vuonna 2019 ja 1,0 prosenttia vuonna 2020 ja hidastuu
edelleen suunnittelukauden loppua kohden, 0,7 prosenttiin vuonna 2023. Julkisen talou-
den alijäämän arvioidaan kasvavan vuonna 2019, ja kehityksen ennustetaan jatkuvan koko
kehyskauden siten, että alijäämä kasvaa suunnittelukauden aikana liki 4 miljardiin euroon.

Arvoisa herra puhemies! Lokakuussa saimme kuulla, että 58 prosenttia suomalaisista
haluaa hillitä velanottoa, ja on erittäin tärkeää, että me kaikki pyrimme siihen, että meidän
lapsiemme ja lapsenlapsiemme ei tule maksaa sitä velkaa, jota me otamme. Perussuoma-
laiset haluavat panostaa Suomeen ja suomalaisiin tarjoamalla maallemme uuden, parem-
man sekä oikeudenmukaisemman suunnan, ei ainoastaan ensi vuodelle tai tälle vaalikau-
delle vaan myös yli vaalikausien ulottuvalle ajalle. Tämä edellyttää rakenteellista uudistus-
ta ja uudenlaista ajattelua, jotta nykyiset epäkohdat yhteiskunnassamme voidaan korjata ja
kansalaisia jakava eriarvoistumiskehitys pysäyttää.

Arvoisa puhemies! Täällä on noussut esiin muun muassa sosiaali- ja terveydenhuollon
uudistus, joka on epäilemättä yksi suurimpia rakenteellisia uudistuksia, joita tämä edus-
kunta tulee mahdollisesti tekemään. Jotta me voisimme tietää, mitä on tulossa ja mihin
olemme menossa, olisi erittäin tärkeää tietää, mitä on tulossa. Toukokuussa kuulimme, että
siinä on mahdollisesti 18 maakuntaa, mutta esillä on ollut myös malli, jossa on 5—12 maa-
kuntaa. Olisikin erittäin tärkeää tietää, mitä on tulossa, ja perussuomalaiset esittävät ja vaa-
tivat sitä, että eduskuntaan perustetaan parlamentaarinen työryhmä, jossa yhdessä voimme
lähteä käymään läpi tätä mahdollista sote-uudistusta. Tämä oli myös pääministeri Rinteen
esitys, viimeksi maaliskuussa 2019, samoin kuin myös muun muassa Anderssonin esitys jo
vuonna 2017. Eli pitäisimme mielellämme kiinni tästä ja toivoisimme, että tätä asiaa voi-
46



Pöytäkirjan asiakohta PTK 70/2019 vp
taisiin parlamentaarisesti käsitellä, ei ainoastaan pelkästään verotusasiaa vaan sitä, että oi-
keasti me tähtäisimme siihen, että me saamme tämän tärkeän uudistuksen vietyä eteenpäin.

Arvoisa herra puhemies! Hallitus on ollut hampaaton hoitaessaan suomalaista vanhus-
tenhoitoa kuntoon. Tehy arvioi lokakuussa, että 30 kunnassa on käynnissä yt-neuvottelut,
joissa hoiva-alan henkilöstöä irtisanotaan tai he ovat uhan alla. Tämä kehityskaari on kes-
tämätön, se tulee pysäyttää. Suomalaisille hoitajille tulee antaa lupaus siitä, että heillä on
töitä. Heitä tarvitaan — heitä tarvitaan vanhustenhoidossa, heitä tarvitaan sairaaloissa eri-
laisilla toimialoilla, heitä tarvitaan päivystyksissä — ja on aika kertoa se suomalaisille
työntekijöille. Tämä toimintamalli, että ihmisiä irtisanotaan, ei sitä kerro. On tärkeää tur-
vata kuntien pärjääminen myös tulevaisuudessa.

Arvoisa puhemies! Hoitajamitoituksen viivästyminen vuoteen 2023 on kohtuutonta.
Olisi ollut kaiken järjen mukaista, että asia olisi otettu välittömään käsittelyyn heti halli-
tuskauden alettua, koska siihenhän meidän edellinen kautemme päättyi. Ei riitä ainoas-
taan, että annetaan resursseja valvontaan. Kuulimme juuri, että aluehallintovirastot ovat
saaneet ennätysmäärän epäkohtailmoituksia liittyen vanhustenhoitoon. 2017 ilmoituksia
oli 258, vuonna 2018 oli 437 ja tänä vuonna, 2019, peräti 940 epäkohtailmoitusta. Eikö se
herätä meitä kaikkia toimimaan ja tekemään ihan oikeasti toimenpiteitä? Haluaisin tietää,
mitä hallitus tekee näille katastrofaalisille luvuille. Epäkohtailmoituksia tulee, ja vanhus-
tenhoito ei ole kunnossa. Hoitajamitoitus viivästyy vuoteen 2023, emmekä tiedä, mitä siel-
tä on tulossa.

Mutta sote-uudistuksesta olisi hyvä tietää rahoitus, [Puhemies koputtaa] millaisella poh-
jalla se on, tuleeko Uudellemaalle erityisratkaisu, mitä tässä erityisesti on käsitelty. Nämä
ovat isoja asioita, ja toivomme niihin vastauksia. Tänään emme niitä saaneet kysymyk-
siimme. Kuulimme ainoastaan, että sote-uudistus on tulossa. — Kiitos. [Vastauspuheen-
vuoropyyntöjä]

Toinen varapuhemies Juho Eerola: Nyt on sen verran halukkuutta, että otetaan pieni, ly-
hyt debatti.

17.20 Anu Vehviläinen kesk (vastauspuheenvuoro): Arvoisa puhemies! Haluan kyllä
nytten edustaja Juvoselle sanoa, että tässä teidän vastalauseessannehan on itse asiassa täysi
tuki tälle hallituksen työlle tähän sote-uudistukseen. Kaivoin tämän teidän lausuman juuri
esille, ja täällä sanotaan aivan fiksulla tavalla: ”Eduskunta edellyttää, että hallitus toteuttaa
sosiaali- ja terveydenhuollon uudistuksen perustuslain vaatimukset täyttäen siten, että pal-
velujen saatavuus, hyvä laatu ja saavutettavuus turvataan kaikissa osissa maata ja siten, että
yksityiset toimijat täydentävät palveluja, joiden järjestämisestä ja rahoituksesta julkinen
sektori vastaa.” Tämä vastaa erittäin hyvin koko hallituksen linjaa.

Ja mitä tulee siihen sote-uudistuksen sisältöön, siitä löytyy kyllä hallitusohjelmasta erit-
täin hyvät kirjaukset, niin että niillä pitää kyllä pystyä tässä vaiheessa keskustelemaan.
Mitä rahoitukseen tulee, niin rahoituksen osalta tarkoitus on tehdä tarvevakioitu rahoitus-
malli THL:n kriteerien pohjalta. Olen kyllä aika varma, että tästä on löydettävissä yhteinen
ymmärrys, jos se perussuomalaisille myös sitten käsittelyaikana kelpaa.

17.21 Kimmo Kiljunen sd (vastauspuheenvuoro): Arvoisa puhemies! Sosiaali- ja ter-
veysvaliokunnan puheenjohtaja vastasi tähän sote-uudistukseen juuri noilla sanoilla, että
47



Pöytäkirjan asiakohta PTK 70/2019 vp
tätä ollaan viemässä määrätietoisesti eteenpäin ja sinne on myöskin tarkoitus rakentaa par-
lamentaarinen käsittely, joka koskee sitten niitä erityisjärjestelyjä.

Mutta sen sijaan haluaisin reagoida tähän, jossa olen edustaja Juvosen kanssa täysin sa-
maa mieltä. Puhuitte hoitajamitoituksesta ja pidätte, että sen viivästyminen on kohtuuton-
ta, että vasta vuonna 23 tämä täysimääräisesti voitaisiin toteuttaa. Kyllä, se on kohtuuton-
ta, mutta vika ei ole tässä hallituksessa. Me olemme nyt vihdoin ja viimein laittamassa sen
hoitajamitoituksen lakiin. Valitettavasti tämä prosessi, jotta se asia voidaan täyttää täysi-
määräisesti, vaatii muutaman vuoden. Viivästymisen ongelma on valitettavasti teillä. Tei-
dän pitäisi katsoa peiliinne. [Toimi Kankaanniemi: Ei ole meistä kiinni!] — Kyllä, kun
edellinen hallitus, Sipilän hallitus, muodostettiin, te perussuomalaiset kannatitte hallitusta,
ja siellä on nimenomaan vanhuspalveluhenkilöstömäärien supistaminen: 70 miljoonaa saa-
daan siitä, että heikennetään vanhuspalveluhenkilöstöä. [Puhemies koputtaa] Te lykkäsitte
asiaa niin pitkään, että vasta tämä hallitus pystyi laittamaan tämän hoitajamitoituksen la-
kiin, [Puhemies: Aika!] ja se vaatii muutaman vuoden, että se toteutuu. Katsokaa peiliin,
älkääkä syyttäkö hallitusta.

Toinen varapuhemies Juho Eerola: Vielä edustaja Juvonen.

17.23 Arja Juvonen ps (vastauspuheenvuoro): Arvoisa puhemies! Ikävää, että aina hoita-
jamitoituksen kanssa lähdemme kinastelemaan. Hoitajamitoitusta ei heikennetty viime
kaudella. Se on erittäin tärkeää teille kertoa. Hoitajamitoitusta ei heikennetty 0,5:stä
0,4:ään. Sitä ei ole heikennetty. Mutta teillä oli kyllä peruspalveluministerin salkku 2015,
silloin ette saaneet aikaan sitä. Siitä kovasti käytiin keskustelua, mutta silloin tämän hoita-
jamitoituksen laittaminen kaatui. Mutta tärkeää on, yhdestä asiasta olemme samaa mieltä.
Meidän yhteinen tahtotilamme on, meidän palvelulupaus kaikille suomalaisille on, että
kun ihminen tulee vanhaksi, hän tulee hoidetuksi, hän pääsee hoivapaikkaan, hän pääsee
ympärivuorokautiseen hoivaan, hänelle menee kotiin hoitaja. Huolehdimme hänestä,
emme jätä häntä yksin kotiin hylättynä.

Mitä tulee sote-uudistukseen, me olemme käsitelleen sotea täällä vuosikausia, jo edel-
listä edeltävällä kaudella, ja tiedämme toki pääpiirteet: palvelut kuntoon, mutta pitää saada
myös säästöjä. Ei se riitä, että se on hallitusohjelmaan kirjattu, vaan pitäähän meille myös
kertoa siitä. Te olette nyt hoivatakuusta kertoneet meille, jossa siinäkin rahoitus on riittä-
mätön. [Puhemies koputtaa] Ette te pysty turvaamaan sitä lääkärille pääsyä, vaan moniam-
matillisen tiimin luo pääsyä elikkä hoitajille.

Toinen varapuhemies Juho Eerola: Nyt vielä edustajat Kiljunen ja Kankaanniemi, ja sen
jälkeen puhujalistaan.

17.24 Kimmo Kiljunen sd (vastauspuheenvuoro): Arvoisa puhemies! Olemme varmasti
perussuomalaisten kanssa nyt samaa mieltä siitä, että tämä hoiva-asia täytyy saada kun-
toon, [Arja Juvonen: Siinä olemme samaa mieltä!] hoivamitoitus pitää saada lakiin, hie-
noa, ja olemme samaa mieltä myöskin siitä, että tämän asian viivästyminen on kohtuuton-
ta. Minä ainoastaan luin ja nyt sen luen uudestaan oikein silmälasien kanssa, mitä Sipilän
hallituksen ohjelman leikkauslista sisällään piti: vanhuspalveluhenkilöstön vähennys tuot-
taa 70 miljoonaa ja b) vanhuspalvelusuunnitelmien heikentäminen 10 miljoonaa. Nämä
ovat suoria heikennyksiä vanhuspalveluihin, ja se oli Sipilän hallituksen ohjelma, jonka te
48



Pöytäkirjan asiakohta PTK 70/2019 vp
olette olleet allekirjoittamassa ja ajamassa sitä, [Anu Vehviläinen: Sitä ei tehty! — Arja Ju-
vonen: Sitä ei tehty!] ja sen vuoksi tämä prosessi on viivästynyt.

Toinen varapuhemies Juho Eerola: Annetaan vastauspuheenvuoro edustaja Kankaan-
niemelle.

17.25 Toimi Kankaanniemi ps (vastauspuheenvuoro): Arvoisa puhemies! Edustaja Kil-
junen, eletään realismissa ja todetaan, että näin ei tehty. Vaikka hallitusohjelmaan on kir-
joitettu, niin sitä leikkausta ei tehty. Ja nyt ollaan siinä tilanteessa, että valta on teillä ja te
lykkäätte hoitajamitoituksen huhtikuun alkuun 23. Se on kohtuutonta. Ja teillä oli 2011—
2015-kaudella kaikki keskeiset ministerin paikat — valtiovarainministeri, peruspalvelumi-
nisteri ja niin edelleen — ja jätitte hoitajamitoituksen hoitamatta. Teillä ei ole minkäänlais-
ta perustaa nyt moittia perussuomalaisia tässä asiassa. Edustaja Juvonen on tehnyt valta-
van työn, ja uskoisin, että ilman häntä ei oltaisi tässä tilanteessa, että tämä on nyt näin voi-
makkaasti esillä. Hoitakaa se heti, niin teille tulee uskottavuutta puheisiinne. [Kimmo Kil-
junen: Hoidetaan heti, niin pian kuin mahdollista!]

Toinen varapuhemies Juho Eerola: Ja nyt takaisin puhujalistaan.

17.26 Jussi Saramo vas: Arvoisa puhemies! Hoitajamitoitus todella tehdään niin pian
kuin se on mahdollista. Meillä on asiantuntijatyöryhmän esitys, ja ministeri on luvannut,
että asiantuntijatyöryhmän esitys toteutetaan sillä aikataululla, mitä asiantuntijat pitävät
mahdollisena.

Budjetteja sen sijaan arvioidaan usein aivan liian lyhyellä aikavälillä. Tämä käsittelyssä
oleva julkisen talouden suunnitelma mahdollistaa tietysti pidemmän perspektiivin, mutta
silti sekään ei ota huomioon päätöksen todellisia seurauksia kuin pieneltä osin — hyvänä
esimerkkinä hallituksen päätös siirtää verotuloja poisto-oikeuksilla seuraavan hallituksen
hyödyksi. Tämä aiheuttaa tietysti ongelmia EU:n kanssa, mutta ei sinänsä vähennä verotu-
loja pidemmällä ajanjaksolla.

Tärkeimmät päätökset kantavat pisimmälle. Kun esimerkiksi varhaiskasvatukseen nyt
vihdoin sijoitetaan varoja, tutkitusti tiedetään, että se maksaa itsensä seuraavina vuosikym-
meninä moninkertaisesti takaisin. Tai kun oikeistohallitus syrjäytti valtavan määrän nuo-
ria kriisiyttämällä ammatillisen koulutuksen, maksetaan niitä seurauksia paitsi sosiaalisina
ongelmina myös taloudellisina kustannuksina pahimmillaan useammassa sukupolvessa
vuosikymmeniä eteenpäin. [Toimi Kankaanniemi: Ja tuli 14 000 työpaikkaa!] — Ja nämä
leikkaukset myös te hyväksyitte, edustaja Kankaanniemi, perussuomalaisten kanssa. [Toi-
mi Kankaanniemi: Ei tehty kaikkea!]

Pohjoismainen hyvinvointivaltio on ollut ylivertainen järjestelmä paitsi ihmisten tasa-
vertaisten mahdollisuuksien myös talouden kannalta. Hyvinvointivaltiota purkamalla voi-
daan näennäisesti ehkä säästää muutama euro, mutta lopulta menetetään paljon enemmän.
On siis todella tärkeää kiinnittää päätöksenteko parhaaseen tietoon ja pitkään ajanjaksoon,
vaikka toimenpiteet eivät toisi heti rahaa viivan alle.

Arvoisa puhemies! Oppositiosta on toisteltu tietopohjaista päätöksentekoa vain yhdestä
näkökulmasta. Kokoomus on keksinyt, että mikrosimulaatioissa sosiaaliturvaleikkaukset
pakottavat ihmisiä töihin. Leikkaukset eivät kuitenkaan luo ainoatakaan työpaikkaa. On
varmasti totta, että jos ihmiseltä viedään toimeentulo, hänen on lopulta otettava vastaan
49



Pöytäkirjan asiakohta PTK 70/2019 vp
mitä tahansa työtä. Vasemmistossa emme kuitenkaan halua taantua kohti 1800-lukua ja
laajamittaista palkkaköyhyyttä. Tietopohjaisuus ei tarkoita yhden kapean näkökulman tai
laskelman valitsemista. Tuottavuus ja nuorten sukupolvien koulutustaso ovat jo nyt hei-
kentyneet. Elämme silti yhä kehittyneessä pohjoismaisessa hyvinvointivaltiossa, jossa
työllisyysaste on jo valmiiksi korkea.

Työttömänä olevat ikääntyneet, pitkäaikaissairaat, pitkäaikaistyöttömät, heikommin
koulutetut tai väärässä paikassa asuvat eivät saa työpaikkaa sillä, että heitä köyhdytetään li-
sää. Narulla ei voi työntää. Vastoin omaa tahtoaan työttöminä olevien kiusaaminen ei luo
yhteiskuntaan mitään hyvää, päinvastoin. Oikeiden työpaikkojen luominen tarkoittaa sekä
hallitusohjelmaan sisältyviä investointeja että mahdollisuuksien luomista heille, jotka eri
syistä eivät ole työllistyneet nykyisillä työmarkkinoilla. Muissa Pohjoismaissa palkkatuki
on ollut tehokas ja toimiva tapa innostaa työnantajat palkkaamaan myös heitä, joita ei muu-
ten palkattaisi. Moni ikääntynyt tai työelämästä pidempään poissaollut osoittautuu erin-
omaiseksi työntekijäksi, kunhan työnantajan palkkaamiskynnystä alennetaan.

Arvoisa puhemies! Poliitikkojen suosima mutta ymmärtämättömyyteen perustuva sa-
nonta kuuluu, että talouden kakku pitää ensin tehdä ennen kuin sen voi jakaa. Kansanta-
louden kakku nimittäin kasvaa jakamalla. Tasaisen tulonjaon valtiot ovat onnistuneet luo-
maan hyvinvointia, kasvua ja vaurautta paljon epätasaisen tulonjaon maita enemmän. Suo-
mi voi menestyä ainoastaan sijoittamalla kaikkiin täällä asuviin ihmisiin.

Olen ylpeä voidessani olla tukemassa tätä hallitusta, joka lopettaa leikkaamisen lastem-
me tulevaisuudesta, osaamisesta ja siten myös Suomen kilpailukyvystä pitkällä ajanjaksol-
la. Hallituksen finanssipolitiikka tukee taloutta ja työllisyyttä sekä kokonaiskysyntää. Ny-
kyisessä alhaisten ja laskevien kasvuennusteiden, taloudellisen epävarmuuden ja alhaisten
korkojen ympäristössä on kullanarvoista, että maata johtaa nykyisen kaltainen vastuulli-
nen hallitus. Leikkauslistoilla ajettaisiin maa taantumaan ja massatyöttömyyteen. Se tulisi
kalliiksi paitsi kotimarkkinayrityksille ja työttömiksi jääville myös valtiolle, joka joutuisi
velkaantumaan työttömyysmenojen rajun kasvun takia. Tässä tilanteessa on järkevää [Pu-
hemies koputtaa] ottaa hieman velkaa työllisyyteen sen sijaan, että otettaisiin paljon vel-
kaa työttömyyteen. Mielestäni hallituksen esitys on erittäin hyvä.

17.32 Piritta Rantanen sd: Arvoisa puhemies! Tämän hallituksen talouspolitiikan pää-
määränä on hyvinvoinnin lisääminen, työllisyyden nostaminen, eriarvoisuuden vähentä-
minen ja tuloerojen pienentäminen. Hallitus on tietysti huomioinut myös talouden kehitty-
misen riskit ja epävarmuuden. Väestön ikääntyminen ja syntyvyyden raju heikkeneminen
vaikeuttavat julkisen talouden hallintaa. Työllisyysasteen nostaminen on avainasemassa
tämän kokonaisuuden hallinnassa yhdessä sosiaali- ja terveyspalveluiden kulukehityksen
hallinnan kanssa.

Tässäkin salissa kuulluista negatiivisista argumenteista huolimatta tämä hallitus on tart-
tunut työllisyyden hoitoon useilla eri toimilla, ja aiemman hallituksen sosiaali- ja tervey-
denhuollon uudistusyrityksistä on otettu opiksi. Jatkossa uudistus viedään eteenpäin asia-
kas ja palvelut edellä ennaltaehkäisyyn ja peruspalveluihin panostaen. Haluamme panos-
taa osatyökykyisten, pitkäaikaistyöttömien ja vammaisten työllistymiseen, esteiden pois-
tamiseen, ja jatkossa esimerkiksi yksinyrittäjä voi saada tukea ensimmäisen työntekijän
palkkaamiseen. Palkkatukea lisätään byrokratiaa vähentäen entistä joustavammalla ja sel-
keämmällä mallilla yhä useampien hyödynnettäväksi. Monella alalla olevaan kohtaanto-
ongelmaan pureudutaan yhdessä koulutusjärjestelmän kanssa. Hallitus panostaa varhais-
50



Pöytäkirjan asiakohta PTK 70/2019 vp
kasvatukseen ryhmäkokoja pienentämällä, ja panostukset koulutukseen ja tutkimukseen
ovat merkittäviä.

Kaikkien näidenkin toimien jälkeen hallituksen tärkeänä tavoitteena on normaalin kan-
santalouden tilanteessa se, että julkinen talous on tasapainossa vuonna 2023. Hallitusohjel-
man ja muita toimenpiteitä toteutetaan siinä laajuudessa kuin se on kehyksen puitteissa
mahdollista. Hallitus haluaa kokonaisuutena varmistaa vastuullisen, pitkäjänteisen ja ta-
loudellista vakautta edistävän menopolitiikan. Näkyminä meillä on niitä realiteetteja, että
rakentamisen tarve vähenee, investointien kasvu hidastuu ja sitä kautta myös vientimme
hidastuu. Eläkeläisten määrä kasvaa ja kuntien tilanne on kautta linjan haasteellinen. Tun-
nistamme nämä realiteetit. Tarvitsemme ja teemme aktiivista politiikkaa sen eteen, että
työllisyys paranee ja vienti kehittyy positiivisesti, mutta tarvitsemme myös rakenteellisia
uudistuksia ja asenneilmapiirin muuttumista niin, että myös yli 50-vuotiailla on mahdolli-
suus vielä uudelleentyöllistyä ja työskennellä. Yrityksemme, kuntamme ja valtiokin tarvit-
sevat parempaa johtamista ja työhyvinvoinnin merkityksen ymmärtämistä. Nämäkin ovat
niitä toimia, joilla työllisyytemme ja ihmistemme hyvinvointi kehittyvät positiivisesti, ja
onpa näillä positiivinen vaikutus myös kuntien talouteen.

Arvoisa puhemies! Meillä on tahto tehdä erilaista politiikkaa kuin tämän salin oikealla
laidalla. Me emme halua tehdä valtavia leikkauksia sosiaaliturvaan ja eläkkeisiin, [Toimi
Kankaanniemi: Emme mekään!] päinvastoin. Tämä hallitus haluaa inhimillisyyttä ja oi-
keudenmukaisuutta ja panostaa nimenomaan eläkeläisten ja huonompiosaisten toimeentu-
loon ja arjessa pärjäämiseen. Tämä hallitus uskoo suomalaiseen työvoimaan, tekee toimia
elinkustannustemme hillitsemiseksi, panostaa infraan ja saavutettavuuteen ja panostaa
kansalaistemme parempaan tulevaisuuteen. — Kiitos.

17.35 Vilhelm Junnila ps: Arvoisa herra puhemies! Täällä käytiin mielenkiintoista väit-
telyä hoitajamitoitukseen liittyen. Sehän on niin, että hoitajamitoitus kyllä tulee lakiin,
mutta kun rahaa ei tule, niin sitten sanotaan, että katsotaan sitten tulevaisuudessa. Tämä on
vähän niin kuin jos hallitus esimerkiksi päättäisi rakentaa lipputangon ja tekisi sille mitoi-
tuksen. Tämä tulisi esimerkiksi Haminan kaupunkiin. Sitten todettaisiin, että tätä rahaa tu-
lee kuitenkin sillä tavalla riittämättömästi, ettei sillä saa riittävästi terästä. Eli aika hataral-
la pohjalla tämä hoitajamitoitus on siinä suhteessa, enkä oikein hyväksy sitä, että sitten
vain todetaan, että ”katsotaan sitten tulevaisuudessa, jos tässäkin lippu on salossa”, niin
sama tässä hoitajamitoituksen kanssa.

Arvoisa puhemies! Julkisen talouden suunnitelma perustuu työllisyysasteen nostami-
seen 75 prosenttiin. Valitettavasti valtaosa hallituksen työllisyystempuista tehdään palkka-
tuella. Valtio siis palkkaa määräaikaisesti ja maksaa osan palkasta. Tilastot kaunistuvat,
työn tuottavuus ei kasva, ja harva työntekijä saa riittävän toimeentulon tai jatkuvuuden
työuralleen. Tällaiset toimet ovat täysin riittämättömiä. Kasvua tulisikin hakea markkinoil-
ta eikä tukea näihin sosialistisiin työllisyys- ja veromalleihin. Jos finanssipolitiikkaan ja
julkisyhteisöjen rahoitusasemaan halutaan oikeasti vaikuttaa, tulisi meidän harkita luopu-
mista kehysmenettelystä. Julkinen talous on täynnä rakenteellisia ongelmia: väestö ikään-
tyy, eläkemenot kasvavat ja sitä myöden terveydenhoito- ja hoivamenot lisääntyvät. Jos ta-
louskasvu ei toteudu hallituksen arvioimalla tavalla, jos ennustepoikkeama on vaikka 0,5
prosenttiyksikköä, näyttäytyvät nämä tehdyt menolisäykset erityisen vaarallisessa valos-
sa. Jos hallitus noudattaa omaa ohjelmaansa ja panostaa 3 miljardia euroa myös kertaluon-
51



Pöytäkirjan asiakohta PTK 70/2019 vp
teisin panostuksin, tarkoittaa tämä noin 1,6 miljardin euron lisäpainetta suunnitelmakau-
den vuosille 20—22. Ei hyvältä näytä.

Suuri haaste veronmaksajalle syntyy myös unelmasta toteuttaa hiilineutraalius vuoteen
2035 mennessä. Tämä ilmastososialismi on erityisen vaarallista yhdeksälle alimmalle tu-
lodesiilille, aivan erityisesti autoilijalle ja pientaloasujalle. Ruoka, lääkkeet ja kaikki, mikä
on logistiikan varassa, kallistuu. Ei hallitus köyhiä ajattele ainakaan tässä suhteessa. Hel-
singissä sijaitseva Harakan luontokeskus, jota ei ole — ainakaan vielä — nimetty työmi-
nisterin mukaan, toimii uusiutuvalla energialla. Tämä on merkittävää, koska muutoin Hel-
sinki pyörii lähinnä hiilivoimalla. Silti täältä Helsingistä kaikuu kaikkein kovin kritiikki
maakuntiin, joissa auto on välttämättömyys. Keskustelu ilmastojohtajuudesta on käsittä-
mätöntä, koska esimerkiksi Yhdysvaltoja ei voisi vähempää kiinnostaa, kuinka paljon ve-
roja Suomessa nostetaan ja kuinka paljon suomalaista veronmaksajaa rangaistaan. Emme
voi käpertyä sosialistiseen veromalliin ja huudella impivaaralaisia ilmastosloganeita glo-
baalin ilmiön edessä. Julistuksilla saadaan tovereille mukavampi mieli, mutta kaiken mak-
saa tavallinen suomalainen työmies ja -nainen.

Sukupuolista puheenollen, vasemmistoliiton Lohikoski esitti ryhmäpuheessaan suku-
puolitietoista budjetointia. Olen ymmärtänyt — korjatkaa, jos olen väärässä — että budje-
tin laadinta perustuu tulo- ja menoarvioon. Se tehdään pääosin substanssidataan, kuten las-
kentatoimen analyysiin ja ylipäätään talouden tunnuslukuihin, tutkittuun tietoon tukeu-
tuen. Missä maailmassa täällä kuitenkin eletään, jos vasemmistoliitto haluaa, että budje-
tointi perustuu sukupuoleen? Toisaalta tämä selkeyttää aika merkittävästi poliittisia kanto-
ja ja auttaa ymmärtämään lähtökohtia suhteessa esimerkiksi maahanmuuttoon, joka koos-
tuu pääosin sukupuoleltaan miespuolisista henkilöistä — miksiköhän? Kysyn: Miten tämä
sukupuolitietoinen budjetointi eroaa feministisestä aluepolitiikasta? Molempia on nyt esi-
tetty hallituksen piiristä. Miksi sillä sukupuolella on niin paljon merkitystä tänä päivänä?
Ajattelen itse, että kaiken tulisi perustua ihmiseen riippumatta siitä, mitä jalkovälistä löy-
tyy. — Kiitos.

17.40 Pekka Aittakumpu kesk: Arvoisa herra puhemies! Tässä jossakin puheenvuoros-
sa viitattiin retoriikkaan ja puheiden valmisteluun. Olen sitä mieltä, että yksi parhaista pu-
heista tässä salissa pidettiin yhtenä päivänä, kun tuolla lehterillä pikkuvauva huudahti. Hän
ei varsinaisesti edes sanonut yhtäkään sanaa, mutta se oli hyvin voimakas puheenvuoro,
joka muistutti siitä, mitä varten me täällä työtä teemme ja päätöksiä teemme, tulevia suku-
polvia varten rakennamme tätä isänmaata. Lapsissa on tulevaisuus — ja teissä nuorissa,
joita nyt siellä lehterillä kuuntelee.

Arvoisa puhemies! Tälle meidän maallemme tulee käymään huonosti, mikään ei onnis-
tu, me ajamme tämän maan vararikkoon, leikkaamme lapsiltamme. Tällaista puhetta on
tullut opposition suunnasta koko tämän punamultahallituksen ajan. Se on tullut kyllä hy-
vin selväksi, että oppositio ei usko hallituksen työllisyystavoitteeseen ja tavoitteeseen jul-
kisen talouden tasapainosta, mutta siitä olen hyvin iloinen, että olemme kaikki sitä mieltä,
että me tarvitsemme tähän maahan, koko maahan, lisää työtä ja toimeentuloa. Kyse on yh-
teisistä rahoista ja yhteisestä hyvästä ja yhteisestä isänmaasta, jota rakennamme. Tarvi-
taan, aivan totta, vastuullisuutta ja myöskin viisautta siihen, että pystymme turvaamaan
palvelut myös tuleville sukupolville, ja siksi on tärkeää, että keskustelemme niin täältä hal-
lituksesta kuin oppositiosta, esitämme erilaisia näkökulmia.
52



Pöytäkirjan asiakohta PTK 70/2019 vp
On aivan totta, että hallituksen työ ei missään tapauksessa ole helppo. Se tuodaan esille
myös tässä käsiteltävänämme olevassa julkisen talouden suunnitelmassa. Siinä todetaan,
että talouskehitykseen kohdistuvat riskit ja epävarmuus ovat kasvaneet. Muun muassa kan-
sainvälisestä taloudesta ja erityisesti euroalueelta on tullut tietoja talouksien kasvun hidas-
tumisesta. Nämä huolet korostavat sitä, että hallituksen täytyy todellakin tehdä vaikuttavia
toimia työllisyystavoitteen täyttymiseksi, koska työn kautta turvaamme rahoituksen mei-
dän peruspalveluillemme, muun muassa lapsiperheiden palveluille, koulutukselle, vanhus-
tenhoidolle.

Arvoisa puhemies! Hallitus tekee nyt niitä toimia, joihin me uskomme hallituksessa.
Tässä keskustelussa on jo tullut esille, että me olemme tehneet ja me teemme toimia, joilla
me pyrimme vahvasti vaikuttamaan siihen, että työllisyys nousee koko maassa. Viime kau-
della elimme, voisi sanoa, jollakin tavalla historiallistakin aikaa, kun koko maassa Lappia
ja Kainuuta myöten työllisyys nousi. Siellä koetaan edelleenkin työvoimapulaa, ja meidän
on tärkeää jatkaa tätä työtä, niin että tämä myönteinen kehitys jatkuu, jotta luomme työtä
kaikkialle Suomeen, koko valtakuntaan.

Edustaja Vehviläinen kertoi hyvin siitä, että me toteutamme sote-uudistuksen, joka sääs-
tää rahaa ja auttaa ihmistä. Me emme leikkaa lapsiltamme vaan korotamme ensi vuoden
alusta heikoimmassa asemassa olevien lapsilisiä, korotamme opintotuen huoltajakorotusta
ja luomme tällä tavalla nuorille sitä tulevaisuudenkuvaa, että kannattaa perustaa perhe ja
että me yhteiskunnassa arvostamme perhettä. [Toimi Kankaanniemen välihuuto] Me vah-
vistamme lapsiperheiden palveluita ja koulutusta. Nämä nuoret, jotka istuvat tuolla lehte-
rillä, ovat niitä, jotka rakentavat meidän maatamme tulevaisuudessa. — Teitä nuoria var-
ten meidän täytyy parantaa meidän koulutusta ja myöskin näitä sosiaali- ja terveyspalve-
luita.

Tässä salissa toisinaan siteerattu maalaisliiton ja keskustan aatteellinen oppi-isä Santeri
Alkio totesi: ”Ihmisyys ja sen kehitystarve on pantava kaiken yhteiskunnallisen ja valtiol-
lisen uudistamisen pohjaksi.” Politiikka on yhteisten asioiden hoitamista, se on ihmisten
asioiden hoitamista. Päätöksiä tehdään ihmistä ja ihmisyyttä varten. Julkisen talouden tar-
koitus ja tavoite tulee olla se, että se palvelee ihmistä. Ihminen ei elä taloutta varten, vaan
talous on ihmistä varten. Tähän kuuluu myös tasapaino hyvinvoivan luomakunnan kanssa,
minkä tämä hallitus ottaa huomioon: me rakennamme kestävästi.

17.46 Kimmo Kiljunen sd: Arvoisa puhemies! Edustaja Junnila otti täällä esille esimer-
kin suunnitelmasta rakentaa lipputanko Haminaan, mieluiten vielä Suomen itsenäisyyden
juhlavuoden merkeissä — 100-metrinen tanko, kun Suomi täytti 100 vuotta. Tämä hallitus
on toiminut juuri niin kuin Haminan kaupunki on toiminut, sijoittanut siihen myöskin ra-
haa, ja tanko on saatu pystyyn. Aina on tietenkin ongelmiakin matkan varrella, ja nämä lu-
juuslaskennat ynnä muut on vain selvitettävä, vähän niin kuin hoivamitoituksessakin täy-
tyy selvittää se, riittävätkö ne hoitajien määrät ja kuinka koulutetaan lisää ja varmistetaan,
että se saadaan aidosti toteutettua, ja silloin tapahtuu viivästymisiä — niin tapahtuu täm-
möisen lipputangonkin rakentamisen osalta viivästymisiä, että siinä mielessä [Vilhelm
Junnilan välihuuto] se oli erinomainen esimerkki edustaja Junnilalta. Näin me joudumme
myöskin elävässä elämässä toimimaan. Myöskin hallitus toimii reaalimaailmassa eikä pys-
ty taikatemppuja tekemään. [Toimi Kankaanniemi: Pysyykö tanko pystyssä?] 

Arvoisa puhemies! Tästä on debatoitu tänään paljon, tässä on ollut vastakkaisia näke-
myksiä. Vastakkaisuutta ei ole siinä, mitä tavoitellaan: kaikki tavoittelevat työllisyysas-
53



Pöytäkirjan asiakohta PTK 70/2019 vp
teen nostamista ja talouden vahvistamista, kaikki hakevat kasvua tukevaa viritystä niin
kuin täällä valtiovarainministeri Lintiläkin totesi. Erimielisyyttä on näistä keinoista, ja jos
sen pelkistää, niin kyllä siinä on kahta eri keinomaailmaa nyt tähän tarjottu — tietenkin on
paljon muitakin asetelmia. Yhtäältä tavoitteeseen pyritään työllisyysastetta nostamalla —
erityisesti kokoomus ja Sipilän hallitus, jota persutkin tukivat — ja toisaalta siihen pyri-
tään leikkaamalla ja nimenomaan leikkaamalla ihmisten perustoimeentulosta, julkista ky-
syntää taittamalla, markkinaehtoistamalla ja työttömiä kurittamalla. Tällä tiellä voidaan
yrittää saada sitä kasvua tukevaa viritystä aikaiseksi. Toinen tie on se, minkä tämä Rinteen
hallitus on ottanut, mikä on täysin vastakkainen tästä näkökulmasta. Tässä ei leikata, tässä
nimenomaan oikaistaan tulonjakoa myöskin painottamalla tulonsiirtoja pienituloisimmille
ihmisille, keskituloisille ihmisille, verohelpotustenkin kautta ja ennen kaikkea näillä erilai-
silla toimeentulotuilla, ovat ne sitten lapsilisiä, eläkkeitä ja niin edelleen. Nämä kaikki
omalla tavallaan vahvistavat kokonaiskysyntää kansantaloudessa, tekevät sitä, mitä IMF
raportissaan sanookin Suomen hallituksen politiikasta — kasvua tukeva viritys. Tässä suh-
teessa meillä on keinoissa eroja, ja tämä on meidän syytä tunnistaa.

Arvoisa puhemies! Halusin ottaa yhden erityisteeman esille, kun täällä edellinen pu-
heenvuoron käyttäjä korosti voimakkaasti, että nuoret tekevät töitä ja nuorisoon pitää pa-
nostaa. Niin pitääkin panostaa, ja nuoret myöskin rakentavat tulevaisuudessa yhteiskuntaa
— mutta myöskin vanhemmat tekevät töitä. Meillä on nyt tämä työllisyysastekeskustelu
jämähtänyt kummalliseen kulmaan. Me olemme ikään kuin tilastonikkareiden armoilla
tästä puhumisessa. Tämä työikäinen aktiiviväestö — niin kuin sanotaan työn sosiologiassa
tai tässä keskustelussa — määrittyy 15 ikävuodesta 65 ikävuoteen. Sehän ei vastaa todel-
lisuutta — sehän ei vastaa todellisuutta. 15-vuotiaista suomalaisista käytännössä kaikki
ovat koulussa. He ovat aktiiviväestöä, ikään kuin työvoimaan laskettavaa väestöä, mutta
eivät ole työelämässä, eivät anna panosta ja automaattisesti vähentävät työllisyysastetta.
Nyt kun oppivelvollisuutta vielä nostetaan vuodella, niin tältäkin osin työllisyysaste sen
vuoden osalta heikkenee, kun ihmiset eivät mene töihin vaan ovat koulussa vielä. Eli tässä
on niin kuin epäkelpo asetelma laskea työikäinen aktiiviväestö 15 vuodesta eteenpäin, kun
me tiedämme, että opiskelu useimmilla jatkuu vielä pitkälle yli 20:n, lähemmäs 30:täkin
monilla, ja se varsinainen työskentelyikä alkaa sitten 30:stä.

Ja nyt sitten tullaan toiseen kulmaan: Me olemme ikään kuin lyöneet leiman siihen 65
ikävuoteen, ja kaikki siitä ylöspäin olevat ihmiset ovat passiiviväestöä huoltosuhteen kan-
nalta, heikentävät valtakunnan huoltosuhdetta ja ovat siinä mielessä ikään kuin työelämän
ulkopuolella. He eivät heikennä työllisyysastetta ollenkaan, kun siis tämä työllisyysaste-
laskelma on työikäisestä väestöstä, mutta ikään kuin luovat paineita tänne. Tämäkin on
harhainen tilanne. Kun keskimääräinen elinikä nousee — se on toisen maailmansodan jäl-
keen noussut jo 23 vuotta, ja se edelleenkin nousee — pitemmässä juoksussa väistämättä
tällainen työikäisyyden määrittäminen 65 ikävuoteen on harhainen lähestymistapa. Mei-
dän täytyy yhtä vakavasti kuin puhumme niin sanotun työikäisen väestön työllisyysastees-
ta alkaa puhua [Puhemies koputtaa] yli 65-vuotiaan väestön työllisyysasteesta. Tällä het-
kellä, arvoisa puhemies, meillä on yli 100 000 palkkatyössä mukana olevaa yli 65-vuotias-
ta. Tässä muuten, arvoisa puhemies, on äänessä yksi passiiviväestöön kuuluva, huoltosuh-
detta heikentävä ihminen, joka omasta mielestään kyllä antaa ihan täyden panoksen suo-
malaiselle yhteiskunnalle. Olen siis 68-vuotias, kuulun passiiviväestöön. [Aki Lindén:
Meitä on salissa pari muutakin!] 
54



Pöytäkirjan asiakohta PTK 70/2019 vp
Toinen varapuhemies Juho Eerola: Muistutan arvoisia edustajia, sekä aktiivisia että pas-
siivisia, siitä, että kun puhutaan paikalla olevista puolueista — tai niistäkin puolueista, jot-
ka eivät ole paikalla — niin käytetään vakiintuneita ja virallisia nimiä näistä eduskuntaryh-
mistä eikä etenkään mitään pilkkanimiä. [Kimmo Kiljunen: Liittyykö minuun? En kai sa-
nonut näin? Jos sanoin, pyydän anteeksi!] — Edustaja Kivisaari antaa tästä esimerkin. 

17.52 Pasi Kivisaari kesk: Kunnioitettu puhemies! Hallituksen tavoitteena on julkisen ta-
louden tasapaino vuoteen 2023 mennessä. Tavoite vaatii vielä merkittävää lisäystä työlli-
syysasteeseen. Keskusta tukee kaikkia tähän mennessä sovittuja ratkaisuja, mutta katsom-
me, että näiden lisäksi tarvitaan vielä lisää toimia. Keskusta onkin julkaissut vahvoja eh-
dotuksia työllisyyden lisätoimista, joita olemme myös täällä puheenvuoroissa kuulleet,
aina kustannuskilpailukyvyn säilyttämisestä nuorten työllistämiseen. Ryhdikäs työllisyys-
politiikka on aina myös hyvinvointipolitiikkaa. Siksikin se on keskustalle tärkeää.

Puhemies! Työllisyystavoitteen ohella meidän täytyy ratkaista se, miten saamme työpai-
kat ja työnhakijat kohtaamaan. Monin paikoin olemme tilanteessa, että avoimia työpaikko-
ja on pilvin pimein, mutta sopivia työnhakijoita ei ole missään. Puhutaan siis näkökulmas-
ta riippuen kohtaanto-ongelmasta tai osaajapulasta.

Merkittävä keino tähän on se, että valtionhallinto päivittää työnantajapolitiikkaansa tä-
hän päivään. Valtionhallinnossa on tunnustettu ja tunnistettu valitettavan vähän nykyaikai-
sia etätyön tekemisen ja monipaikkaisen työskentelyn mahdollisuuksia. Onneksi keskusta-
laiset ministerit ovat astuneet nyt etulinjaan. Elinkeinoministeri Katri Kulmuni käynnisti
elokuun lopussa selvityksen paikkariippumattoman ja monipaikkaisen työn lisäämisestä.
Kysymys on tavoista, joilla työskentely, asuminen ja toimiminen useammalla paikkakun-
nalla on mahdollista elinkeinoministeriön vastuulla olevissa organisaatioissa. Myös puo-
lustusministeri Antti Kaikkonen on käynnistänyt vastaavanlaisen selvityksen Puolustus-
voimissa, Puolustushallinnon rakennuslaitoksessa ja puolustusministeriössä. Selvitykses-
sä kartoitetaan tapoja, joilla työskentely ja toimiminen useammalla paikkakunnalla olisi
mahdollista puolustushallinnossa 2020-luvulla. Tavoitteena on arvioida hyötyjä ja mah-
dollisuuksia lisätä joustavampaa työskentelyä. Myös Mika Lintilän johtama valtiovarain-
ministeriö on asettanut alueellisen uudistamisen strategiahankkeen, jonka tavoitteena on
laatia linjaukset siitä, millaista valtion toimintaa ja läsnäoloa alueilla tavoitellaan 2020-lu-
vulla. Tervehdin näitä ministereiden hankkeita ja selvityksiä ilolla. Tämä on kirkassilmäis-
tä toimintaa.

Arvoisa puhemies! Toinen hallituksen merkittävä tavoite on Suomen hiilineutraalisuus
vuoteen 2035 mennessä. Keskusta on vahvasti sitoutunut näihin tavoitteisiin, mutta ha-
luamme korostaa myös ratkaisujen oikeudenmukaisuutta kaikkien suomalaisten kannalta.
Oikeustajuun ei iske se, että alueet, joilla hiilinielut ja hiilivarastot ovat kaikkein vahvim-
mat, joutuisivat pelkän maksajan rooliin. Viime kädessä ne ovat ilmastonmuutoksen rat-
kaisijoita, sankareita. Heitä ei voi — esimerkiksi vaikka metsänomistajia tai maanviljeli-
jöitä — ajaa nurkkaan. On selvää, että kaikki hiiltä lisäävät tai vähentävät keinot eivät au-
tomaattisesti ole hyviä tai huonoja. Nyt vallalla oleva mustavalkoisuus ja toistemme syyt-
tely vain syventää poteroita.

Puhemies! Ilmastonmuutos on eittämättä yksi suurimmista haasteista, mutta sen aiheut-
tamaa ahdistusta voidaan pitää epäonnistumisena. Meillä on jo tietoa ja keinoja ilmaston-
muutoksen hillitsemiseksi, ja uutta teknologiaa myös kehitetään. Suurin haaste on saada
kaikki mukaan talkoisiin. Siinä me suomalaiset voimme toimia esimerkkinä, vaikka osuu-
55



Pöytäkirjan asiakohta PTK 70/2019 vp
temme maailmasta on pieni. On kuitenkin aivan oleellista, että saamme globaalit toimijat,
niin yritykset kuin suurvallat, kantamaan tonttinsa. Ilman sitä olemme pulassa.

Puhemies! Keskusta haluaa olla luomassa toivoa, näköaloja ja ratkaisuja ilmastokeskus-
teluun. Toivottomuuteen ei ole syytä vaipua.

17.57 Toimi Kankaanniemi ps: Arvoisa herra puhemies! Maassa on pian istunut puoli
vuotta työväenpuolueitten johtama hallitus, jossa keskusta on tukipuolueena. Kuitenkin
työmarkkinat ovat täysin sekaisin ja tilanne hallitsematon. Tämä ihmetyttää ihmisiä tässä
maassa ja huolestuttaa myös. Myös allekirjoittanutta ja ryhmäämme.

Arvoisa puhemies! Esittelen hieman tätä perussuomalaisten tähän mietintöön jättämää
vastalauseen kannanottoehdotusta, jossa on 32 kohtaa. Pyydän, että kaikki lukevat kaikki
nämä 32 meidän kannanottomme tavoitetta. 

Ensimmäisessä kohdassa on tämä yleistavoite, johon valiokunnan puheenjohtaja Koski-
nen suhtautui hieman ylimalkaisesti. Mielestäni tämä yleinen tavoitteenasettelu on tavat-
toman tärkeää ja meillä on selkeä linja siinä. En sitä lue, voitte kaikki lukea sen itse. Otan
vain muutamat näistä kohdista erikseen esille. Kolmannessa kohdassa esitämme huolem-
me valtion velka- ja takausvastuiden kehityksestä ja siitä, että ne ovat veronmaksajien ris-
kien kannalta tavattoman suuria ja niihin on suhtauduttava vakavasti.

Viidennessä ja kuudennessa kohdassa puutumme tähän ajankohtaiseen ilmastopolitiik-
kaan ja vaadimme, että hallitus tarkistaa ilmastopolitiikkansa realistiseksi ja toimii kan-
sainvälisesti saastuttaja maksaa -periaatteen pohjalta ja kiirehtii EU-tason ilmastotullien
suunnittelua ja käyttöönottoa. Suomen 0,1 prosentin ilmastopäästöt eivät merkitse mitään
siihen nähden, että Kiina, Intia, Yhdysvallat ja moni EU-maakin saastuttaa yhä kasvavassa
määrin. Eli realismia tarvitaan. Kohdassa kuusi toteamme, että hallituksen tulee toimia si-
ten, että ilmastopolitiikan laskua ei sisällytetä asumisen, autoilun tai ruuan kustannuksiin
eikä sälytetä pienituloisten ja maaseudun asukkaiden rasitteeksi. Näin on nyt käymässä tä-
män politiikan johdosta muun muassa polttoaineveron korotuksen kautta. Tätä emme hy-
väksy.

Arvoisa puhemies! Seuraavaksi meillä on vaatimus, että hallitus ryhtyy tehokkaisiin toi-
menpiteisiin työmarkkinoiden kohtaanto-ongelman ratkaisemiseksi ja suomalaisen työvoi-
man työllistämiseksi suomalaisiin työpaikkoihin. Keinoja on paljon, mutta hallitus katse-
lee vain maan rajojen ulkopuolelle vetovoimatekijöitä palauttelemalla ja muilla toimenpi-
teillä, laittomien maahantulijoiden päästämisellä työhön. Tämä on politiikkaa, jota emme
hyväksy.

Sitten meillä on maatalouden osalta vaatimus, että hallitus parantaa maatalouden ja
muun alkutuotannon kannattavuutta ja viljelijöiden tulotasoa ja turvaa kotimaisen elintar-
viketalouden omavaraisuuden — erityisesti nyt EU:n CAP- ja rahoitusratkaisuissa tavatto-
man tärkeä asia.

Kuntatalouteen liittyy kohta 11. Siihen totean, että tarvitaan kolmenlaisia toimenpiteitä:
Tarvitaan kuntien omia toimenpiteitä, tarvitaan kunta—valtio-suhteen uudistamista ja tar-
vitaan uutta rahaa valtiolta kunnille. Näillä toimenpiteillä voidaan pelastaa vielä jotakin,
mutta kymmenet kunnat kyllä ovat ajautumassa niin syvälle, että pelastaminen taitaa olla
jo vähän myöhäistä.

Arvoisa puhemies! Sitten meillä on aluepolitiikkaan liittyviä kohtia ja arktista yhteistyö-
tä peräänkuuluttava lausuma. Vaadimme toimenpiteitä koulutuksen, tutkimuksen ja kehi-
tyksen sekä innovaatioiden ja aineettomien investointien edistämiseksi, metsien hakkuu-
56



Pöytäkirjan asiakohta PTK 70/2019 vp
mahdollisuuksien turvaamiseksi teollisuuden kasvavia tarpeita vastaavasti, köyhyyden ja
syrjäytyneisyyden poistamiseksi ja hoitajamitoituksen toteuttamiseksi. Sosiaali- ja tervey-
denhuollon uudistuksesta edustaja Vehviläinen jo meidän lausumamme lukikin, ja se on
erinomainen. Jos hallitus näin toimii, tuemme sitä aivan varmasti yhteisenä tavoitteena.

Sitten on tämä kohta 28, oppivelvollisuuden jatkamisesta luopuminen ja sen sijaan pa-
nostaminen varhaiskasvatuksen laadun kehittämiseen ja turvaamiseen sekä peruskoulun
oppimistulosten parantamiseen muun muassa ryhmäkokoja pienentämällä, tukiopetusta li-
säämällä ja koulukiusaamista kitkemällä. Eli meillä on siis vaihtoehto: parannetaan perus-
koulutuksen tasoa eikä laajenneta sitä pakkotoimenpiteenä hyväosaisten menojen kustan-
tamiseksi.

Sitten on vielä asumiskustannusten alentamista koskeva kohta ja myös kohta, jossa edel-
lytetään toimenpiteitä sanan-, mielipiteen- ja uskonnonvapauden saattamiseksi Suomessa
korkealle länsimaiselle tasolle. 

Eli meillä on todella monipuolinen — emme ole yhden asian puolue vaan monipuolinen
— yhteiskunnan kipeisiin ongelmiin ratkaisut esittävä kokonaisuus tässä kannanotossa.
Rahoituksen me hankimme sillä, että emme työnnä vastikkeetonta rahaa ulkomaille, pa-
nemme maahanmuuton kustannukset kuriin ja puramme byrokratiaa. Monia muitakin koh-
teita löytyy, joihin olemme valmiit esittämään myös säästöjä.

18.03 Hilkka Kemppi kesk: Arvoisa herra puhemies! Keskusta ei ole tukipuolue niin
kuin edustaja Kankaanniemi totesi. Keskusta on aktiivinen, 100-vuotias suomalaisen kan-
sanvallan puolustaja, joka on tehnyt tähän maahan tasavaltalaista hallintomuotoa ja perus-
koulua sekä rakentanut yhdessä punamullan kanssa suomalaisen hyvinvointivaltion.

Voi että, mikä mylläkkä, vaikka tilannekuva ja tavoite ovat yhteisiä! Keinoistako me ki-
naamme? Näin ajattelin tänään aiemmin tässä keskustelussa, kun kävimme debattia tästä
julkisen talouden selonteosta. On totta, että maailmantaloudesta ei tällä kaudella Suomelle
ole odotettavissa vetoapua. Paikalleen tuudittautumiseenkaan tällä maalla ei ole varaa, sil-
lä talouden näkymät ovat selkeästi heikentyneet. Tästä olemme yhtä mieltä. Tuleva talous-
ja työllisyyskehitys on nyt pitkälti kiinni niistä ratkaisuista, joita me suomalaiset itse teem-
me. Siksi tämä julkisen talouden suunnitelma panostaa muun muassa osaamisen, työky-
vyn, hyvinvoinnin ja viennin kasvuun.

Oppositio korostaa, ettei työllisyystoimia ole. Minusta niitä todellakin on, ja niin olem-
me tässä aiemminkin tänään ministerien suulla kuulleet. Sen lisäksi täällä herjataan, että
nämä toimet eivät olisi vaikuttavia. Haluaisin kuitenkin pyytää malttia ja kannustusta sille,
että pääsisimme yhdessä eteenpäin ja saisimme näille tavoitteille myös tuulta purjeisiin.
Varmaa on se, että esimerkiksi tutkimus-, kehittämis- ja innovaatiotoimintaan tulevat pa-
nostukset sekä osaamispanostukset tulevat näkymään myös työllisyyskehityksessä, vaik-
kakaan niitä ei sinne tässä kohdassa lasketa.

Hallitus on lähtenyt töihin kilpailukykyisemmän Suomen puolesta, ja yrityksillä on hy-
vät edellytykset menestyä, jos henkilökuntaa uskalletaan palkata. Verotuksen tulee myös
olla työntekoon ja yrittäjyyteen kannustava. Tämä hallitus jatkaa siis Sipilän hallituksen
yrittäjämyönteistä linjaa rohkeasti. Yksi keskeinen tekijä on veropolitiikan vakaus ja en-
nustettavuus. Yritysverotusta ei kiristetä, ja hallitus tuplaa investointien poisto-oikeuden.
Hallitus edistää lisäksi työllistävien pienten ja keskisuurten yritysten toimintaedellytyksiä
monin eri tavoin. Finnveran takausjärjestelmää kehitetään, Business Finlandin resursseja
57



Pöytäkirjan asiakohta PTK 70/2019 vp
vahvistetaan, ensimmäisen työntekijän palkkaamista helpottavaa rekrytointitukea kokeil-
laan ja edistetään yritysten neuvontapalvelua työsuhdeasioissa.

Arvoisa puhemies! Vientitakuiden enimmäismäärää on tarkoitus korottaa ensi vuoden
alusta. Tarkoituksena on edistää suomalaista vientiä harjoittavien yritysten rahoituksen kil-
pailukykyä ja siten parantaa niiden mahdollisuuksia saada vientihankkeita. Jos leipää vie-
dään, niin muun muassa maanviljelijän, kuluttajan, koneistajan, rakennusmiehen ja mark-
kinoinnin asiantuntijan työt lisääntyvät. Vientiä ei voi suinkaan väheksyä. Suomalaisen
työn ja palveluiden tulee kiinnostaa maailmalla, ja meidän tulee jalostaa myyntituotteem-
me niin pitkälle, että saamme niistä maksimaalisen hinnan.

Keskustan eduskuntaryhmä ymmärtää, että asioiden valmistelu yhdessä työmarkkina-
järjestöjen kanssa vaatii aikaa. Me edellytämme kuitenkin, että nämä toimet saadaan eteen-
päin ensi kevään kehysriihessä, ja näin saamme vähintään sen 30 000 uutta työpaikkaa jo
ensi vuonna selväksi. Työllisyystoimia on nimetty, ja niitä tarvitaan lisää.

Arvoisa puhemies! Keskustan eduskuntaryhmälle talous ei ole itseisarvo. Tehdään nyt
selväksi, että tämä hallitus ei ole irtaantunut kuntatalouden arjesta ja ahdingosta. Me ym-
märrämme ihmisiä ja haluamme varmistaa sen, että kuntataloudella menee hyvin.

Paikkaansa ei pidä myöskään se, mitä edustaja Ranne totesi väittäessään, että hallitus ei
puutu juurisyihin. On totta, että kuntien tehtävät ovat jatkuvasti lisääntyneet: 1930-luvulla
kunnilla oli 40 tehtävää ja 2010-luvulle tultaessa jo yli 500. Edustaja Vehviläinen täällä piti
erinomaisen puheenvuoron sote-uudistuksen merkityksestä ja tarpeesta sekä siihen liitty-
västä maakuntauudistuksen merkityksestä ja tarpeesta, ja haluan kiirehtiä sitä yhteistä nä-
kemystä, että maakunta- ja sote-uudistusta vietäisiin tässä kohtaa voimallisesti eteenpäin.
— Kiitoksia, puhemies!

18.09 Mikko Kinnunen kesk: Arvoisa herra puhemies! Kuuntelin vastikään professori
Petri Salon kuvaa tästä ajasta. Hän sanoi näin: Elämme monimuotoista, kompleksista, ra-
jatonta, ennakoimatonta ja epävarmaa aikaa, joka sisältää kieroja ongelmia, hankalia uu-
distuksia, ulkopuolisuuden kokemuksia ja menneiden aikojen kaipuuta. Tämä on sekä—
että-aikaa, jossa hyvinvoinnin ja laadukkaan elämän keskellä koetaan näköalattomuutta,
onnistumisten ja onnellisuuden keskellä kärsimättömyyttä ja kritiikittömyyttä, itsearvos-
tuksesta ja empatiasta huolimatta irrallisuutta ja pirstaleisuutta, motivaatiosta huolimatta
vastuuttomuutta ja merkityksellisyyden keskellä merkityksettömyyttä. Tällaisen ajanku-
van edessä on hyvä, että hallitusohjelmassa ja talouden suunnitelmissa satsataan koulutuk-
seen ja lapsiin ja nuoriin — tulevaisuuteen. 

OECD-maitten raportissa puhutaan tulevaisuuden kompetensseista, joita tarvitaan tule-
vaisuuden työelämässä. Tarvitaan sitä, että osaa käyttää erilaisia työkaluja vuorovaikuttei-
sesti, ymmärtää kieltä, ymmärtää tietoa, informaatiota ja teknologiaa. Tarvitaan myös sitä,
että voi vuorovaikutuksessa toimia hyvin erilaisten ihmisten kanssa, osaa tehdä yhteistyö-
tä, tulee toimeen muiden kanssa, osaa hallita ja ratkaista konflikteja. Tarpeen on myöskin
se, että pystyy toimimaan itsenäisesti ja kykenee toimimaan osana isompaa kokonaisuutta. 

Tällaisten haasteiden edessä on hienoa, että nyt satsataan koulutukseen. Koko hallitus-
ohjelman nimenäkin on ”Osallistava ja osaava Suomi”, ja sitten tämän koulutus-, sivistys-,
innovaatiopuolen otsikkona on ”Osaamisen, sivistyksen ja innovaatioiden Suomi”. Tavoit-
teena onkin, että koulutus ja osaamisen taso nousevat kaikilla kouluasteilla, oppimiserot
kaventuvat ja koulutuksellinen tasa-arvo lisääntyy, lapset ja nuoret voivat hyvin. Koulutus
osaltaan rakentaa yhteiskunnallista tasa-arvoa ja yhdenvertaisuutta. Halutaan toimia niin,
58



Pöytäkirjan asiakohta PTK 70/2019 vp
että Suomi on kansainvälisesti houkutteleva paikka opiskella, tutkia ja investoida. Onkin
käynnistymässä kolme suurempaa hanketta.

Ensinnäkin on tämä oppivelvollisuuden laajentaminen, jossa halutaan nuorista ottaa
koppi. Sitä toteutettaessa on tärkeää se, että emme unohda myöskään näitä täsmätoimia,
jotta kaikki nuoret ja lapset saavat tarvitsemansa tuen. Tähän oppivelvollisuuden laajenta-
miseen liittyy myöskin se, että toisen asteen koulutuksessa ammattikoulutuksen ja lukio-
koulutuksen rinnalle luodaan tällaista kolmatta polkua, joka mahdollistaa sen, että on tar-
jolla erilaisia teitä ja reittejä kaikille, jotta jokainen löytää oman paikkansa ja vahvuutensa.
Tähän kolmanteen polkuun, johon on tänäänkin täällä keskusteluissa viitattu, liittyvät niin
työpajat, kymppiluokat, kansanopistot, valmentavat koulutukset kuin kuntouttavat toimen-
piteetkin. On tärkeää, että jokainen nuori saa suoritettua vähintään toisen asteen tutkinnon.
Ja koska työ tulee syntymään aloille, joilla tarvitaan korkeampaa koulutusta, on tärkeää,
että koulupolut rakennetaan niin, että ei ole pussinperiä vaan jokaista reittiä voi edetä niin
pitkälle kuin rahkeet riittävät. 

Tänään tuolla Finlandia-talolla on ollut tutkijaseminaari, jossa on puhuttu jatkuvasta op-
pimisesta. Se onkin toinen suuri uudistus, jossa katsellaan tuota koko elämänkaaren aikais-
ta, eri elämän alueille ulottuvaa oppimista niin koulussa kuin koulujärjestelmän ulkopuo-
lella työssä, harrastuksissa, järjestötoiminnassa, vapaaehtoistyössä. Jotta me saamme työl-
lisyyden nousuun, on tärkeää, että me satsaamme tähän jatkuvaan oppimiseen, kuuntelem-
me tutkijoita, heidän saamiaan tuloksia siitä, mitkä ovat tehokkaimmat keinot siihen, että
saamme kaikki ihmiset kehittämään itseään ja pitämään ammattitaitoansa yllä ja pysy-
mään työelämässä ja samalla myös, että jokainen, joka on työnsä menettänyt, pääsisi takai-
sin itselle sopivaan työhön. 

Tässä OECD:n alustavassa raportissa, joka syyskuussa ilmestyi, on monia haasteita nos-
tettu esille, muun muassa se, että vaikka Suomen osaamistaso on korkea, se on riittämätön,
kun katselemme tulevaisuuden haasteita. Osaaminen tahtoo kasautua niille, joilla on jo val-
miiksi korkea koulutus. Eli erityisesti ne, joilla on vähemmän koulutusta, meidän täytyy
saada tämän jatkuvan oppimisen pariin. Se on yksi keino, jolla me saamme työllisyyttä
nousuun, ja sitä kautta voimme myöskin panostaa niihin tärkeisiin asioihin, joita haluam-
me viedä eteenpäin.

18.16 Jari Koskela ps: Arvoisa puhemies! Myös minun osanottoni Antti Rantakankaan
omaisille. 

Tänään on puhuttu ansiokkaasti taloudesta. Mielestäni kuitenkin kuntataloudesta on pu-
huttu aivan liian vähän. Perustelen sitä sillä, että tulen tuolta maaseudulta ja siinä on naa-
purikuntia jo kriisiytynyt eikä omassa kunnassanikaan kaikki ole ihan täydessä järjestyk-
sessä. Siksi ajattelin nostaa tätä kuntien tilannetta tässä esille vähän voimakkaammin.

Tiedämme, että tulevana vuonna, ensi vuonna, 53 kuntaa nostaa veroja. Tämä koskee
1,1 miljoonaa kuntalaista Suomessa, mutta tulevina vuosina paineet ovat merkittävästi
suuremmat. Olemme juuri läpikäyneet nousukauden, ja kunnat ovat jo nyt tässä vaiheessa
ennätyshuonossa kunnossa, ja ennusteet lupaavat talouden laskusuhdannetta. Tiedämme,
että Saksassa ja myös länsinaapurissa kipuillaan jo nyt, ja me olemme valitettavasti samas-
sa junassa. Kunnat ovat yhteiskuntamme kivijalka, ja moni asia on liitoksissa kuntien ole-
massaoloon tai siihen, miten kunnat kykenevät tuottamaan niille annetut tehtävät. Nyt on
kyllä ihan tosi kysymyksessä.
59



Pöytäkirjan asiakohta PTK 70/2019 vp
Täällä tiedämme, että kunnallinen itsehallinto on suojattu perustuslailla, mikä merkitsee
kunnan asukkaille oikeutta päättää kuntansa hallinnosta ja taloudesta. Itsehallinnon peri-
aatteeseen kuuluu, että kunta päättää itse tehtävistä, jotka se on hallintonsa nojalla ottanut
hoitaakseen. Totta on myös, että kun kunnilla on laaja itsehallinto, niin kunnilla on myös
suuri vastuu tehdä rakenteellisia uudistuksia ja etsiä tuottavuutta parantavia keinoja. Pai-
neet ovat kunnilla kovat mutta keinot ovat vähäiset, ja siksi valtiota ja yhteiskuntaa tarvi-
taan avuksi.

Arvoisa puhemies! Olemme joutumassa nyt sellaiseen tilanteeseen, että liian monessa
kunnassa ovat alkaneet yt-neuvottelut, talous on kunnissa huonossa jamassa, ja näenkin
suurena huolena sen, että peruspalveluita ei voida kohta tuottaa laadukkaasti. Tämä johtaa
henkilöstön ylikuormittamiseen, ja seuraukset voivat olla monella inhimillisellä mittarilla
mitattuna hyvinkin huolestuttavat. Valitettavasti näin on jo monessa kunnassa käynyt, on
kokemuksia ikävistä loppuunpalamisista. Keinot kunnilla ovat jo nyt käytetyt, ja pahin vai-
kuttaa olevan vasta edessä. Tulemme myöskin rikkomaan maassamme lähiaikoina perus-
tuslakia monessa kohtaa. Lomautuksetkin kääntyvät meitä vastaan: ylikuormittunut tilan-
ne johtaa ennenaikaisiin sairauseläkkeisiin, lisää uupumusta ja samalla entisestään korkei-
ta sairauspoissaololukuja. Tilanne on kestämätön.

Samaan keskusteluun on vielä liitettävä maassamme paraikaa tapahtuva ikäihmisten
määrän voimakas kasvu. Tämä taas omalta osaltaan lisää sosiaali- ja terveyspalvelujen ky-
syntää, on laskettu, että noin prosentin vuosittain. Lasten syntyvyyden vähentyessä kunnil-
le jää 0,5 prosenttia palvelutarpeen kasvuluvuksi. Toimintakulujen kasvu on laskelmien
mukaan 3,4 prosenttia vuosittain, ja olemassa olevassa tilanteessa kunnat vielä investoivat
juuri nyt poikkeuksellisen voimakkaasti. Kiinteistöt ovat vanhentuneet ja paikat pitää saa-
da kuntoon ennen maakuntauudistusta, ja näin velkataakka kasvaa kunnissa noin 20 mil-
jardista lähivuosina 30 miljardiin. Paikallishallinnon alijäämä JTS:n yhteydessä päivitetyn
ennusteen mukaan olisi 3,1 miljardia euroa eli 1,2 prosenttia suhteessa kokonaistuotan-
toon vuonna 2023. Tiedämme jo nyt, että erityisesti pienet kunnat ovat isoissa vaikeuksis-
sa. Alle 6 000 asukkaan kunnissa on lähivuosina mitattuna veronkorotuspaineita 5 prosent-
tia suurimmillaan. Samanaikaisesti kuntien ja kunnissa asuvien kuntalaisten kiinteistöjen
arvot romahtavat.

Edustaja Lindén lähti juuri ulos, mutta hän hetki sitten sanoi aivan oikein, että tehok-
kuutta pitää saada lisää julkiselle puolelle. Kuntien tulee yhä enemmän painottaa tuotta-
vuutta lisääviä toimia ja rakenteellisia uudistuksia. Tarvitaan parempaa johtajuutta ja uusia
toimintatapoja. Jo nyt on kuitenkin tiedossa, että paikallishallinnon sopeuttamiselle jää
liian suuri tehtävä. Useimmille, erityisesti pienille Suomen kunnille se on mahdoton yhtä-
lö.

Tässä tilanteessa julkisen talouden suunnitelma vuosille 20—23 ei paljon lupaa. Kunnil-
la on mahdollisuus hakea ylimääräistä 10:tä miljoonaa euroa, mikä voidaan kohdentaa
kuntien peruspalveluiden määrärahasta harkinnanvaraisena. Summa on mitätön tässä tilan-
teessa. Myöskään toinen 10 miljoonaa kriisikuntien tai kriisiytymässä olevien kuntien har-
kinnanvaraiseen yhdistämisavustukseen ei ole riittävä, vaikka samanaikaisesti ilmassa on
sellainen henki, että tässä maassa alkavat pakon edessä massiiviset kuntaliitosneuvottelut
tulevina vuosina. Herääkin kysymys, onko pienten kuntien alasajo alkanut ja onko niitä lai-
sinkaan Suomessa tämän hallituskauden jälkeen. — Kiitoksia.
60



Pöytäkirjan asiakohta PTK 70/2019 vp
18.22 Ville Kaunisto kok: Arvoisa puhemies! Sosiaalidemokraattien ryhmäpuheenvuo-
rossa muistutettiin, että työllisyyspolitiikka on ennemminkin maraton kuin 100 metrin
sprintti. Urheilun kielikuvia käyttäessä on hyvä huomata, että tässä salissa ei monikaan
pystyisi pysymään maailman parhaiden maratoonarien vauhdissa edes sitä 100:aa metriä.
Tästä syystä olisi Suomen kannalta toivottavaa, että Suomen hallitus edes pyrkisi siihen
maratonvauhtiin. Nyt lähtölaukaus on jo ammuttu ja hallitus seisoo paikallaan. 

Suomen julkisen talouden suunta on neljän hyvän vuoden jälkeen jälleen kerran käänty-
nyt alaspäin. Hallituksen menojen kattamiseksi Rinteen hallituksen keskeisin tavoite on
työllisyysasteen nostaminen 75 prosenttiin ja työllisten määrän vahvistaminen vähintään
60 000 henkilöllä. Rinteen vasemmistohallitus on myös sitoutunut julkisen talouden tasa-
painoon vuonna 2023. EU:n komission tuorein ennuste Suomen taloudesta on, että Suo-
men alijäämäksi ennustetaan tänä vuonna 1,1 prosenttia, ensi vuonna 1,4 prosenttia ja
vuonna 2021 1,6 prosenttia. EU:n komissio pyytää myös huomioimaan, että useat riskit
voivat johtaa ennustettua hitaampaan kasvuun, mikä johtaa entistä suurempaan alijäämään. 

Sanoin puheeni alussa, että hallitus seisoo työllisyystoimissaan puolen vuoden jälkeen
paikallaan. Sorruin valitettavasti vaihtoehtoiseen faktaan. Hallitus on oikeasti toimillaan
vähentänyt työllisyyttä 5 000 hengellä, eli todellisuudessa hallitus lähti kotoaan hakemaan
parempia lenkkareita tai uusia tekosyitä, ei kilpailemaan muiden maailman valtioiden
kanssa menestyksestä. Suunta on siis väärä, ja vauhti väärään suuntaan näyttää kovenevan
joka vuosi. Jos hallitus ei välittömästi tee vahvoja toimia työllisyyden ja talouden paranta-
miseksi, hallitus pettää tässäkin asiassa lupauksensa. Hallitus sanoo päivittäin, että se tulee
ensi kesänä tekemään merkittäviä toimia työllisyyden eteen — ne toimet olisi pitänyt teh-
dä jo eilen. Tällä hetkellä työttömänä oleville kesään on pitkä aika.

Arvoisa puhemies! Joudumme taas kerran puhumaan näistä samoista asioista, koska
täällä tuntuu, että hallitus on sulkenut silmänsä todellisuudelta. Onneksi tänään sentään jot-
kut hallituksen edustajat ovat vannoneet velanoton puolesta — onneksi siksi, että se on
sentään realiteetit tunnustava kanta. Olen itse asiasta täysin eri mieltä, mutta ainakin pu-
humme asioista niiden oikeilla nimillä. Siihen velan ottamisen kannan hyvät puolet sitten
loppuvatkin. Te, hyvä hallitus, yritätte juosta vain maratonin viimeiset 100 metriä ja hä-
viätte silti. Suomen kansa häviää. Julkisen talouden alijäämän maksavat tulevaisuudessa
tämän päivän lapset ja nuoret. On vastuutonta tehdä vasemmistolaista populistipolitiikkaa
lasten ja nuorten rahoilla. Hallitus ei toivota tervetulleeksi nuorten ja lasten valoisaa tule-
vaisuutta. Sen sijaan hallitus toivottaa jälleen kerran tervetulleeksi EU:n komission ja
IMF:n huomautukset julkisen talouden tilasta. 

Olen ennenkin korostanut täällä puhujanpöntössä Suomen tärkeintä kilpailuetua eli luo-
tettavuutta. Kun suomalainen lupaa jotain, se myös pitää. Hyvä hallitus, laittakaa jalkaan-
ne ne kokoomuksen ehdottamat vaihtoehtobudjetin sisältämät lenkkarit, ja kun oikein kii-
ruhdatte takaisin radalle, niin me voimme auttaa teidät takaisin luotettavuuden tielle. —
Kiitos.

18.27 Sheikki Laakso ps: Arvoisa herra puhemies! Tänään useampaan kertaan on puhut-
tu aika paljon nuorista ja koulutuksesta ja vastaavasta. Ikäväkseni olen huomannut sellai-
sen asian, että tuijotetaan tilastoihin mutta ei osata lukea niitä oikein. Siellä puhutaan pal-
jon esimerkiksi siitä, että akateemisista neljä viidestä työllistyy mutta peruskoulun oppi-
määrällä ei työllisty. Siinä unohdetaan sellainen asia, että samaan kategoriaan kuuluvat
kaikki syrjäytyneet ja muutkin, alkoholi-/huumeongelmaiset. He eivät työllisty, vaikka
61



Pöytäkirjan asiakohta PTK 70/2019 vp
heidät pakotettaisiin toisen asteen koulutukseen. Siinä väkisinkin jää kokonaan puuttu-
maan näkemys siitä, että on tietty porukka, mitä ei voida laittaa siihen samaan kategoriaan
mihin halutaan.

Puhutaan, että tämä porukka ei työllistyisi niin sanotusti ollenkaan. Mutta oikeasti jos
katsotaan, niin kappalemäärällisesti eniten tällä hetkellä todennäköisesti vapaille työmark-
kinoille pääsevät töihin ne työntekijät, jotka eivät välttämättä tarvitse edes koulutusta. Tie-
tysti jos olet käynyt ammattikoulun, lukion tai vastaavan ja menet töihin, niin katsotaan,
että olet saanut sen työpaikan sen koulutuksen ansiosta. Itse olen palkannut 20 vuoden ai-
kana 50—100 työntekijää, jotain siitä välimaastosta. Yhdeltä ainoaltakaan en ole katsonut
koskaan koulun papereita. Kaikki muut asiat ovat olleet paljon tärkeämpiä kuin koulutu-
los. Tiedän todella paljon, niin sanotusti, miehiä ja naisia, jotka ovat aika huonollakin to-
distuksella, aika huonolla kouluhommalla, päässeet elämässä pitkälle. Täällä 200 kansan-
edustajan joukossakin on varmasti useita, jotka ovat rypeneet silloin aikoinaan sen verran,
etteivät ole paljon kouluja päässeet käymään. Tänne tietysti pääsee eri tavalla kuin moneen
muuhun kouluja vaativaan työpaikkaan.

Mutta kyllä totuus on, että tällä hetkellä ne ihmiset, jotka ovat motivoituneita, ovat ak-
tiivisia, työllistyvät ilman koulutustakin. Se porukka on sitä, josta aika moni itseni kaltai-
nen ihminen puhuu ”persvakoäijinä”. Todellisuudessahan aika pitkälle on sellainen tilan-
ne, että tässä yhteiskunnassa tullaan tarvitsemaan entistä enemmän niitä miehiä ja naisia,
jotka tekevät tuolla turuilla ja toreilla sen työn, jota moni muu ei ole valmis tekemään.

Mikä ihmetyttää näissä keskusteluissa aika paljon ja mikä on todella ristiriitaista, on se,
kun puhutaan, kuinka tärkeää se koulutus on — ja nyt sitten meinataan pakottaa toisen as-
teen koulutukseen niitäkin ihmisiä tai nuoria, joille ei koulu välttämättä maistu. Näen ilmi-
ön todella huolestuttavana ammattikouluissa jo tällä hetkellä: ammattikoulunopettajat ei-
vät välttämättä painiskele siellä motivoituneitten opiskelijoitten kanssa, ja nyt sinne lyö-
dään sitten niitä lisää vielä. Muistan itsekin omalta ammattikouluajalta tilanteen, tai paljon
tilanteita, kun siellä oli meillä mukana niitä kavereita, jotka olivat joko kodin tai jonkun
muun takia tulleet sinne opiskelemaan, mutta se homma ei maistunut ollenkaan. Kyllä mi-
nulla ainakin vähän käy sääliksi niitä opettajia, jotka joutuvat niitten oppilaitten kanssa pai-
niskelemaan. Nyt niitä tempaistaan sitten kerralla moninkertainen määrä sinne opettajien
murheiksi.

Mikä tässä koulutuksessa vielä aika paljon hämää, on se, että kun samaan aikaan puhu-
taan, että me tarvitsemme tänne työperäistä maahanmuuttoa ja maahanmuuttajat tulisivat
pelastamaan tämän meidän Suomenmaan — tuntuu aika oudolta, että ne pelastajat ovat
kuitenkin sitten niitä kouluttamattomia ihmisiä. Minun näkemykseni mukaan on ristirii-
taista, että kouluttamaton maahanmuuttaja pelastaisi Suomen tulevaisuuden, kun samaan
aikaan hallitus kuitenkin tekee päätöksiä, joissa vaaditaan toisen asteen koulutusta kaikilta
nuorilta sen takia, että ei mukamas voi työllistyä ilman koulutusta. — Kiitos.

18.32 Toimi Kankaanniemi ps: Arvoisa herra puhemies! Vajaa viisi vuotta sitten, kun
käsiteltiin hallitusohjelmaa ja muodostettiin edellisen kauden hallitusta, talouden tilanne
Suomessa oli katastrofaalinen. Olimme aivan kuilun partaalla, ja jos olisi jatkettu edellisen
kauden politiikkaa, Suomi olisi ajautunut sellaiseen tilanteeseen, että meitä olisi määräilty
ulkopuolelta. Se oli siis Kataisen ja Stubbin hallitusten jäljiltä, ja silloin tarvittiin rankkoja
toimenpiteitä, jotta suunta saatiin muuttumaan. Niin myös tapahtui, että suunta muuttui, ja
nyt olemme paljon helpommassa tilanteessa tällä hetkellä tässä suhteessa.
62



Pöytäkirjan asiakohta PTK 70/2019 vp
 Nyt kuitenkin hallituksen suunnalta moititaan viime kauden tekemisiä ja kehutaan, että
nyt hallitus on panostanut perusturvaan. Näin on tapahtunut, ja me olemme siitä kiitollisia
ja tyytyväisiä ja annamme tunnustuksen. Olisihan se ollut aivan käsittämätöntä, jos tämä
hallitus ei olisi lähtenyt parantamaan perusturvaa joiltain osin. Me tuemme sitä, eivätkä pe-
russuomalaiset vaihtoehtobudjetissaankaan esitä minkäänlaista leikkausta, päinvastoin.
Hankalimpiin tilanteisiin ajautuneiden ihmisten aseman parantamiseksi meillä on esityk-
siä sekä veropuolella että etuuksissa muun muassa lapsiperheille ja yleensä köyhille, vai-
keuksissa oleville ihmisille. Tämä tulkoon selväksi, kun täällä on sitä vähän epäilty.

Arvoisa puhemies! Kun tuolla valtiovarainvaliokunnassa käsiteltiin tätä JTS:ää, niin ky-
syin käytännössä jokaiselta asiantuntijalta heidän mielipidettään palkkatuen laajentamises-
ta sillä tavalla kuin mitä hallitus suunnittelee. Käytännössä yksikään asiantuntija ei pitänyt
sitä tehokkaana tai ainakaan järkevän tehokkaana toimenpiteenä. Saattoi olla, että joku tiet-
tyä hallituspuoluetta lähellä oleva asiantuntija valitsi sanansa pehmeämmin, mutta niistä,
joita itse pidän riippumattomina asiantuntijoina, ei löytynyt kannatusta palkkatuen käyttä-
miselle siinä mitassa kuin hallitus kaavailee. Se näyttää itse asiassa tällä hetkellä olevan
hallituksen ainoa työllisyystoimenpide, josta hallitus on puhunut näitten tiettyjen inves-
tointimäärärahojen lisäksi.

Jos palkkatukea viedään yksityiselle puolelle ja ruvetaan siellä toteuttamaan, se luo ly-
hytaikaisia työpaikkoja ja pahimmassa tapauksessa syrjäyttää pysyviä työntekijöitä. Eli tu-
los kokonaisuudessaan on plus miinus nolla, ja kun otetaan ne kustannukset, jotka tulevat
valtiolle siitä, niin se kääntyy helposti negatiiviseksi. Vajaatyökykyisten osalta palkkatuki
on paikallaan, mutta se on, niin kuin täällä edustaja Purra hyvin sanoi, sosiaalipolitiikkaa,
se ei ole työllisyyspolitiikkaa.

Arvoisa puhemies! Hallituksen varsinaiset työllisyystoimenpiteet viipyvät ja viipyvät.
Tänäänkin kuulimme, että niitä käsitellään kevään kehysriihessä ja niistä saattaa tulla laki-
esityksiä ja päätöksiä ensi syksynä ja sitten ne alkavat vaikuttamaan vuoden 21 alussa.
Yleensähän ne toimenpiteet eivät kovin nopeasti vaikuta työllisyyttä parantavasti, jolloin
sitten ollaan jo lähellä vuotta 22 ja 23, jolloin kausi päättyy ja jolloin se 75 prosenttia pi-
täisi hallituksen tavoitteen mukaisesti toteutua. On kyllä syytä vedota siihen, että hallitus
nopeuttaa näiden valmistelua eikä odottele työmarkkinajärjestöjen jahnaamista näiden ky-
symysten osalta.

On puhuttu paljon hoitajamitoituksesta. Ministeri Kiuru sanoi edellisellä kaudella, sil-
loin kun ei ollut ministeri, että se on parin tunnin homma. Myös vuosi sitten ja puolitoista
vuotta sitten, kun tätä JTS:ää ja tämän vuoden talousarviota käsiteltiin, varsinkin vasem-
mistosta tuli [Puhemies koputtaa] työllisyystoimenpide-ehdotuksia, jotka pitäisi nyt, kun
ne olivat silloin valmiita, ottaa ja toteuttaa.

18.37 Mikko Kinnunen kesk: Arvoisa herra puhemies! Tuossa edustaja Laakso nosti
esille asian, että koulutusta ei välttämättä tarvita työn tekemiseen. Mehän teemme monel-
takin pohjalta työtä, ja joku voi kehittyä todelliseksi asiantuntijaksi ja tekijäksi työtä teke-
mällä. Siksi on minusta tärkeää, että myöskin koulujärjestelmän yhteydessä kehitetään esi-
merkiksi oppisopimuskoulutusta, jossa voi sitten myöskin suorittaa tutkinnon, ja kun työ-
elämä muuttuu ja ammatteja häviää ja työn sisällöt muuttuvat, niin sitten olisi valmius
myöskin ammatin vaihtamiseen eikä putoaisi tyhjän päälle. Siksi osana tätä jatkuvan oppi-
misen uudistusta on tärkeää, että myöskin nämä työssä hyvin oppivat ihmiset otetaan huo-
mioon ja kehitetään tapoja ja myöskin niiden osalta, jotka eri syistä menettävät työnsä, tut-
63



Pöytäkirjan asiakohta PTK 70/2019 vp
kitaan, mikä on esteenä lähteä koulutukseen. Kun on kyselty ihmisiltä, miksi he eivät läh-
de koulutukseen, niin siellä on ainakin se, että koulutus ei löydy riittävän läheltä, se on liian
kallis tai työ ja koulutus, oppiminen on vaikea yhdistää toisiinsa, eli kaikki tämä tulee ottaa
huomioon, kun mietimme näitä koulutuksia, jotta saadaan kaikki töihin. 

18.39 Pekka Aittakumpu kesk: Arvoisa puhemies! Tässä keskustelussa on useamman
kerran viitattu ja muisteltu sitä, mitä edellisellä hallituskaudella tapahtui. Asiahan tosiaan
on niin, että voimme nähdä selkeän jatkumon siinä, että kun Sipilän hallitus aloitti 2015, ti-
lanne oli aivan toinen. Suomen talouden tervehdyttämiseksi oli tehtävä kipeitäkin toimia,
ja siinä onnistuttiin. Suomen talous saatiin takaisin kestävälle pohjalle ja luotiin myöntei-
nen kierre, jossa saatiin työllisyyttä parannettua läpi Suomen. Nyt on tärkeää, että me jat-
kamme tätä työtä sillä tavalla, että teemme todella vaikuttavia toimia työllisyyden lisäämi-
seksi. Sekin on muistettava, että kyllä myös viime kaudella parannettiin perusturvaa niissä
puitteissa kuin silloisissa taloustilanteissa pystyttiin. Otettiin esimerkiksi opiskelijoille
käyttöön huoltajakorotus, korotettiin takuueläkettä kolme kertaa, korotettiin merkittävästi
pienimpiä vanhempainpäivärahoja ja näin edelleen. Ja nyt tätä työtä jatketaan. Kun ihmis-
ten hyvinvointia parannetaan, niin siihen kuuluu tietysti keskeisenä se, että terveellä työ-
kykyisellä ihmisellä pitää olla mahdollisuus mutta myöskin itsellään into ja kannustimet
tarttua työhön ja osallistua tällä tavalla isänmaan rakentamiseen. Opiskelussa meillä on eri-
tyisen tärkeää, aivan kuten edustaja Kinnunen totesi, että täytyy olla erilaisia koulupolkuja
ja mahdollisuuksia opiskella sillä tavalla, että erilaiset ihmiset ja erilaiset oppijat pysyvät
mukana ja voivat saada tarvitsemansa koulutuksen.

18.41 Jani Mäkelä ps: Arvoisa puhemies! Nyt kun tätä keskustelua katsoo taaksepäin,
niin hallituksella olisi ollut yli 6 tuntia aikaa vastata niihin aiemmin päivällä esittämiini ky-
symyksiin, ja olen siinä käsityksessä, että juurikaan niihin kysymyksiin ei ole vastauksia
saatu. Lisänä vielä tämä työllisyys, että mitkä ovat ne konkreettiset työllisyystoimet, joita
hallitus nyt aikoo tehdä — edustaja Kankaanniemi tuossa penäsi niitä puheenvuorossaan.
Olisi mielenkiintoista kuulla, mitä ne hallituksen työllisyystoimet ovat. Työmarkkinajär-
jestöt miettivät niitä ensi kevääseen asti, ja sitten niitä käydään toteuttamaan — ei tiedetä
mitä, ei tiedetä ovatko ne toteutettavissa, mitä työllisyysvaikutuksia niillä on. SDP sanoi
ryhmäpuheenvuorossaan, ettei usko keppiin työllisyyden hoidossa, mutta kuitenkin työmi-
nisteri Harakka on aiemmin todennut, että se keppikin kyllä löytyy. Tulkitse siinä sitten,
mitä nämä puheet tarkoittavat käytännössä. 

Ne muut asiat, mihin mielestäni vastauksia juurikaan ei ole saatu, ovat miljardiluokan
kysymyksiä: Kuinka reagoidaan Suomen EU-jäsenmaksun nousemisen paineisiin, nettojä-
senmaksun nousemiseen, saannin huononemiseen? Mitä teemme asialle? 

Se, mitä tehdään väestön ikääntymiselle ja miten saataisiin suomalaisten syntyvyys nou-
suun, ovat tulevaisuudessa valtavia kysymyksiä eläkejärjestelmän kestokyvyn ja yleisen
kantokykymme kannalta. 

Se, että ilmastopolitiikalla ei vahingoitettaisi liikaa kansallista kilpailuasetelmaa verrat-
tuna muihin maihin — siihen ei ole juuri tullut vastauksia, eikä varsinkaan siihen, mitä ta-
pahtuu sote-uudistuksen suhteen. Onko hallituksella jotain suunnitelmia viedä sote-uudis-
tusta eteenpäin — muitakin kuin se maakuntamalli, joka siellä vielä erään puolueen vaati-
muksesta kummittelee. 
64



Pöytäkirjan asiakohta PTK 70/2019 vp
18.43 Sami Savio ps: Arvoisa puhemies! Jatkan tästä edustaja Mäkelän pitämästä pu-
heenvuorosta, kun täällä valtiovarainministeri Lintiläkin on ministeriaitiossa paikalla. Oli-
si ehkä hyvä, jos ministeri vielä lyhyesti hallituksen puolesta muun muassa näihin edustaja
Mäkelän esiin ottamiin kysymyksiin voisi jonkinlaisen vastauksen esittää.

Palaan lisäksi myös tähän edustaja Kankaanniemen hyvässä puheenvuorossaan nosta-
maan työllistämistoimien, sanotaanko nyt, hitauteen. Hallitus on ulkoistanut työmarkkina-
järjestöille työllistämistoimien etsinnän. Jää nähtäväksi, kuulemmeko vasta ensi vuonna,
mitä nämä toimet mahdollisesti ovat.

Olisin erityisesti tähän palkkatukeen vielä palannut, jota asiaa edustaja Kankaanniemi-
kin hieman kritisoi. Kuten valiokuntakuulemisissa valtiovarainvaliokunnassa on tosiaan
käynyt ilmi, moni asiantuntija on pitänyt tätä palkkatuen maksatusjärjestelmää hieman tai
aika laillakin tehottomana järjestelmänä. Ilmeisesti palkkatuen maksatukseen olisi syytä
tehdä jonkinlainen kokonaisuudistus, mahdollisesti hallitus suunnitteleekin sitä. Eroja
palkkatuen tehokkuudessa on muun muassa siinä, kohdistuuko palkkatuki yritykselle vai
julkiselle sektorille, ja myös siinä, kohdistuuko se lyhyen aikaa työttömänä olleisiin hen-
kilöihin vai pitkään työttömänä olleisiin, osatyökykyisiin tai ikääntyneisiin työttömiin.
Mielestäni tähän asiaan tosiaan hallituksen tulisi ehdottomasti jatkossa kiinnittää tarkem-
paa huomiota. Kysyisinkin hyvin asioista perillä olevalta ministeri Lintilältä: osaatteko
kertoa tarkemmin, millaisia toimia hallitus mahdollisesti suunnittelee ja tuo eduskunnan
päätettäväksi tähän palkkatukeen liittyen?

18.45 Anu Vehviläinen kesk: Arvoisa puhemies! Edustaja Mäkelä ei tainnut olla salissa
tässä noin tunti sitten, kun kävimme lyhyen keskustelun tästä sote-uudistuksesta. Ehkä
ajattelen sillä tavalla, että kun luin tätä teidän vastalausettanne ja sieltä numeroa 25, tätä
teidän kannanottoanne sote-uudistukseen, niin se kyllä ainakin minusta osoittaa, että meil-
lä on niin kuin samantyyppistä ajattelua tässä asiassa: perustuslain reunaehdoin toteutettu
sote-uudistus on välttämätön ja se täytyy toteuttaa. Se on meille yhteinen, hyvä lähtökohta.

Haluan myös sen todeta, että nyt tämä hallitus on seitsemäs hallitus, joka yrittää sotea.
Uskaltaisin arvioida, että jokaisen eduskuntapuolueen etu olisi, että me saisimme vihdoin
soten tehtyä. Tällä hetkellä meillä on soten järjestäjiä 190 ja osalla voimavarat ovat niin
heikot, että väistämättä yhdenvertaisuus kärsii. Jokainen tietää sen, että on olennaista, että
me laitamme, että saadaan soten järjestämisvastuu leveämmille hartioille ja rahoitus pois
näiltä kunnilta, jotka ovat monet ikääntyviä kuntia, joissa työikäisten määrä ja syntyvyys
ovat pieniä. Tätä työtä tehdään sen mukaisesti, mitä hallitusohjelmaan on kirjoitettu. Pidän
tärkeänä, että me saisimme tänne nämä sote-uudistusta koskevat peruslait vuoden päästä ja
sitten, kuten täällä ministeri Lintilä omassa puheenvuorossaan aiemmin totesi, tällä tavalla
voisimme saada sen soten jo käyntiin, niin että se on 2023 käynnissä.

Samalla totean myös sen, että tietysti monet kunnat ovat jo erittäin heikossa kunnossa,
kuntien eriytymiskehitys on paha. Me tiedämme, että kunnat joutuvat olemaan tämän vä-
livaiheen niin kuin hankalassa tilanteessa. Mutta kuntienkin kannalta kaikista tärkeintä on,
että kuntapolitiikka on johdonmukaista, pitkäjänteistä ja että se soten järjestämis- ja rahoi-
tusvastuu saadaan kunnilta leveämmille hartioille. Tätä ollaan tekemässä.

Niin kuin sanoin tuossa aluksi tästä teidän ponnestanne, niin minusta tämä oli aivan vii-
sas ja hyvä lausuma, mikä teillä täällä on.
65



Pöytäkirjan asiakohta PTK 70/2019 vp
18.47 Pasi Kivisaari kesk: Arvoisa herra puhemies! Edustaja Savio tarttuu sinänsä ihan
tärkeään ja merkittävään asiaan perätessään muitakin työllisyystoimia kuin kyseinen palk-
katuki, ja toki sellaisia on myöskin olemassa. Perussuomalaiset tekivät omalta osaltaan
varjobudjetin. Sieltä ei paljon apua hallituksen suuntaan ole saatavissa, mutta varmasti
kaikki työllisyystoimet, olivat ne sitten opposition tai hallituksen leiristä, ovat sellaisia, joi-
ta hallitus mielellään käyttää, mikäli niissä on järkeä ja riittävää ymmärrystä.

Täällä myöskin aikaisemmin päivällä keskustan eduskuntaryhmän puheenvuorossa tuo-
tiin esille keskustan lisätoimia työllisyyskysymyksiin. Siellä on seitsemän kohdan kuuma
lista, jota käyttämällä varmasti päästään eteenpäin työllisyystoimissa. Itse uskon vakaasti,
että hallitus tällä tiellä, rohkealla ja tarmokkaalla tiellä, kykenee tähän tavoitteeseen, mutta
jokainen meistä täällä salissakin ymmärtää, että se ei ole helppo tie silloin, kun aletaan ta-
voittelemaan 75 prosentin työllisyysastetta.

18.48 Sami Savio ps: Arvoisa puhemies! Tässä edustaja Kivisaaren innoittamana hieman
ajattelin vielä pöytäkirjaan varmuuden vuoksi tarkentaa, kun hän, edustaja, oli ilmeisesti
perehtynyt perussuomalaisten vaihtoehtobudjettiin eikä aivan tarkkaan muistanut näitä
meidän työllisyyteen liittyviä ehdotuksiamme. Ehkä tässä lyhyesti muutaman luettelen.
Meillä on ollut muun muassa ehdotus, tai ehdotuksemme on tietenkin edelleen voimassa,
YEL-maksun alarajan nostosta siten, että aloittava yrittäjä joutuisi maksamaan YEL-elä-
kevakuutusmaksua vasta huomattavasti nykyistä korkeammilla työtuloilla. Sitten meillä
on ehdotus polttoaineverotuksen veronkorotuksen poistamiseksi, lisäksi muun muassa työ-
tulovähennyksen nosto, mikä varmasti selvästi lisäisi työllisyyttä, kotitalousvähennyksen
leikkauksen peruutus, 92 miljoonaa euroa pienyrittäjille, arvonlisäverovelvollisuuden ala-
rajan nosto nykyisestä sekä yhteisöveromalli niille pk-yrityksille, jotka palkkaavat lisää
työvoimaa ja joiden omistajat eivät nosta yrityksistään osinkotuloja. Tässä muutama vaih-
toehto meidän vaihtoehtobudjetistamme. Myös hallitus voi näitä aivan vapaasti käyttää,
jos sen hyväksi kokee.

Keskustelu päättyi ja asian käsittely keskeytettiin.
66


	3
	14.07
	14.18
	14.23
	14.29
	14.34
	14.40
	14.45
	14.50
	14.55
	15.01
	15.05
	15.11
	15.12
	15.13
	15.14
	15.16
	15.17
	15.17
	15.18
	15.20
	15.21
	15.22
	15.23
	15.25
	15.25
	15.26
	15.27
	15.28
	15.29
	15.29
	15.30
	15.31
	15.32
	15.34
	15.35
	15.36
	15.37
	15.39
	15.40
	15.41
	15.44
	15.45
	15.46
	15.47
	15.49
	15.50
	15.51
	15.52
	15.53
	15.54
	15.56
	15.57
	15.58
	15.59
	16.00
	16.02
	16.03
	16.04
	16.05
	16.06
	16.08
	16.11
	16.16
	16.20
	16.25
	16.31
	16.36
	16.41
	16.47
	16.52
	16.57
	17.01
	17.05
	17.11
	17.15
	17.20
	17.21
	17.23
	17.24
	17.25
	17.26
	17.32
	17.35
	17.40
	17.46
	17.52
	17.57
	18.03
	18.09
	18.16
	18.22
	18.27
	18.32
	18.37
	18.39
	18.41
	18.43
	18.45
	18.47
	18.48


