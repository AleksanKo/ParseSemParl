















































DEMB7F0.tmpSave.xml


Pöytäkirjan asiakohta PTK 44/2016 vp
Pöytäkirjan asiakohta 

PTK 44/2016 vp

Täysistunto

Keskiviikko 27.4.2016 klo 14.00—18.04

3. Suomen itsenäisyyden juhlarahasto Sitran toimintakertomus vuodelta 2015
Kertomus K 2/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 3. asia. Puhemiesneuvosto ehdottaa, että asia lähetetään talousvaliokuntaan.

Keskustelu

16.50 Matti Vanhanen kesk (esittelypuheenvuoro): Arvoisa puhemies! Sitran hallinto-
neuvoston puolesta muutama sana esittelyksi tähän lähetekeskusteluun. Yritän poimia toi-
mintakertomuksesta sellaista olennaista, joka ehkä eduskunnan käsittelyssä on hyvä ottaa
huomioon.

Sitrahan on eduskunnan Suomen 50-vuotisjuhlavuotena perustama rahasto, jonka tehtä-
vä on ennakoida tulevaisuutta ja tehdä toimia, jotka auttavat Suomea selviytymään tulevai-
suudessa. Sen toimintamuodot ja ehkä fokus ovat vuosikymmenten aikana muuttuneet ja
kehittyneet. Alkuaan se aika tavalla teki sijoituksia yksittäisiin yrityksiinkin ja pyrki kehit-
tämään liiketoimintaa harkituilla aloilla. Nykyään, voidaan sanoa, niistä alkuperäisistä teh-
tävistä tämä ennakointityö on säilynyt. Se haistelee ilmaa maailman megatrendeistä ja pyr-
kii löytämään toimintatapoja Suomeen, jotka auttavat Suomea selviämään tulevaisuudes-
ta. Sitran tämänhetkinen arvio on se, että maailman muutostahti kiihtyy yhä ja kansakun-
tien menestyksen mittariksi nousee yhä enemmän niiden kyky uudistua, kyky katsoa pit-
källe tulevaisuuteen ja toimia ja tehdä päätöksiä tässä ajassa, sellaisia päätöksiä, jotka hel-
pottavat tähän tulevaisuuteen sopeutumista ja vielä mielellään niin, että olisimme hieman
etunojassa tekemässä sellaisia toimintamalleja, joille olisi menekkiä myös viennissä.

Erilaisissa maailmassa tehdyissä ennakointiraporteissa on pitkään kuvattu sitä perusteel-
lista murrosta, joka ravisuttaa erityisesti länsimaisia yhteiskuntia. Tämä murros näkyy ih-
misten arjessa: viime aikoina turvapaikanhakijoiden virtana, työpaikkojen katoamisena ja
miksei terveyskeskusten jonoina. Suomessa näitä läntisille yhteiskunnille tyypillisiä piir-
teitä kasvattavat vielä meidän kapea elinkeinorakenteemme, siitä johtuva taloudellinen ah-
dinko sekä yltyvä julkisen talouden kestävyysvaje.

Sitran tehtävä julkisena riippumattomana tulevaisuusorganisaationa ja muutoksen vauh-
dittajana on hyvin tärkeä, ehkä jopa tärkeämpi kuin koskaan aikaisemmin. Tällä hetkellä
Sitran visio ja strategia pyrkivät kääntämään megatrendien haasteet Suomen kilpailuval-
teiksi. Näitä tällä hetkellä, voi sanoa, voimassa olevia arvioita megatrendeissä on kolme.
Nämä ovat nopeasti kehittyvä teknologia, keskinäisriippuvainen maailma sekä luonnonva-
roihin ja ilmastonmuutokseen liittyvä globaali kestävyyskriisi. Näistä megatrendeistä on
johdettu sitten kolme Sitran toimintaa ohjaavaa teemaa. Ne ovat laajasti ottaen uudistumis-
 Tarkistettu
4.0



Pöytäkirjan asiakohta PTK 44/2016 vp
kyky, resurssiviisas ja hiilineutraali yhteiskunta ja kolmantena uusi työelämä ja kestävä ta-
lous. Näiden tiimoilla pyritään nämä megatrendit kääntämään Suomen kilpailuvalteiksi.

Mitä tämä sitten käytännössä on? Jos vuoden 2015 toiminnasta poimii hallintoneuvos-
ton kertomuksesta olennaisimpia tuloksia, ensinnäkin voidaan sanoa, että Sitrassa tehty
pitkäjänteinen työ sosiaali- ja terveyspalveluiden kehittämiseksi eteni nyt vaiheeseen, jos-
sa tällaisia sote-uudistusta tukevia palvelupakettipilotteja käynnistyi 30 paikkakunnalla ja
ne tuottavat arvokasta tietoa uudistuksen käytännön toteuttamiseksi. Lisäksi Sitran Hä-
meenlinnassa pilotoimasta virtuaaliklinikasta kehitetään nyt kansallista sähköisen omahoi-
don palvelua. Viime kesällä valmistunut genomistrategia puolestaan luo valmiuksia ja pe-
lisääntöjä geenitiedon hyödyntämiseen. Tämän pohjaltahan maan hallitus teki lopullisen
päätöksen tästä genomistrategiasta ja sen rahoituksesta nyt kehysriihessä.

Ekologisen kestävyyden saralla Sitra viime vuonna toimi hyvin aktiivisesti ilmastopoli-
tiikassa, oli mukana Pariisin ilmastokonferenssissa ja on nostamassa kiertotaloutta uutena
talousmallina esille. Siihen liittyen Sitra on juoksemassa kasaan tämmöistä kansainvälisen
mittaluokan Smart & Clean -referenssikohdetta, joka rakentuu Suomeen valtion, pääkau-
punkiseudun kaupunkien ja Sitran yhteistyönä.

Sitran toiminta perustuu oikeastaan täysin peruspääoman tuottoihin. Jonkin verran on
myös yritysrahoitusta, mutta sen merkitys on aika marginaalinen. Sitran peruspääoman al-
kupanos löytyy 49 vuoden takaa valtion ja Suomen Pankin lahjoituksesta. Sen jälkeen on
tehty muitakin päätöksiä. Peruspääoman markkina-arvo oli vuoden 15 lopussa 771 miljoo-
naa euroa, ja tämä sijoitusomaisuus tuotti 5,7 prosenttia tuottoa. Oikeastaan koko Sitran
toiminta rahoitetaan näillä tuotoilla.

Viime vuoden talouden ylijäämä oli merkittävä. Ylijäämä oli 26 miljoonaa euroa. Se oli
poikkeuksellisen korkea ylijäämä. Sitä selittää suurimmalta osalta yksi onnistunut osakkei-
den myynti. Sitra myi Fibrogenin osakkeet viime vuoden touko—kesäkuussa. Tämä on
yritys, johon Sitra teki 22 vuotta sitten ensimmäisenä omistajana, perustajaosakkaana, si-
joituksen, ja se tuotti yli 18 miljoonan euron voiton. Tällaisia tuottoja Sitrankaan kohdalla
aika harvoin nähdään, ja tuo tuotto siirtyy vahvistamaan rahastoa.

Tässä julkisessa ja poliittisessa keskustelussa on käyty keskustelua siitä, onko tämä Sit-
ran tase tarpeettomankin vahva. Se on asia, josta hallintoneuvosto ei päätä, vaan siitä pää-
töksenteko kuuluu muille tahoille, viime kädessä eduskunnalle, joka rahaston on aikanaan
perustanut. Tämän toimintakertomuksen käsittely varmaan tarjoaa tältä osin, jos eduskun-
nassa ja valiokunnassa halutaan, mahdollisuuden arvioida tätä.

Sitran näkökulmasta korostaisin sitä, että Sitrassa, joka on rahasto, taseella on erilainen
merkitys kuin normaalissa yritystoiminnassa. Normaalissa yritystoiminnassa tase on tie-
tysti vakavaraisuuden mittarina. Sitä vasten yritys voi ottaa lainaa varsinaisen liiketoimin-
nan kehittämiseen ja investointeihin, ja yritykset elävät sitten itse asiassa sen liiketoimin-
nan tuotoilla. Sitrassa taas tuotot muodostuvat tämän taseen arvon antamasta tuotosta. Jos
Sitran tasetta pienennetään, siirretään muihin tarkoituksiin, niin vastaavasti Sitran vuotui-
set tulot pienenevät ja joudutaan sen toiminnan volyymia, sitä tulevaisuustyötä, tutkimus-
työtä, projekteja, vähentämään ja supistamaan.

Arvoisa puhemies! Näillä sanoilla tämä Sitran toimintakertomus viime vuodelta on esi-
telty.

16.58 Kari Kulmala ps: Arvoisa rouva puhemies! Sitran tehtävä on Suomen hyvinvoin-
nin ja kilpailukyvyn parantaminen. Toimintakertomuksesta voimme lukea, että Sitran toi-
2



Pöytäkirjan asiakohta PTK 44/2016 vp
minta rahoitetaan peruspääoman ja yritysrahoituksen tuotoilla. Sitran peruspääoman mark-
kina-arvo oli vuoden 2015 lopussa 771 miljoonaa euroa ja sijoitusomaisuus tuotti 5,7 pro-
senttia. Kyse ei ole siis mistään pienestä toiminnasta.

Sitran tehtävä julkisena, riippumattomana tulevaisuusorganisaationa ja muutoksen
vauhdittajana on nyt tärkeämpi kuin koskaan aikaisemmin. Sitran visio ja strategia kääntä-
vät megatrendien haasteet Suomen kilpailuvalteiksi. Kaiken keskiössä tulee olla ihmisten
kokonaisvaltainen hyvinvointi ja talouden kestävyys.

Ekologisen kestävyyden saralla Suomi ja Sitra profiloituivat Pariisin ilmastokokoukses-
sa kansainvälisen ilmastopolitiikan vahvana asiantuntijana, ja kotimaassa kiertotalous uu-
tena talousmallina nousi suomalaisten tietoisuuteen.

Sitran toiminnassa megatrendien haasteet ja vision tuoma suunta on purettu kolmeksi
teemaksi, jotka kukin sisältävät useampia määräaikaisia hankekokonaisuuksia. Näitä kaik-
kia tarvitaan tänään kipeästi kansantaloudessamme jokaisessa Suomen maakunnassa. Tu-
levaisuus ei ole pelkästään Sitran tehtävä tulevaisuusorganisaationa, vaan koko eduskun-
nan ja suomalaisen yhteiskunnan tehtävä.

Tämän vuoden toimintakertomuksen ja Sitran kolmesta teemasta keskityn nyt lähinnä
yhteen, nimittäin resurssiviisas ja hiilineutraali yhteiskunta -osioon. Resurssiviisas ja hiili-
neutraali yhteiskunta keskittyy hyvinvoinnin, talouden ja luonnonvarojen käytön kestä-
vään yhdistämiseen rakentamalla resurssiviisaan ja hiilineutraalin toiminnan edelläkävi-
jyyttä. Koska tulen itse Suomen itäisimmästä biomaakunnasta, haluan korostaa erityisesti
sitä, että biotalouden koti on maakunnissa. Hiilineutraali yhteiskunta on resurssiviisas, ja
siinä tarvitaan sitä paljon puhuttua biotaloutta, joka on myös hallitusohjelman kärkihank-
keita. Tämä on jäänyt edellisvuosina vähemmälle huomiolle, ja toimintakertomus keskit-
tyy ilmastonmuutoksen aiheuttamiin muutostarpeisiin yhteiskunnassa, mutta toisaalta
myös mahdollisuuksiin, joita se tuo tullessaan.

Vaikka ilmastonmuutoksen syistä kiistelläänkin, vaikutuksetkaan eivät ole välttämättä
positiivisia. Voidaan kai silti ääneen sanoa, että tässä on nyt mahdollisuus, kuten kerto-
muksessa todetaan liiketoiminnan edistämisen mahdollisuuksista. Kertomuksessa on nos-
tettu esiin kiertotalous kasvualana. Kiertotalous uutena talousmallina on noussut suoma-
laisten tietoisuuteen. Biomassoihin perustuva biotalous on myös kiertotaloutta. Metsä on
luontainen aurinkopaneeli ja hiilinielu, ja se on myös hiilen varastoija. Metsä ja biomassat
ovat luonnonvara, joka ei suomalaisen perinteikkään kestävän metsätalouden ansiosta hu-
pene, vaan kasvaa uudelleen. Tälläkin hetkellä meillä on metsien rästihakkuita arviolta vä-
hintään 50 miljoonan kuution edestä. Tarvitsemme hoitohakkuita, joilla turvataan metsien
tuotto ja samalla turvataan puuraaka-aine niin kemialliselle kuin mekaaniselle puunjalos-
tukselle ympäri maata.

Arvoisa rouva puhemies! Tässä pitää nostaa esiin jälleen kerran maakunnat mahdolli-
suuksineen. Kotimaakunnassani Pohjois-Karjalassa tehdään jo reilun askeleen verran edel-
lä metsäperusteista biotaloutta, ja uskon, että sen toimintaedellytykset turvataan myös tu-
levaisuudessa. Tarvitsemme työtä ja työpaikkoja, jotka eivät karkaa halvempien tuotanto-
kustannusten maihin ja jotka ovat kasvavia vientialoja. Tässä markkinoinnilla ja koulutuk-
sella on olennainen osuus. Tarvitsemme koulutuspaikkoja maakuntiin, joissa biotalous
kasvaa ja kehittyy.

Sitrassa nostetaan esiin myös lähiruoka osana menestyvää kiertotaloutta. Se on erin-
omainen asia. Tarvitsemme lisää hankintaosaamista hyödyntääksemme lähiruokaa julki-
sella sektorilla. Kuten kertomuksessa todetaan kiertotalouden olevan tahdon asia, niin
3



Pöytäkirjan asiakohta PTK 44/2016 vp
myös lähiruuan ja mielestäni erityisesti luomuruuan käyttö on tahdon asia. Kunnissa tulisi
tehdä rohkeammin lähiruokastrategioita ja oikeaa kilpailuttamista, joissa painotettaisiin
ruuan lähellä tuottamista ja kuluttamista sekä korostettaisiin luomuruuan merkitystä. Ruo-
kahävikistä tulisi päästä eroon, koska ruuan kuljettaminen aiheuttaa myös päästöjä. Kulje-
tetun ruuan päätyessä roskiin ovat päästöt siis myös käytännössä aivan turhia.

Arvoisa rouva puhemies! Helposti vähemmälle huomiolle jää erästelyn kansantaloudel-
linen merkitys. Joka vuosi valtion mailla metsästäneet ja kalastaneet tuovat eräretken koh-
teena olleisiin maakuntiin miljoonien eurojen hyödyn ja työtä satojen henkilötyövuosien
edestä. Eniten rahaa kuluu polttoaineisiin, vähittäiskauppoihin, majoituksiin ja ravintoloi-
hin. Mielestäni tämä on osa erätaloutta ja näin myös osa kiertotaloutta. Luontomatkailun
osana metsästys ja kalastus ovat monissa Euroopan maissa kasvuala, ja myös meillä Suo-
messa on tähän erinomaiset edellytykset olemassa. Maakuntamme tarjoavat ekosysteemi-
palveluita, mahdollisuutta virkistäytyä puhtaassa luonnossa, mutta myös mahdollisuuden
metsästää ja kalastaa. Tätä ei edes aikaisemmin talvella käsitelty Metsähallitus-lakikaan
vähentänyt.

17.03 Pia Viitanen sd: Arvoisa puhemies! Kuten täällä on todettu, Sitran tehtävänä on
katsoa tulevaisuuteen ja valmentaa ja kehittää meitä näiden haasteiden edessä. Sinänsä
nämä aihealueet, mitkä tässä ovat esillä — teknologian haasteet, mahdollisuudet, ilmaston-
muutos ja luonto, sitä kautta kaiken kaikkiaan kestävä kehitys ja myös kestävä talous —
ovat tärkeitä teemoja yleisesti ottaen. Siinä suhteessa varmasti tämä teemavalinta on erit-
täin ajankohtainen ja hyvä, mikä Sitralla on tässä meneillään ollut.

Puhemies! Halusin ottaa tämän puheenvuoron lähinnä siitä syystä, että edustaja Vanha-
nen myös esittelypuheenvuorossaan viittasi Sitran tulevaisuuteen ja taseeseen ja keskuste-
luun, jota siitä on käyty. Mehän olemme sosialidemokraatteina nähneet Sitran tulevaisuu-
sorganisaation myös sillä tavalla, että Sitralla on tällä hetkellä valtavan vahva tase, kuten
kaikki tiedämme. Sillä on oma historiansa. Tätä peruspääomaa korotettiin vuonna 1992
Nokian osakkeiden myötä, ja sitten suotuisat olosuhteet johtivat siihen, että tänä päivänä
Sitran tase on kovin vahva, täällä todettu 771 miljoonaa euroa.

Meillä on paljon yhteiskunnassa puhuttu siitä, että taseet töihin. Tässä tilanteessa me
olemme ajatelleet niin, että tätä Sitran tasetta voisi hyvin nyt pistää töihin eli käyttää osal-
taan tulevaisuusinvestointeihin. Niinpä olemme sosialidemokraatteina esittäneet, että tästä
taseesta puolet otettaisiin tulevaisuustyöhön siten, että sillä rahoitettaisiin tähän hetkeen
niin sopivasti sopivaa lasten, koulujen, päiväkotien, kirjastojen korjaamista ja rakentamis-
ta, ja siten, että nimenomaan tässä rakentamis- ja kehittämistyössä voisivat olla mukana
juuri nämä Sitrankin tärkeät painopistealueet, esimerkiksi resurssitehokas yhteiskunta,
ekologisuus, digitaalisuus, kaikki tämä, ja sillä tavalla näkisimme tässä myös paljon tule-
vaisuuteen katsovia mahdollisuuksia. Siksi, puhemies, toivon kovasti sitä, mitä tässä esit-
telypuheenvuoron pitäjä (Puhemies koputtaa) myös mainitsi, että valiokunta voisi omalta
osaltaan nyt tutustuessaan Sitran tilanteeseen, Sitran taseeseen ja tuoton muodostukseen
tehdä analyysia ja myös tätä asiaa pohtia ja kenties viedä myös eteenpäin.

17.06 Lauri Ihalainen sd: Arvoisa puhemies! Edustaja Vanhanen esitteli varsin hyvin
sitä arvokasta työtä, jota Sitra sinänsä tekee, eikä siinä ole sinänsä moitteen sijaa, ja ennen
kaikkea, jos ajatellaan vielä niin, että meillä ei ole liikaa semmoisia tahoja tai laitoksia Suo-
4



Pöytäkirjan asiakohta PTK 44/2016 vp
messa, jotka kurkistavat pidemmällä aikavälillä näihin maailman megatrendeihin ja hah-
mottavat meidän asettautumistamme niihin puitteisiin.

Minä toivoisinkin, että Sitra tulevaisuudessa keskittyisi entistä enempi nimenomaan näi-
den hiljaisten signaaleitten aistimiseen, tulevaisuuden murrostilanteitten hahmottamiseen
ja siihen, miten me tässä globaalissa maailmassa pystymme niissä arvoketjuissa itse oman
paikkamme löytämään, joita maailman taloudessa on, niin kuin kaikki tiedämme. Sitralla
tässä strategisessa ajattelussa korostuu teknologia-, ict-puoli ja tämä keskinäisen riippu-
vuuden merkitys. Sitrahan on lähtenyt siitä kunnianhimoisesta tavoitteesta, että meidän
kasvu pitäisi irtikytkeä luonnonvarojen tuhlaamisesta. Tämä on tietysti haastava laji, mut-
ta meille myös suuri mahdollisuus, koska Suomessa kuitenkin energiatehokkuuden ja ym-
päristöteknologian mahdollisuudet myös viennin kannalta ovat merkittäviä. Ja toivoisin,
että ehkä vähempi sitten Sitra tämmöisiin päivänpolitiikan tai työmarkkinoiden teemoihin
keskittyisi. Eli panisi ne resurssit siihen pidemmän aikavälin kehittämistyöhön, ideointiin
ja visiointiin ja sen työn edesauttamiseen, sitä toivoisin.

Tällainen yksi on kiertotalous. Talousvaliokunta on pohtinut tätä asiaa monia asiantun-
tijoita kuullen ja pitää tätä erittäin tärkeänä. Sitrahan on tehnyt tässä asiassa varsin hyvää
tämmöistä perustyötä, mutta tämä vaatisi ehkä kuitenkin sitä, että laadittaisiin Suomelle
hallituksen toimesta ja laajalla yhteistyöllä tämmöinen laajempi kiertotalouden tiekartta.
Sitra voisi toimia tämän laajan tiekartan, joka valmisteltaisiin kansalaisyhteiskunnankin,
yritysten ja kuntien, kotitalouksien ja hallinnon kesken, tavallaan jalustana ja kokoajana ja
edesauttaisi sen työn tekemistä. Minusta se olisi tosi hieno asia, jos me löytäisimme tällai-
sen ja hallitus itse asiassa ottaisi tällaisen tavoitteen: kiertotalouden visio, tiekartta Suo-
melle.

Lopuksi haluaisin viitata vain siihen, mitä edustaja Viitanen puhui tästä taseesta. Minus-
ta on hyvä, että puheenjohtajakin lähti siitä, että keskustellaan tästäkin kiihkottomasti,
myös siitä näkökulmasta, onko mahdollista näistä taseista jonkin verran irrottaa muihin yh-
teiskunnan tarpeisiin vaarantamatta Sitran varsinaista työtä ja tulevaisuutta. Minä luulen,
että silloin me pääsisimme tässäkin asiassa eteenpäin, ja minusta siinä tarkastamisen sijaa
on. Mutta niin kuin toimintakertomus kertoo, lähtökohtaisesti Sitra tekee varsin hyvää ja
arvokasta työtä tässä yhteiskunnassa. — Kiitoksia.

17.10 Päivi Räsänen kd: Arvoisa rouva puhemies! Sitran toimintakertomus on laadittu
mielestäni hyvin mielenkiintoisella tavalla, ja tätä on mukava lukea. Ajattelen, että Sitran
merkittävin palvelu suomalaiselle yhteiskunnalle on se, jos pystyy luomaan sellaisia mal-
leja, joilla yhteiskuntaa pystytään uudistamaan ja saamaan aikaan ja tukemaan erityisesti
välttämättömiä rakenteellisia uudistuksia. Itse kiinnitin huomiota tässä nyt niihin hankkei-
siin ja malleihin, jotka tukevat sosiaali- ja terveyspalvelu-uudistusta. Erityisen kiinnostava
on se kokeilu ja hanke, jolla digitaalinen omahoito on koottu virtuaaliklinikkakonseptiksi.
Tätähän on testattu Hämeenlinnassa vuoden verran, ja tämä konsepti on laajentunut jo use-
ammalle paikkakunnalle. Näen, että tässä on erittäin paljon mahdollisuuksia vielä jatkossa
kehittää.

Toinen, johon itse olen myös henkilökohtaisesti tutustunut, on malli, joka on tuotu ul-
komailta, ja tässähän Sitra on kunnostautunut, että viime vuosien aikana on etsitty myös
maailmalta sellaisia toimivia ratkaisuja, joita sitten niin nuorille kuin ikäihmisille tarjotta-
viin palveluihin on tuotu. Tässä tämä Tajua Mut -hanke, jota on muun muassa omassa ko-
5



Pöytäkirjan asiakohta PTK 44/2016 vp
tikaupungissani Riihimäellä käynnistetty, nimenomaan nuorten syrjäytymisen ehkäisemi-
seksi on hyvin mielenkiintoinen.

17.12 Arto Satonen kok: Arvoisa puhemies! Uskon, että Sitran toiminta kaikkinensa on
kyllä hyvin voimakkaasti tätä yhteiskuntaa kehittävää. Toki jokaista hanketta ja jokaista
projektia on tarkasteltava aikaansaannosten pohjalta, kuten kaikkialla muuallakin yhteis-
kunnassa, mutta näen kyllä niin, että monet asiat, joihin täälläkin on viitattu — äsken pu-
huttiin sosiaali- ja terveydenhoidosta, edustaja Ihalainen puhui kiertotaloudesta — ovat
juuri niitä keskeisiä sektoreita, joihin suomalaisessa yhteiskunnassa uusia ajatuksia tarvi-
taan ja joita voidaan sitten esimerkiksi kiertotalouden puolella hyödyntää myöskin kan-
sainvälisen tason viennissä ja muussa. Näen, että nämä ovat sellaisia asioita, joihin tässä
yhteiskunnassa on viisasta panostaa, ja siinä mielessä minun on kyllä mahdoton ymmärtää
tätä sosialidemokraattien ideaa Sammon ryöstöstä, että tämä Sitran tase lähdetään putsa-
maan pois. Ainakin olisi hyvä tietää, mikä on se järkevämpi käyttö, mihin sitä sitten käy-
tetään, jos halutaan täältä Sitrasta rahoja muualle ottaa. Näkisin kyllä niin, että tällä hetkel-
lä Sitra toimii varsin hyvin ja tehokkaasti ja tuo juuri sellaisia innovaatioita tähän yhteis-
kuntaan, mitä me tässä tilanteessa tarvitsemme.

17.13 Pia Viitanen sd: Arvoisa rouva puhemies! Sen verran ehkä vielä tähän edustaja Sa-
tosen puheenvuoroon, että me nimenomaan olemme katsoneet näillä esityksillämme tule-
vaisuuteen sillä tavalla, mitä näiden hankkeiden yhteydessä voitaisiin tällä taseet töihin
-ajattelulla edistää, muun muassa lapsille ja nuorille kirjastoja, kouluja, päiväkoteja —
ekologisin perustein, digitaalisuutta edistäen ja niin, että Sitra itsekin voisi olla mukana täs-
sä suunnittelu- ja kehittämistyössä. Minusta se on sellainen tulevaisuusajatus, ja minä toi-
von siinä suhteessa kuitenkin tämän keskustelun pohjalta avarakatseisuutta tässä tulevassa
valiokuntakäsittelyssä, että voitaisiin purkaa tätä kokonaisuutta, käydä ehkä sitä historiaa
läpi, miten tämä peruspääoma on muodostunut, ja sitä, mitä olisi tehtävissä tämänkaltais-
ten seikkojen edistämiseksi. Kun Sitran arvokkaaseen työhön kuitenkin, ihan oikein, liite-
tään aina tätä tulevaisuusajattelua, niin mielestäni tässäkin vaiheessa voisi olla kaiken kaik-
kiaan sen paikka. Sillä tavalla myös yhdyn edustaja Ihalaisen näkemyksiin siinä, että täl-
laiset tietynlaiset megatrendien tunnistamiset ja esimerkiksi tämä kiertotalouden tiekartta,
tämänkaltaiset, ovat myös niitä tulevaisuustehtäviä ja sitten voi olla, että jotkut sellaiset
asiat, kuten vähän ehkä päivänpoliittisemmat kysymykset, voisivat tässä tehtävänkuvassa
olla hieman syrjemmällä.

Keskustelu päättyi.

Asia lähetettiin talousvaliokuntaan.
6


