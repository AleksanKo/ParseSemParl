















































DEM1518.tmp.xml


Pöytäkirjan asiakohta PTK 81/2018 vp
Pöytäkirjan asiakohta 

PTK 81/2018 vp

Täysistunto

Tiistai 11.9.2018 klo 14.01—15.14

6. Hallituksen esitys eduskunnalle laiksi muuntogeenisen organismin viljelyn rajoittamises-
ta

Hallituksen esitys HE 114/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään maa- ja metsätalousvaliokuntaan, jolle pe-
rustuslakivaliokunnan ja ympäristövaliokunnan on annettava lausunto.

Keskustelu

14.02 Anne Kalmari kesk: Arvoisa rouva puhemies! Luulen tai ainakin toivon, että meil-
lä monilla on jokin liikkeelle paneva voima, tavoite, mikä on saanut lähtemään kansan-
edustajaksi. Minun johtotähteni on viedä maataloutta kotimaassa ja maailmallakin siihen
suuntaan, että muistaisimme agribisneksen ohella myös varjella luontoa. Elintarviketurval-
lisuus ei ole itsestäänselvyys vaan monien eri tahojen pitkäjänteisen työn tulos.

Geenitekniikkaa ei voi pitää tavanomaisen kasvinjalostuksen jatkeena, koska siinä liiku-
taan lajirajojen yli. Geenimuuntelun terveysvaikutuksia ovat tutkineet lähinnä ne tahot, jot-
ka ovat itse tuotteitakin valmistaneet. Tämä ei ole hyvän tieteellisen tutkimuskäytännön
mukaista. Geenimuunnellut kasvit eivät ole kiistattomasti turvallisia, vaan on myös tutki-
joita, jotka varoittavat geenimuuntelun vaaroista ympäristölle ja ihmiselle. Geenit saatta-
vat viedä mukanaan muutakin informaatiota kuin toivottuja ominaisuuksia. Myös itse tek-
niikassa on riskitekijöitä, joiden vaikutukset saattavat näkyä vasta pitkällä aikavälillä peri-
mää muuntaen.

Suuryhtiöillä puhuu raha, mutta me emme saa tehdä politiikkaa pelkkinä markkinatalo-
uden jatkeina. Esimerkiksi gm-jalostaja Monsanto tuottaa geenimuunneltuja kasveja, jot-
ka pystyvät sietämään heidän itse valmistamiaan rikkakasvihävitteitä, lähinnä kaiken kas-
villisuuden muuten tappavaa glyfosaattia. Tämä on täysin epäterve kierre. Maailman ra-
vinnontuotanto on luisumassa näiden vain parinkymmenen ylikansallisen yhtiön hallin-
taan, jotka usein tuottavat sekä siemenviljaa että torjunta-aineita. Jätit pitävät geenimuun-
neltuja tuotteitaan turvallisina, mutta eri puolilta maailmaa kuuluu kuitenkin varoittavia
lausuntoja. Pelkona on, että voiton tavoittelu ajaa ruuantuotannossa kaikkien muiden pää-
määrien ohi. En vastusta geenitutkimusta, mutta emme saa olla sinisilmäisiä. Itse asiassa it-
sekin kasvinjalostusta opiskelleena olen sitä mieltä, että voimavaroja pitäisi kohdentaa
puolueettomaan geenimuuntelututkimukseen.

Mitä sitten tässä lakiesityksessä esitetään? Esityksellä ehdotetaan säädettäväksi laki, jol-
la saatettaisiin voimaan kansallisia järjestelyjä, joiden avulla muuntogeenisten organis-
mien viljelyn rajoittaminen tai kieltäminen on mahdollista. Lailla säädettäisiin myös kan-
 Tarkistettu
4.0



Pöytäkirjan asiakohta PTK 81/2018 vp
sallisiin järjestelyihin liittyvästä valvonnasta. Luodaan menettelytapa sille, miten organis-
min viljelyä voidaan rajoittaa tai kieltää koko maassa tai sen osassa. Kieltoperusteiden tu-
lisi olla EU-oikeuden mukaisia, perusteltuja, oikeasuhtaisia ja syrjimättömiä, ja niiden tu-
lisi perustua lisäksi pakottaviin syihin, esimerkkinä ympäristöpoliittiset tavoitteet, kaavoi-
tus, maankäyttö, sosioekonomiset vaikutukset ja niin edelleen. Myös muuntogeenisten
organismien leviäminen rajojen yli naapurijäsenvaltioihin tulee estää. Säädetään myös vi-
ranomaisista ja valvonnoista.

Nyt on oikea aika luoda pelisäännöt geenimuunnellulle viljelylle ja mahdollisuus siitä
pidättäytymiseen. Viljelijät ovat nyt taloudellisesti tiukassa tilanteessa ja herkkiä avauksil-
le, joilla taloudellinen tilanne voisi parantua. Suuryhtiöt puhuvat tätä rahan kieltä ja kosi-
vat varmasti ensimmäisiä pelinavaajia edullisilla siemenillä ja niin edelleen, mutta etu jää
lyhytaikaiseksi, kun riippuvuussuhde on luotu. Missään maapallolla maanviljelijä ei ole
saanut todella taloudellisia etuja geenimuunnelluista kasveista. Hyöty menee näille yhtiöil-
le. Tuloksena on, että ylikansalliset jättiyhtiöt käärivät voitot mutta riskit ovat kaikkien yh-
teiset. Näin sen ei pidä olla. Päinvastoin meidän tulee kaikin keinoin suojella niitä, jotka
voisivat tehdä vielä tulevaisuudessa bisnestä puhtaalla ja laadukkaalla ruualla. Se on oleva
Suomen puhtaan luonnon ja pienen maamme etu.

Minä näen itse asiassa Suomessa ennennäkemättömän mahdollisuuden: Esimerkiksi
Kiinaan ostettavien elintarvikkeiden tulee olla geenimuunteluvapaita. Alle kilon paketti
geenimuuntelusta vapaata kaurahiutaletta maksaa nettikauppa Amazonissa 13 puntaa.
Miksi näillä markkinoilla ei olisi gm-vapaaksi sertifioitujen suomalaisten alueiden tuottei-
ta, aivan samaan tapaan kuin puhtaalla, gluteenittomalla viljalla tehdään jo maailmalla bis-
nestä?

Halun ja toimien tulee lähteä alhaalta ylöspäin, ja tähän tulee kannustaakin. MTK-yh-
distykset voisivat käsitellä pitkin talvea, haluaisivatko ne pitäjälleen mahdollisuuden teh-
dä geenimuuntelusta vapaata tuotantoa jatkossakin. Maakuntaliitot voisivat päätösten jäl-
keen ilmoittaa maakuntansa geenimuuntelusta vapaaksi julistaen, että maakunnassamme
kannustetaan kestävään maa- ja metsätaloustuotantoon eivätkä muuntogeeniset kasvit sovi
maakuntamme strategiaan.

Toivomme suomalaisten eduksi, että meille jäisi näitä gm-vapaita maakuntia mahdolli-
simman paljon. Maakunnan yhteisenä ponnistuksena pääsy kansainvälisille ruokamarkki-
noille olisi yksittäisiä yrityksiä helpompaa. Siksi valtio voisi tukea ruokamarkkinointia eri-
tyisellä laaturuokamarkkinoinnin edistämispaketilla. — Kiitos, rouva puhemies.

14.08 Mia Laiho kok: Arvoisa puhemies! Kyseisellä esityksellä annetaan mahdollisuus
rajoittaa muuntogeenisten organismien viljelyä tai kokonaan kieltää viljely alueella. Tämä
suunta on perusteltu, sillä monissa maissa on tullut yllätyksenä, kuinka haastavaa on pitää
erillään tavallisten lajikkeiden ja geenimuunneltujen tuotteiden viljely. Geenimuunnellut
tuotteet saattavat olla tärkeä lisä tulevaisuudessa kasvavan väestön ruokkimiseksi samalla,
kun viljelysmaita häviää ilmastonmuutoksen myötä. Vielä ei ole kuitenkaan sen aika.

Geenimuunnelluista tuotteista on toistaiseksi olemassa liian vähän tutkittua tietoa. Vä-
häinen tieto heijastuu myös mielipiteisiin. Geenimuunneltujen tuotteiden käyttöön ei löy-
dy ainakaan vielä kannatusta suomalaisten keskuudessa. Reilu enemmistö suomalaisista
vastustaa geenimuuntelua. Geenimuunneltuja tuotteita ei arvosteta myöskään kansainväli-
sesti, vaan niitä pidetään juuri halpatuotantona. Puhtaus ja luonnonmukaisuus ovat ruoka-
2



Pöytäkirjan asiakohta PTK 81/2018 vp
tuotantomme kilpailuvaltteja, joista meidän kannattaa pitää kiinni. Puhtaat elintarvikkeet
haluamme suoda myös lapsillemme.

Arvoisa puhemies! Kyseinen esitys on tasapainoinen kokonaisuus, jolla jätetään ovi
auki myöhemmälle kehitykselle, kun saadaan lisää tietoa. Esityksellä ei ole taloudellisia
vaikutuksia viljelijöillemme. Se antaa myös tärkeän mahdollisuuden jatkaa geenimuunnel-
tujen tuotteiden tutkimista.

14.10 Satu Hassi vihr: Arvoisa puhemies! Sen EU-lain taustallahan, joka nyt tällä halli-
tuksen esityksellä kansallisesti pannaan toimeen, on se, että on EU-maita ja varsin paljon
alueita EU-maissa, jotka ovat halunneet kieltää geenimuunneltujen kasvien viljelyn alueil-
laan, ja tämä EU-säädös nyt sen mahdollistaa.

Tässä on tuotu jo aikaisemmissa puheenvuoroissa esille se, että valtaosa siitä tutkimuk-
sesta, jolla geenimuunneltujen kasvien turvallisuutta arvioidaan, on näitä tuotteita kehittä-
neiden yhtiöiden käsissä. Kymmenen vuotta sitten, joulukuussa 2008, EU:n ympäristömi-
nisterineuvosto hyväksyi yksimielisesti kannanoton siitä, miten geenimuunneltujen kas-
vien turvallisuusarviointia pitäisi kehittää. Siinä oli muun muassa sellainen kohta, että sen
raakadatan, jonka perusteella arvio tehdään, pitäisi olla avoinna myöskin riippumattomien
tutkijoiden käytettäväksi, ettei se olisi pelkästään ikään kuin tämän firman ja EU-komis-
sion ja EU:n elintarviketurvaviraston kahden kauppa — ja lisäksi se, että turvallisuutta tu-
lisi tutkia laaja-alaisemmin, myös vaikutusta lähiluontoon, esimerkiksi nyt vaikka sitä, mi-
ten glyfosaatin kestävät lajikkeet, joiden viljelyyn tietysti liittyy se, että glyfosaattia käy-
tetään enemmän, vaikuttavat lähiluontoon. Tämäntyyppisiä täydennyksiä turvallisuusarvi-
oihin tarvitaan, ja ymmärtääkseni läheskään kaikkia näitä ympäristöministerien vaatimuk-
sia ei vielä ole toteutettu.

Arvoisa puhemies! Vielä viimeisenä pointtina sanon sen, että kun nyt tämä hallituksen
esitys antaa viranomaisille mahdollisuuden tällaiseen kansalliseen tai alueelliseen kiel-
toon, niin toivoisin, että myöskin kansalaisille ja kansalaisjärjestöille annettaisiin mahdol-
lisuus panna tällainen asia vireille.

14.12 Sari Essayah kd: Arvoisa rouva puhemies! Aivan kuten tuossa edustaja Hassi edel-
lä sanoi, niin taustalla on EU-direktiivi, jossa otetaan huomioon se, että EU:ssa on tosiaan
monia maita ja alueita, jotka ovat halunneet kieltää näitten muuntogeenisten organismien
viljelyn. Muun muassa Itävalta on tämän päätöksen tehnyt jo aikoja ja vuosia sitten. Var-
masti tämä sai aikanaan vauhtia siitä, että oltiin kauppaneuvotteluissa, ja kun TTIP-sopi-
muskin siellä jossakin vaiheessa kummitteli taustalla ja tietysti se, että EU-alueella oli pai-
ne siihen, että tulee kaupallisesti markkinoille lisää esimerkiksi taimia, kasveja, siemeniä
ynnä muita, jotka ovat muuntogeenisiä, niin varmasti tämä omalta osaltaan oli vauhditta-
massa sitten sitä, että haluttiin saada paikoilleen tämä lainsäädäntö, jossa on siis mahdolli-
suus kieltää näitten muuntogeenisten organismien viljely.

Tietysti on tärkeää, että Suomessakin meillä on olemassa tämmöinen päätöksentekome-
kanismi valmiina, ja siinä mielessä olisi vaikeaa siinä vaiheessa, kun jotain tällaista tuotet-
ta tultaisiin tarjoamaan, lähteä tekemään tällaista päätöksentekomekanismia. Siinä mieles-
sä on järkevää, että myöskin tästä päätöksenteon muodosta säätäminen tässä samassa hal-
lituksen esityksessä tulee esille.

Mutta niin kuin täällä on todettu useammassa puheenvuorossa, näiden muuntogeenisten
organismien viljelyyn liittyy suuria riskejä ja meillä ei välttämättä ole tarpeeksi paljon tie-
3



Pöytäkirjan asiakohta PTK 81/2018 vp
toa näistä asioista. Suomessahan näitä ei kaupallisesti viljellä. Tutkimuskäytössä on esi-
merkiksi Joensuun yliopistossa muun muassa koivua, jossa siitepölyominaisuus on poissa.
Sitä viljellään tällaisessa tutkimuskäytössä. Mutta todellakin on paljon sellaisia tuotteita,
joissa erilaiset suoja-alueet ja suojavyöhykkeet ja niitten huomioiminen ovat äärimmäisen
tärkeitä, oli sitten puhe tutkimuskäytöstä tahi muusta.

Tietysti erityisesti näitten organismien kohdalla tämän tutkimustiedon tulisi olla puolu-
eetonta. Vuosien takaa muistetaan katastrofi, joka tapahtui tryptofaani-nimisen tuotteen
kohdalla, kun ihan pieni muutos tässä tryptofaanissa aiheutti sen, että tästä tuli ihmiselle
hengenvaarallinen tuote. Siinä mielessä ollaan tekemisissä sellaisten riskitekijöitten kans-
sa, joista pitäisi ehdottomasti olla enemmän puolueetonta tutkimustietoa, ja täällä on mai-
nittu jo muun muassa Monsanto-yhtiö, joka on kyllä omalla toiminnallaan luonut varjon
kaikelle tälle muuntogeeniselle kaupalliselle tuotannolle.

14.15 Jari Myllykoski vas: Arvoisa rouva puhemies! Edellä käytettyihin puheenvuoroi-
hin on vain pakko yhtyä. Mutta kun tiedän, että maa- ja metsätalousvaliokunnan puheen-
johtaja, edustaja Anne Kalmari on, voisin sanoa, esitaistelija muuntogeenisen vastustami-
sessa ja on sitä hyvin esille tuonut, niin kuitenkin tarttuisin siihen, että kyllä oman näke-
mykseni mukaan, niin kauan kuin ei ole sellaista tutkittua tietoa siitä, mitä se on, en kyllä
haluaisi — vaikka totta kai ymmärrän, että tässä tätä maakunnallista päätöksentekoa halu-
taan tähänkin nyt mielellään tuoda mukaan — millään tavoin, että meillä tämä asia voisi
tulla niin, että maakunnat itsenäisesti päättäisivät jatkossa siitä. Se olisi harhapolku, koska
me emme voi tietää ilman tutkittua tietoa, kuinka nämä pölyttävät. Onko se maakunnan ra-
ja? Se on tilojen välissä oleva maantieteellinen raja, ja silloin otetaan kyllä riski siihen, että
me menetämme Suomessa sitten niin, että jos joku maakunta hyväksyy ja joku ei, niin ero-
tettaisiin. Pidetään tämä kokonaisuus meillä kansallisesti käsissä ja ollaan tällä linjalla, että
emme ole sitä hyväksymässä ennen kuin meillä on todellakin puolueetonta tutkimustietoa
siitä. Mutta mitä se puolueeton tutkimustieto on, siitä sitten ehkä kannattaa EU:ssa ja Suo-
messakin keskustella, [Puhemies koputtaa] minkä me hyväksymme sitten puolueettomak-
si tutkimustiedoksi.

14.17 Arja Juvonen ps: Arvoisa rouva puhemies! Puutteellisesti valvottu elintarvikkei-
den tuotanto on johtanut yksin 2010-luvulla useisiin ruokakriiseihin, joissa suuret kulutta-
jajoukot ovat ehkä vuosien ajan saaneet jotain muuta kuin mitä lopputuotteiden pakkauk-
siin on merkitty, ja yksi osa tätä ongelmaa ovat muuntogeeniset kasvit, joita käytetään sekä
rehutuotannossa että ihmisravintona.

Tein 2011 ja 2013 kirjalliset kysymykset liittyen muuntogeenisiin tuotteisiin ja sain hy-
vät vastaukset, joissa kerrottiin, että lainsäädäntöä on tulossa. On kuitenkin huolestuttavaa
— esimerkiksi Euroopan rehualan järjestö kertoo näin — että 85 prosenttia Länsi-Euroo-
pan tehdasrehusta sisältää geenimuunneltuja aineksia. Ja olisi hyvin tärkeää, että tuotteissa
ja geeniruoassa on merkintä siitä alkuperästä.

Geenimuunneltuhan tarkoittaa sitä, että eläimen, kasvin tai bakteerin perimää on muun-
neltu, ja siinä mielessä olemme hyvin vakavien ja tärkeiden asioiden parissa. Vuonna 2011
lehdistössäkin kerrottiin siitä, että noin 15 prosenttia kaikesta tuodusta soijasta tuli Suo-
messa rehukäyttöön. En tiedä, mikä tällä hetkellä on tilanne. Mutta pidetään suomalainen
ruokatuotanto ja rehu puhtaana.

Mielestäni tämä lakiesitys on erittäin kannatettava, tämä on hyvä.
4



Pöytäkirjan asiakohta PTK 81/2018 vp
On tärkeätä, että huomioidaan myös lausunnonantajien mielipiteet. Täällä nostetaan
esille muun muassa biotekninen tutkimus ja kenttäkokeet, niitä ei saa vaarantaa. Ja sitten
toinen oli myös Elintarviketurvallisuusvirasto Eviran kannanotot: he kantavat huolta siitä,
että suunniteltuja tehtäviä tulisi harkita uudelleen, koska Eviralla ei ole toimivaltaa ja
asiantuntemusta arvioida syitä, joihin rajoitus tai kielto perustuu, elikkä huomioida kaikki
asiat ja siten saada tätä tärkeää asiaa vietyä eteenpäin, että vieraiden lajien leviäminen Suo-
meen ja muuallekin on myös erittäin vaarallista. — Kiitos.

14.19 Riitta Myller sd: Arvoisa puhemies! Niin kuin täällä on tullut jo esille, kysymyk-
sessä on EU-direktiivin mukaisia toimenpiteitä Suomen lainsäädännössä. Euroopan unio-
nissahan on hyvin tiukka gmo-lainsäädäntö, mutta tämä tuo vielä lisää vapautta siihen, mi-
ten jäsenvaltioissa tätä direktiiviä sovelletaan. Eli niin kuin on ollut esillä, jäsenvaltiot voi-
vat kieltää tämän gmo-viljelyn.

Itsekin suhtaudun kyllä hieman epäillen siihen, miten tällaista maakunnallista toimival-
taa voitaisiin antaa. Tämä niin kutsuttu rinnakkaiselo eli se, miten sitten geenivapaa tuo-
tanto ja geenituotanto voisivat elää rinnakkain niin, että näitä kontaminaatioita ei tapahdu,
on äärimmäisen vaikea järjestää. Sen vuoksi, jos tällaista tähän mietitään, nämä asiat pitäi-
si kyllä hyvin tarkoin selvittää, koska sitten tästä tulisi ikään kuin lumelainsäädäntöä, ellei
tämä kohta ole todella selvillä.

Itse pidän parempana sitä, että kun meillä ei tällä hetkellä ole kaupallista viljelyä geeni-
muuntelussa, sitä ei tulisi olla myöskään tulevaisuudessa. Minun mielestäni luomutuotan-
non lisääminen on kaikella tavalla hyvä suunta suomalaiseen elintarviketuotantoon. Se on
se alue, jossa me voimme ottaa myöskin vientivoittoja omilla puhtailla, hyvillä elintarvik-
keillamme, kunhan pidetään huoli siitä, että ne ovat sitä, mitä lupaavat.

Tässä yhteydessä on myöskin pidettävä huoli luonnon monimuotoisuuden suojelusta.
Koska maanviljelyksessä otetaan maata käyttöön ja hyvin yksipuoliseenkin käyttöön, niin
pitää huolehtia siitä, että myöskin tässä mahdollisuuksien mukaan mahdollisimman hyvin
nämä luonnon monimuotoisuuskysymykset ovat esillä.

Mutta kaiken kaikkiaan pidän hyvänä tätä esitystä ja toivon, että tästä saadaan Suomeen
sellainen trendi, joka vahvistaa meidän maataloustuotantoamme ja erityisesti myöskin
meidän vientiponnistelujamme tällä alalla.

14.22 Hannu Hoskonen kesk: Arvoisa rouva puhemies! Hallituksen esitys tässä asiassa
on aivan erinomaisen hyvä, ja tämä gmo-asiahan meidän pitää hoitaa tässä ja nyt eikä sillä
keinoin, että ikään kuin vähitellen kiellämme sitten joskus myöhemmin tulevaisuudessa.
Niinhän ei suinkaan kannata toimia, koska pitää muistaa, että se gmo-kasvi, mikä Suo-
meen tulee ja mitä viljellään, välittömästi lähtee pölytysaikana levittämään sitä uutta gee-
niperimää ympäri Suomea. Ja nimenomaan, niin kuin edustaja Myllykoski tuossa äsken sa-
noi, pitäisi olla tarkkaa tutkimustietoa. Kun pölytysvaiheessa kasvi on levittänyt sen muu-
tetun perimänsä ympäri Suomea milloin minnekin päin — mitä sen jälkeen tapahtuu, sitä ei
ihminen hallitse.

Tässä minun mielestäni kannattaisi nyt kaikkien ottaa järki käteen ja miettiä hetken ai-
kaa, kannattaako tällaiseen yleensä lähteä mukaan, koska suomalaiset maataloustuotteet,
suomalainen maaperä, suomalainen vesi ja ilmasto ovat erittäin puhtaita, mikä antaa meil-
le mahdollisuuden tuottaa loistavanlaatuisia luonnonmukaisia tuotteita markkinoille. Jos
me sen maineen pilaamme ottamalla tämän gmo-leiman otsaamme, niin sen jälkeen olem-
5



Pöytäkirjan asiakohta PTK 81/2018 vp
me sitten vaikeuksissa siinä, että mitäs sitten, kun ei meillä tätä mahdollisuutta enää ole.
Menetämme siinä yhden valtavan myyntivaltin. Onneksi tämä lakiesitys, minkä nyt on tä-
hän eduskuntaan hallitus tuonut, tarjoaa siihen lakiteitse laillisen keinon, jolla tämä voitai-
siin estää.

Kannattaa kiinnittää huomio myös siihen, että Euroopan unionihan antaessaan myynti-
luvan jollekin tuotteelle — tässä laissa sanotaan aivan selvästi, että me emme voi niitä
myyntilupaan tulleita perusteita käyttää kieltoperusteina vaan meidän on käytettävä sitten
muita perusteita, vaikka esimerkiksi maatalouspoliittisia perusteita, joilla voimme kieltää
gmo-kantojen leviämisen tänne.

Tämä asia on niin vakava, sillä sen jälkeen kun pandoran lipas on avattu ja jonkun kas-
vin muunneltu geeniperimä on levitetty Suomeen, niin sitä ei saa millään ikinä takaisin.
Toivoisin, että tässä asiassa nyt maa- ja metsävaliokunta käy erittäin perusteellisen käsit-
telyn, ja uskon, että näin tapahtuukin. Mutta tavoitteena pitää olla se, että Suomi pidetään
tällaisista ilmiöistä vapaana ja säilytämme sen markkinavaltin, mikä suomalaisella puh-
taalla maataloudella edelleen on.

14.24 Päivi Räsänen kd: Arvoisa rouva puhemies! Täällä on käytetty puheenvuoroja, jot-
ka osoittavat, että esityksestä ollaan varsin yksimielisiä, ja itsekin pidän viisaana, että tämä
optio rajoitteista nyt säädetään. Kiinnitin kuitenkin huomiota siihen, että lausunnoissa ei
olla näin yksimielisiä. Merkittävät lausunnonantajat ovat esittäneet tästä myös kriittisiä
huomioita. On oltu huolissaan siitä, että suomalaisen tuotannon kannattavuus ja viljelijöi-
den toimeentulo vaarantuvat, ja tätä on kyseenalaistettu muun muassa kasvinjalostustek-
niikoiden murrosvaiheen tai näiden rajoitusperusteiden poliittisen luonteen vuoksi. Esi-
merkiksi MTK on todennut, että kansallisesti ei saisi tehdä rajoituksia, jotka voivat suoma-
laisen tuotannon kannattavuutta heikentää, ja ehdottanut toimivan rinnakkaiselosäännök-
sen aikaansaamista. Samoin Helsingin yliopiston maatalous-metsätieteellinen tiedekunta
on huolestunut, jos muuntogeeninen kasvinjalostus asetetaan erilaiseen asemaan muuhun
kasvinjalostustekniikkaan verrattuna.

Ajattelenkin, että on kyllä syytä valiokunnassa huolella kuulla eri asiantuntijoita ja ihan
erityisesti tutkijoiden näkemyksiä esimerkiksi siitä, kuinka turvallinen ja millä tavalla
mahdollinen olisi tällainen toimiva rinnakkaiselosäännös, jota MTK ehdottaa. Joka ta-
pauksessa tästä esityksestä voi todeta, että se ei itsessään vielä synnytä mitään suoria vai-
kutuksia viljelijöille, kuluttajille tai tutkimukselle ja on erittäin hyvä, että tämä direktiivi
pannaan täällä Suomessakin voimaan.

14.26 Sirkka-Liisa Anttila kesk: Arvoisa puhemies! Kymmenisen vuotta sitten yritin
tätä samaa lainsäädäntöä tänne taloon tuoda, mutta silloin ei ollut vielä valmiutta siihen.
Siinä mielessä on nyt tavattoman hyvä, että nämä niin sanotut pelisäännöt saadaan, koska
tässähän on kysymys siitä, että meillä pitää olla pelisäännöt, jos tulee se tilanne, että niitä
tarvitaan. Siitäkin olen samaa mieltä, että tarvitaan näitä rinnakkaiselon sääntöjä ja ennen
kaikkea tutkimustyötä siitä, miten isot etäisyydet pitää olla, ettei sitä niin sanottua saastu-
mista tapahdu. Sitä työtä pitää toki tehdä.

Mutta kuluttajalla pitää olla aina oikeus tietää, mitä hän syö, ja siihen liittyy päällysmer-
kinnät, ja siinä päällysmerkinnässä pitää jatkossa olla, jos meille tulee sellaisia elintarvik-
keita muualta, tämä asia ehdottomasti mietittynä. Siitä pitää EU:n päässäkin pitää huolta,
6



Pöytäkirjan asiakohta PTK 81/2018 vp
koska globaalistihan ne elintarvikkeet liikkuvat, ja silloin on täysin mahdollista, että mei-
dän kaupoistamme löytyy tuotteita, joissa on myöskin gmo:ta mukana.

Valiokunnan puheenjohtaja täällä totesi, että maakunnat voisivat ryhtyä julistautumaan
gmo-vapaiksi. Minusta teollisuus on ottanut tästä jo kopin. Mehän olemme nähneet ja tie-
dämme mainoksista, kuinka tietyt lihateollisuuden yritykset ovat päätyneet siihen, että hei-
dän tuotannossaan ei käytetä gmo-lihaa, jossa eläin olisi kasvatettu gmo-rehulla, ja vaati-
vat tuottajiltaan tästä sitoumuksen. Minusta tämä on ihan oikea tie. Silloin tehdään yhteis-
työtä sen tuottajan kanssa, joka voi turvata sen, että siellä ei ole gmo-rehua mukana. Minä
luotan enemmän siihen, että nämä yritykset tekevät sitä työtä. Ei minulla ole mitään maa-
kunnan laajuista julistautumistakaan vastaan, mutta toimivamman uskon olevan tämän,
että on yrityksiä, jotka pitävät tätä kunniassa ja huolehtivat, että se toteutuu käytännössä.

14.28 Lea Mäkipää sin: Arvoisa puhemies! Täytäntöön pantavan direktiivin perusteella
jäsenvaltioiden on siis mahdollista kansallisesti rajoittaa EU:ssa viljeltäväksi hyväksytty-
jen muuntogeenisten kasvien viljelyä tai kieltää se alueellaan. Lailla luodaan valmiiksi
päätöksentekomekanismi mahdollisesti viljeltäviksi tulevien muuntogeenisten kasvien va-
ralle sekä säädetään kansallisiin järjestelyihin liittyvästä valvonnasta. Laki on tarkoitettu
tulemaan voimaan ensi vuoden alusta alkaen.

Laissa annetaan menettelyt, joiden mukaisesti Suomi voisi rajoittaa muuntogeenisten
organismien viljelyä kansallisesti joko vaatimalla muuntogeenisen organismin viljelyn
mukauttamista tai laatimalla kansallisia rajoituksia ja/tai kieltoja. Jäsenvaltio voi vaatia,
että luvan maantieteellistä soveltamisalaa mukautetaan siten, että kyseisen jäsenvaltion
koko alue tai sen osa suljettaisiin viljelyn ulkopuolelle. Jos osa suljettaisiin viljelyn ulko-
puolelle, tämä ei minun mielestäni olisi oikein. Jos soveltamisalan mukauttamista ei ole
vaadittu tai hakija ei ole siihen suostunut, jäsenvaltio voisi rajoittaa tietyn muuntogeenisen
organismin viljelyä tai kieltää sen koko alueella tai sen osalla.

Viljelyn rajoittaminen tai kieltäminen tulisi tehdä päätöksellä, joka on perusteltu, eikä se
saa olla ristiriidassa EU:n yhteisen riskiarvioinnin kanssa. Kieltoperusteena ei voisi käyt-
tää turvallisuuteen tai terveellisyyteen kohdistuvia perusteluja, sillä turvallisuus ihmisille,
eläimille ja ympäristölle on ollut hyväksymisen edellytys jo viljelyluvan myöntämisvai-
heessa. Kieltoperusteiden tulisi olla EU:n oikeuden mukaisia, perusteltuja, oikeasuhtaisia
ja syrjimättömiä, sekä niiden tulisi perustua lisäksi pakottaviin syihin. Esimerkkeinä kiel-
toperusteista direktiivissä on mainittu ympäristöpoliittiset tavoitteet, kaavoitus, maankäyt-
tö, sosioekonomiset vaikutukset, muuntogeenisten organismien muissa tuotteissa esiinty-
misen välttäminen sekä maatalouspolitiikan tavoitteet.

Toimenpiteeksi, jolla pyritään estämään muuntogeenisen organismin leviämistä naapu-
rijäsenvaltioihin, ei esitetä säädettäväksi erillistä säännöstä, koska Suomen ainoa maaraja
toisen EU-jäsenvaltion kanssa on raja Ruotsin kanssa Torniosta Kilpisjärvelle. Kyseisellä
alueella viljely on vähäistä, eikä viljelyksiä ole lähellä rajaa. Suomessa ei tällä hetkellä vil-
jellä kaupallisesti muuntogeenisiä organismeja. Suomen markkinoilla ei myöskään ole täl-
lä hetkellä muuntogeenisiä elintarvikkeita. Muuntogeenistä soijaa on tuodusta rehusoijas-
ta hieman yli puolet, vuonna 2015 noin 79 miljoonaa kiloa. Hakemusmenettelyssä EU:ssa
ei ole yhtään Suomessa viljeltäväksi soveltuvaa taikka kiinnostavaa viljelykasvia, joten
muuntogeenisten organismien viljelyn ei arvioida lähiaikoina olevan meillä ajankohtainen
kysymys.
7



Pöytäkirjan asiakohta PTK 81/2018 vp
Mitä tulee lain vaikutukseen, vaikutukset viranomaisiin kohdistuisivat maa- ja metsäta-
lousministeriöön, Ruokavirastoon sekä geenitekniikan lautakuntaan. Viljelyn rajoittamis-
ta tai kieltämistä koskeva päätös olisi luonteeltaan pitkälti poliittinen päätös, minkä vuoksi
ratkaisuvalta osoitettaisiin valtioneuvostolle. Rajoituksen tai kiellon vaikutukset kohdis-
tuisivat yksittäisiin viljelijöihin, jotka haluaisivat viljellä kyseistä kasvia. Esityksen talou-
delliset kustannukset kohdistuisivat lähinnä viranomaisiin. Kustannusten lisäykset olisivat
kuitenkin pieniä.

Lopuksi, arvoisa puhemies, itse toivon, että maassamme ei olisi muuntogeenisiä viljely-
tavoitteita, ei missään mielin, vaan minä uskon, että meillä on tulevaisuudessa vielä suuret
mahdollisuudet, koska me saamme tänään luonnonmukaista ja puhdasta ruokaa. Ja toivon,
että me kaikki olisimme siitä samaa mieltä nyt ja myös tulevaisuudessa.

14.33 Ritva Elomaa ps: Arvoisa puhemies! Aluksi totean, että tämä lakialoite on erittäin
kannatettava.

Geenimuunteluun Suomen taloudessa ei pidä lähteä ollenkaan. Kun puhutaan keinote-
koisesta luonnon omaan kehitykseen vaikuttamisesta, siitä ei hyvää seuraa. Ja mitä on pu-
huttu tässä siitä, että olisi rinnakkain gmo-viljelyä ja tavallista, niin sekään ei ole realismia. 

Monsanto on tosiaan tuttu nimi, kun puhutaan gmo-tuotannosta. USA:ssa gmo-tuotanto
on jo lähtenyt käsistä. Monet viljelijät eivät haluaisi olla ollenkaan siinä mukana, mutta ta-
kaisinpaluuta ei oikein enää ole. 

Suomessa tuotettu ruoka on erittäin puhdasta, hyvää, ja tämä on tulevaisuuden valtti,
myös jos ajatellaan ulkomaita ja Suomen vientiä. Eläinten hyvinvointi tuotannossa, ympä-
ristön huomioiminen tuotannossa, yleensä eettisyys ja myös gmo-vapaus ovat niitä asioita,
joita kuluttajat varmasti arvostavat, niin kotimaassa kuin ulkomailla. Mutta näkyykö se sit-
ten tänä päivänä ja tulevaisuudessa suomalaisen tuottajan kukkarossa? Näin ei ole. Jos me
haluamme, että meidän ruoantuotantomme jatkuu edes tämänhetkisellä tasolla, pikaisesti
on tultava muutoksia. Ja niin kuin olemme todenneet viime aikoina, kauppa on se, joka vie
suurimman siivun, ja siitä voisi kyllä lähteä, että siitä siivusta, mikä kauppaan menee, lii-
kenisi tuottajalle suoraan suurempi siivu.

Kun kouluissa ja virastoissa päätetään, mitä ruokaa tarjotaan ja käytetään — käytetään-
kö lähiruokaa — pitäisi muutakin ajatella kuin pelkkää hintaa: ruoan laatua ja sitä, mitä ter-
veysominaisuuksia hyvä ruoka tuo tulevaisuudessa. Ne ovat todella tärkeitä asioita. Pitäisi
katsoa tulevaisuuteen ja käyttää kotimaista lähiruokaa myös virastoissa.

Ei ole tiedossa mitään muuta hyvää, mitä gmo nyt toisi, kuin se, että tuotantomäärät ovat
suuret. Näin ollen kun me huomioimme omat viljelijämme ja myös pidämme maamme
gmo-vapaana, katson myös, ja perussuomalaiset katsovat, että se on tulevaisuutta ja tosi
tärkeää sekä meidän jokaiselle kansalaisellemme että meidän viennillemme.

14.36 Anne Kalmari kesk: Arvoisa rouva puhemies! Nyt kun ministeri on siellä aitiossa,
haluan sanoa lämpimät kiitokset siitä, että tämä lainsäädäntö täällä on. Tämä on ollut erit-
täin hyvää keskustelua, ja kun esimerkiksi sekä edustaja Myllykoski että edustaja Myller
nostivat vähän kauhulla tuon sanomani maakunta-sanan, niin ajattelin itse, että minulle on
aivan sama, olisiko tämä alueellista päätöksentekoa vai koko Pohjois-Suomi tai jopa koko
Suomi, mutta ajattelin, että olisi hyvä, että se tahtotila brändätä maakunta tai alue geeni-
muunteluvapaaksi lähtisi alhaalta ylöspäin, jolloin sitä pystyisi paremmin markkinoinnis-
sa käyttämään.
8



Pöytäkirjan asiakohta PTK 81/2018 vp
Rinnakkaiselon kanssa voi olla hankaluuksia markkinoinnissa, vaikka tila olisikin gee-
nimuuntelusta vapaa, niin kuin oma tilani on. Toki sopimustuotannolla voidaan sitä edes-
auttaa, mutta siitä huolimatta luulisin, että markkinoinnissa tämä olisi aika hyvä vientivalt-
ti, aivan kuten puhdaskauratuotanto nykyään on todella arvokasta vientiä verrattuna nor-
maaliin kauraan. Kinnusen Mylly Utajärvellä on tehnyt 9,5 miljoonan investoinnin satsa-
ten pelkästään vientimarkkinoille, ja kuten mainitsin vaikkapa tämän Amazonin ja millä
hinnalla siellä geenimuuntelusta vapaita kauratuotteita myydään, niin näen, että meidän
kannattaisi Suomessa siivu tästä ottaa.

Ja vielä muistutan, että nythän tilanne on siis se, että kaikki ne lajikkeet, jotka EU:ssa
ovat hyväksyttyjä, ovat täysin vapaasti käytettävissä Suomen viljelyssä. Nyt tällä hetkellä
ei ole pelisääntöjä.

14.38 Eerikki Viljanen kesk: Arvoisa puhemies! Pidän erittäin tärkeänä, että kullakin
maalla on mahdollisimman laajasti mahdollisuus päättää itse siitä, miten maa suhtautuu
geenimuunteluun ja geenimuunneltuun tuotantoon omalla alueellaan ja säätelee sitä.

Harva asia jakaa niin paljon kuluttajia, tuottajia ja asiantuntijoita kuin suhtautuminen
geenimanipulaation käyttämiseen ruoantuotannossa. Osa alan asiantuntijoistakin näkee
gmo:ssa suuria mahdollisuuksia. Toiveena on esimerkiksi ruoantuotannon kilpailukyvyn
parantaminen pohjoisissa olosuhteissa. Jopa mahdollisuutta globaalin tason nälänhädän
torjumiseen on nostettu esille. Osa taasen näkee, että gmo:n hyödyntämisestä ja hyödyntä-
misen seurauksista on liian vähän tutkimustietoa ja kokemusta, jotta laajamittaiseen hyö-
dyntämiseen voitaisiin siirtyä myös Euroopassa, kuten täälläkin on monessa puheenvuo-
rossa jo todettu.

Edustaja Hassi nosti esille gmo:n ja glyfosaatin yhteyden. Tämä nosto on sikäli osuva,
että esimerkiksi glyfosaatin kestävistä viljoista, Roundup Ready -gmo-lajikkeista, ei laajo-
ja EU:n hyväksymiä pitkäaikaistutkimuksia taida vielä olla, siis siitäkään huolimatta, että
lajikkeita on jo laajamittaisesti esimerkiksi Pohjois-Amerikassa viljelty.

Edustaa sitten kumpaa näkökantaa tahansa, näkee siis asiassa enemmän joko mahdolli-
suuksia tai uhkia, pidän molempien näkemysten kannalta hyvänä, että gmo-asiassa nouda-
tetaan varovaisuusperiaatetta ja päätöksiä määritellään ja päätösvalta säilytetään kansalli-
sella tasolla.

Arvoisa puhemies! Mutta kun gmo-tekniikkaa jo nyt hyödynnetään melko laajasti maa-
ilmalla ja sen avulla on kyetty laskemaan tuotantokustannuksia maissa, joiden tuottajahin-
nat vaikuttavat suoraan siihen hintaan, mitä Suomessakin viljelijä omista gmo-vapaista
tuotteistaan saa, niin en malta olla nostamatta esille sitä, että etenkin kaikkien niiden, jotka
eivät halua gmo-tuotantoa Suomeen, on nyt oltava valmiita maksamaan nykyistä parem-
paa hintaa Suomessa tuotetuista, maailman puhtaimmista elintarvikkeista. Sanon tämän
siksi, ettei käy kuten nyt: Suomessa aivan liian usein halutaan Suomen laatu mutta maail-
manmarkkinoiden hinta.

Puhemies Paula Risikko:  Ja vielä edustaja Hassi, sen jälkeen ministerin puheenvuoro.

14.41 Satu Hassi vihr: Arvoisa puhemies! Haluan hiukan täydentää sitä, mitä edustaja
Anttila edellä sanoi. Siitähän on semmoinen reilu kymmenkunta vuotta, kun useampikin
suuri suomalainen lihantuottaja ilmoitti alkavansa käyttää geenimuunneltua rehua, ja sil-
loin mielipidetiedustelut osoittivat, että suuri osa suomalaisista haluaisi kuitenkin syödä li-
9



Pöytäkirjan asiakohta PTK 81/2018 vp
haa, munia ja maitotuotteita, jotka on tuotettu ilman gm-rehua. Silloin muutama ministeri-
ön virkamies sanoi, ettei Suomi voi mitään tämmöistä kansallista kieltoa tehdä, EU-lain-
säädäntö estää. No, ihan näin mustavalkoinenhan tilanne ei silloinkaan ollut. Esimerkiksi
Saksassa kuluttajien halu saada myöskin sellaisia eläintuotteita, joita ei ole tuotettu gm-re-
hulla, oli niin voimakas, että Saksa laati kansallisen lain siitä, millä edellytyksillä tuotetta
saa kutsua gm-vapaaksi.

Pidän sinänsä ihan tervetulleena tätä asiaa, minkä edustaja Anttilakin totesi, että meillä
on lihataloja, jotka sanovat, että he eivät hyväksy lihaa, jota on kasvatettu gm-rehulla, mut-
ta meillä ei ole mitään lainsäädäntöä siitä, millä lailla tätä tarkastetaan, mitä kriteereitä oi-
keasti pitää täyttää, jotta saisi sitä tuotettansa kutsua gm-vapaaksi. Saksassa tämmöinen
lainsäädäntö on tehty jo joitakin vuosia sitten, ja minusta tämä on edelleen sellainen asia,
mitä Suomessakin voisi pohtia, jätetäänkö tämä ihan vain näiden tuottajien omantunnon
varaan, että he ovat rehellisiä siinä, mitä he kuluttajille ilmoittavat ja mitä he sopimuksissa
sanovat, vai säädetäänkö myöskin joitain säädöksiä siitä, millä ehdoilla. Onhan meillä luo-
mustakin säädökset, mitä ehtoja pitää täyttää, jotta voi luomuksi sitä tuotettansa kutsua.

Ja vielä haluaisin mainita sen, että gm-kasveistahan esitetään usein hyvin kauniita lu-
pauksia maailman nälän voittamisesta, vitamiinipitoisemmista riiseistä, kuivuutta kestä-
vistä lajikkeista ja niin poispäin. Näistä kauniista puheista huolimatta, joita on sinänsä
kuultu jo vuosikymmeniä, aivan ylivoimainen valtaosa näistä gm-kasveista on glyfosaatin
kestäviä tai sellaisia, että ne tuottavat itse tuhohyönteismyrkkyä, tai sitten kasveja, joilla on
nämä molemmat ominaisuudet.

Puhemies Paula Risikko:  Täällä oli kaksi vastauspuheenvuoroa, edustaja Anttila ja edus-
taja Kalmari. Otetaan ne ja sitten vasta ministeri, mutta sitten kyllä mennään ministerin pu-
heenvuoroon. 

14.43 Sirkka-Liisa Anttila kesk (vastauspuheenvuoro): Arvoisa puhemies! Edustaja
Hassille totean vain sen, että tämä on sopimustuotantoa ja teollisuuslaitoksella on täysi oi-
keus halutessaan käydä tarkastamassa, mistä se rehu on tullut, mitä se on ollut. Mutta tie-
dän, että melkoinen osa nykyään — koska on erittäin kallista käyttää teollista rehua — ja-
lostaakin sen oman pellon tuotannon esimerkiksi sianrehuksi, jos nyt vaikka sianlihasta pu-
hutaan. Silloin se on ihan selvä, että siinä ei gmo:ta ole välissä. Mutta se on täysin tarkis-
tettavissa.

Kysymys sitten siitä, tehdäänkö lainsäädäntöä: Sitä kannattaa pohtia, koska tietyllä ta-
valla se sitten toisi siihen laillisen perustan. Sen ymmärrän. Mutta näinkin se toimii, koska
teollisuusyritys edellyttää toimia tuottajiltaan, myöskin tuottajia säännöllisesti kouluttaa ja
heidän kanssaan seurustelee. Sillä on henkilökuntaa, joka käy tiloilla tarkastuskäynneillä.

14.44 Anne Kalmari kesk (vastauspuheenvuoro): Arvoisa rouva puhemies! Edustaja
Anttila vastasi nimenomaan siihen, mitä itsekin halusin sanoa. Sopimustuotannossa toki
määritellään ehdot ja aina sopimustuotantoa myöskin valvotaan niin, että ne ehdot toteutu-
vat. Mutta mitä tulee siihen, mitä edustaja Viljanen tuossa nosti, toivon, että joka ainut
meistä painaa sen mieleen: Laatua ei saa ilmaiseksi. Suomalaisesta laadusta on oltava val-
miita maksamaan, jos sen haluaa säilyttää.
10



Pöytäkirjan asiakohta PTK 81/2018 vp
Puhemies Paula Risikko: Ja sitten ministeri, 5 minuuttia. Tarvittaessa tulee lisäaikaa,
mutta aloitetaan 5 minuutilla.

14.45 Maa- ja metsätalousministeri Jari Leppä: Arvoisa rouva puhemies! Erinomai-
sia, perusteltuja puheenvuoroja arvon kollegat ovat käyttäneet. Pidän tätä hyvänä lähtö-
kohtana myös tämän uuden lain käsittelylle täällä eduskunnassa. Mutta muutama sana vie-
lä noista perusteista, sitten vähän vaikutuksista.

Tällähän tosiaankin toimeenpannaan nyt sitten direktiivi, ja lailla säädettäisiin myös ra-
joitusten ja kieltojen valvonnasta. Tässä laissa kuvattaisiin nyt sitten menettely, jolla rajoi-
tukset voidaan panna täytäntöön. Niitä vaihtoehtoja on kaksi. Ensinnäkin tietty alue tai
koko maa, niin kuin täällä on esille tullut, voidaan lupamenettelyn aikana sulkea pois lu-
van piiristä valtioneuvoston päätöksellä. Toinen vaihtoehto: viljelyä voi rajoittaa tai kiel-
tää luvan saamisen jälkeen ja jälleen valtioneuvoston päätöksellä. Eli valtioneuvoston pää-
töksen takana, lukon takana, on nämä asiat. Kielto voi siis koskea tiettyä aluetta tai koko
maata.

Molemmissa vaihtoehdoissa, käytettiin kumpaa tahansa, rajoituspäätöstä edeltäisi yhtei-
sön kuuleminen, päätöksen vaikutusten arviointi sekä tietysti neuvottelut sidosryhmien ja
viranomaisten kesken. Rajoitusperusteita ei ole rajattu, mutta ne voivat liittyä esimerkiksi
ympäristö-, metsä- tai maatalouspolitiikkaan, maankäyttöön, viljelyn sosioekonomisiin
vaikutuksiin tai tuotteiden sekoittumisen riskiin. Viljelyn rajoitusperusteet eivät saa liittyä
kasvin terveellisyyteen, turvallisuuteen tai ympäristövaikutuksiin. Nämä seikat on jo tut-
kittu lupaprosessin aikana. Ja tietysti kun näitä rajoituksia voidaan asettaa, niin niitä voi-
daan myös purkaa.

Sitten, puhemies, pari sanaa vaikutuksista. Kysehän on asetuksenantovaltuudesta. Laki-
han ei itsessään vielä muuta mitään. Nyt me rakennamme, niin kuin moni teistä totesikin,
valmista järjestelmää tulevaisuuden varalle. Tämä laki ei koske viljelykoetoimintaa vaan
kaupallista viljelyä ja kotipuutarhureita.

Ja vielä noista rajoituksista: Toteutuessaan viljelyrajoituksen vaikutukset ulottuvat tie-
tenkin myös elinkeinovapauteen. Siksi päätökset tehdään valtioneuvostotasolla ja näissä-
kin tapauksissa esityksestä pyydetään perustuslakivaliokunnan lausunto.

Sitten, puhemies, muutama sana esille nousseista muista asioista.
Täällä edustaja Hassi ja muutamat muut ottivat esille sen, onko meidän perusteltua luo-

da pelisäännöt lain kautta siihen, millä erotetaan se gmo tavanomaisesta. Meillä on muita-
kin keinoja. Täällä tuli jo esille sopimustuotanto, mikä on yksi merkittävä osa siitä. Meillä
on myöskin alkuperämerkintäasiat, joilla voi sen asian varmistaa. Siksi me olemme myös
hallituksessa halunneet laajentaa alkuperävaatimusten pakkoa, niin että kuluttajat aidosti
tietävät, mitä ovat valitsemassa. Se on ihan selvä asia. Tässä on tärkeä huomata vaikkapa
nyt kyseessä olleen glyfosaatin osalta se, että meillä tai muualla on erilaiset tavat glyfosaa-
tin käytölle. Osassa Eurooppaa sillä pakkotuleennutetaan, meillä ei. Tämä on yksi keskei-
simpiä eroja, joita meillä tapahtuu.

Tämä on myös oikeudenmukaisuuskysymys, niin kuin täällä muutamat edustajat ottivat
esille, ja tämä on myös osa reilumpaa, oikeudenmukaisempaa elintarvikemarkkinaa. Eli
kun me täällä tuotamme ilman tällaisia asioita omaa ruokaamme, me emme pysty kilpaile-
maan niiden maiden kanssa, jotka ovat ottaneet käyttöön niitä keinoja, joille me nyt olem-
me tässä luomassa pelisääntöjä. Siksi elintarvikemarkkinan oikeudenmukaisempi toiminta
on ratkaisevassa asemassa siihen huoleen nähden, jota te kaikki puheenvuoroissanne esi-
11



Pöytäkirjan asiakohta PTK 81/2018 vp
titte, eli suomalaisen maatalouden kannattavuuteen, suomalaisen ruuantuotannon tulevai-
suuteen.

14.50 Jari Myllykoski vas: Arvoisa rouva puhemies! Oikeastaan ministeri Lepän pu-
heenvuoron innoittamana esitän nyt tämmöisen vähän ehkä ennakoivan kysymyksen. Nyt
kun tulee elinkeinovapauden harjoittaminen puntariin, niin jos me ajattelemme, että meillä
on maakunnissa jotkut suojavyöhykkeet sitten gmo:n osalta ja niin edelleen, niin voisiko
olla mahdollista, että tuolla meidän rajanaapurin lähellä olevien viljelystilojen suhteen val-
tioneuvosto voisi tehdä säännöksen, että tällä alueella ei saa harjoittaa maatalouselinkei-
noa — jos vaikkapa Ruotsin tai Norjan rajalla olisikin gmo-vapaata viljelyä? Minkälaiset
mahdollisuudet meillä on turvata se kansallinen oma gmo-vapaa alue sillä, että me voim-
me sitten ajatella, että se on se 50 kilometriä, mikä sen siitepölyn leviämisen osalta mah-
dollistaisi meille tänne tulevan gmo-vapaan vyöhykkeen? Onko tätä pohdittu? Tämä herä-
si nyt aivan ministerin omasta puheenvuorosta.

Puhemies Paula Risikko:  Haluaako ministeri tähän vastata heti?

14.51 Maa- ja metsätalousministeri Jari Leppä: Rouva puhemies! Tämä on hyvä kysy-
mys, ja mehän kaiken kaikkiaan jatkuvasti käymme vuoropuhelua naapurimaittemme
kanssa myös elintarviketurvallisuudesta, sekä tietysti Pohjoismaiden kanssa että myös Ve-
näjän kanssa, ja niin kuin kaikki tiedätte, tällä hetkellä meillä on yksi asia ehkä ylitse mui-
den tuolla varsinkin Venäjän suuntaan, ja se on afrikkalainen sikarutto, ja me päivitämme
sitä tilannekuvaa ihan koko ajan venäläisten viranomaisten kanssa.

Kysymys tästä pölyttymisalueesta ja sen laajuudesta on varmasti asia, joka tulee keskus-
tella sitten viimeistään siinä vaiheessa, kun asia on tapetilla tai tulee sellainen viljeltävä
kasvi, joka voisi viedä tähän, mitä edustaja Myllykoski tuossa totesi. Tämä on mielenkiin-
toinen asia, ja lupaan ottaa tämän asian esille myöskin kollegoiden kanssa, kun tuolla neu-
vostossa ja muutoinkin tapaamme, että miten ollaan ajateltu muissa Pohjoismaissa tämän
tilanteen osalta.

Keskustelu päättyi.

Asia lähetettiin maa- ja metsätalousvaliokuntaan, jolle perustuslakivaliokunnan ja ympä-
ristövaliokunnan on annettava lausunto.
12


