















































DEME126.tmpSave.xml


Pöytäkirjan asiakohta PTK 92/2016 vp
Pöytäkirjan asiakohta 

PTK 92/2016 vp

Täysistunto

Torstai 29.9.2016 klo 15.59—19.30

2.3. Suullinen kysymys karenssisäännöistä (Silvia Modig vas)
Suullinen kysymys SKT 91/2016 vp

Suullinen kyselytunti

Puhemies Maria Lohela: Seuraava kysymys, edustaja Modig.

Keskustelu

16.36 Silvia Modig vas: Arvoisa rouva puhemies! Eilen me kuulimme uutisen siitä, että
taas yksi merkittävässä asemassa oleva kokoomusvaikuttaja siirtyy yksityisen, monikan-
sallisen terveydenhuollon yrityksen palvelukseen. Kokoomuksen ministeriryhmän erityis-
avustaja siirtyy liiketoiminnan kehityspäälliköksi eli kauppaamaan yksityisiä palveluita
julkiselle sektorille. Samaan aikaan kokoomus on kääntänyt koko sote-uudistuksen suun-
taa ja tehnyt siitä yhden Suomen suurimmista yksityistämishankkeista. Työpaikkoja saa
toki vaihtaa, mutta kun yhtenä päivänä valmistelee suuria lakimuutoksia ja on keskeisellä
paikalla tekemässä sote-uudistusta ja seuraavana päivänä saa merkittävän pestin lakimuu-
toksen suurelta hyötyjältä, herää väistämättä kysymys siitä, olisiko tarpeellista, että vastaa-
vissa tilanteissa voitaisiin asettaa määräaikainen kilpailukielto. Kysyn siksi hallitukselta,
varapääministeri Soinilta: ettekö näe ongelmaa siinä, että samat ihmiset valmistelevat en-
sin julkisten palveluiden yksityistämistä ja hyppäävät sen jälkeen lakimuutoksista hyöty-
vien suuryritysten johtoon keräämään bonuksia ilman minkäänlaista karenssia?

16.38 Ulkoasiainministeri Timo Soini (vastauspuheenvuoro): Arvoisa rouva puhemies!
On tietenkin ongelmallista, jos näitä tietoja käytetään hyväksi. Se on täysin selvä asia, mut-
ta minun ymmärtääkseni niin ministerit kuin tärkeimmät avustajat ovat tehneet sitoumuk-
sen siitä, että näin eivät tee. Minulla ei ole kompetenssia mennä arvioimaan yksityisen hen-
kilön työpaikan vaihtoa, mutta yleisellä tasolla, edustaja Modig, te olette oikeassa. Näissä
pitää olla pelisäännöt, joilla pystytään varmistamaan myöskin, että tämmöistä kermankuo-
rintaa ei tapahdu. En tässä lähde yksityiskohtiin, kuka on mennyt mihinkin ja kuka ei, vaan
meillä täytyy olla selkeät pelisäännöt, että sitä tietoa, jonka tietää hallituksessa — tai mitä
tahansa sisäpiiritietoa, olkoon kysymys sitten taloudesta, osakkeista, myynneistä — ei saa
käyttää väärin. Ja jos sitä käyttää, (Puhemies: Aika, ministeri Soini!) se on rikos. (Jukka
Gustafsson: Nyt oli jo vähän vanhaa Soiniakin mukana!)

16.39 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Minusta on tietenkin päivänselvää, että tämä herättää keskustelua, ja hyvä, että kes-
kustellaan.
 Tarkistettu
4.0



Pöytäkirjan asiakohta PTK 92/2016 vp
Mitä tähän itse kysymykseen tulee, niin hallitushan on antanut karenssilainsäädäntöesi-
tyksen eduskunnalle. Se on käsittelyssä täällä, ja sen tarkoituksena on nimenomaan tällai-
siin tapauksiin saada pelisäännöt selväksi. On jo aikaisemmin havaittu, että näille pelisään-
töjen selkeyttämisille on selkeää tarvetta. Täytyy kuitenkin sanoa se, että välttämättä tämä
karenssilainsäädäntökään ei ratkaise kaikkia ongelmia. Esimerkiksi ihan ajatuksena: jos
me asetamme valtiolta yksityisen sektorin palvelukseen lähteneelle karenssin, niin hänelle
pitäisi sitten maksaa palkkaa siitä, että hän on sen väliajan kotona. Tämäkään ei ole aivan
yksiselitteistä. Mutta joka tapauksessa tämä pitää arvioida, käydä selkeästi läpi. Me tarvit-
semme näihin asioihin selkeät pelisäännöt.

Mitä tulee sote-uudistukseen, niin kaikki tiedot, mitä soteen liittyy, ovat julkisia. Ei ole
sellaista salatiedettä, mitä ehkä joidenkin mielestä tässä nähdään.

Mutta kaiken kaikkiaan (Puhemies koputtaa) minusta on hyvä, että ihmiset (Puhemies:
Aika!) liikkuvat julkiselta yksityiselle ja päinvastoin.

Puhemies Maria Lohela: Ja vielä puheenvuoro varsinaiselle vastuuministerille. — Minis-
teri Vehviläinen.

16.40 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Tähän valtion virkamieslakiin liittyenhän tosiaankin täällä eduskunnassa hallin-
tovaliokunnassa ovat juuri asiantuntijakuulemiset käynnissä, ja varmaan mietintökin pian
valmistuu. Se on minusta tärkeää, että näin tehdään, koska meillähän on ollut jo vuodesta
2007 lähtien erilaista suositusta tämän osalta, ja 2014 eettinen neuvottelukunta esitti, että
tällainen tulisi myös lainsäädäntöön. Siksi ollaan tässä liikkeellä. Ja kuten tässä ministeri
Orpo sanoi, niin se tarkoittaa uusissa virkasuhteissa sitä, että jos tehdään tällainen karens-
sisopimus, niin samalla myös työnantaja sitoutuu siihen, että maksetaan sen vuoden ajalta
— vuosi on se maksimikarenssiaika — myös palkka.

Ministereitten osalta totean sen, että silloin kun tämän hallituksen ministerit aloittivat,
niin me annoimme vapaaehtoisen sitoumuksen siitä, että jos tiedämme, että olemme siirty-
mässä toisiin tehtäviin ministerikauden aikana tai välittömästi sen jälkeen, niin siitä pitää
antaa ilmoitus pääministerille.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.41 Silvia Modig vas (vastauspuheenvuoro): Arvoisa rouva puhemies! Olen iloinen,
että ajatus karenssista saa hallituksessa kannatusta.

Tämä sote-uudistus on elintärkeä uudistus suomalaisen yhteiskunnan kannalta, ja minis-
teri Soinin mainitsema kermankuorinta tässä yhteydessä on voitava estää. Viime hallitus-
kaudella meillä tuntui olevan puoluerajat ylittävä yhteisymmärrys siitä, että sote-uudistuk-
sella pitää vahvistaa julkisia palveluita ja taata palveluiden integraatio. Nyt kokoomus on
ajanut laajan valinnanvapauden mallin, joka muuttaa koko uudistuksen luonnetta aivan
täysin. On todennäköistä, että jos tämä uudistus toteutuu nykyisen hallituksen suunnitelmi-
en mukaan, isot, monikansalliset terveysalan toimijat tulevat ostamaan pienet, mahdolli-
sesti kotimaiset toimijat ulos markkinoilta — ja kuten tiedämme, useat näistä monikansal-
lisista terveysjäteistä eivät kovin mielellään maksa veroja Suomeen.
2



Pöytäkirjan asiakohta PTK 92/2016 vp
Haluaisin kysyä siksi teiltä, valtiovarainministeri Orpo: Miten sote-uudistuksessa var-
mistatte sen, että meidän sosiaali- ja terveyspalveluihin laitettavat verorahat eivät päädy
näiden monikansallisten veroja välttelevien yritysten voittoihin? Miten varmistatte sen,
että sairaiden ihmisten maksamat asiakasmaksut ja koko muu (Puhemies koputtaa) vero-
varoin kustannettu toiminta (Puhemies: Aika!) ei siirry julkisesta taloudesta... [Puhemies
keskeytti puheenvuoron puheajan ylityttyä.]

16.42 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Sosiaali- ja terveyspalveluiden uudistamisen tarkoitus on se, että me saamme vero-
rahat riittämään niin, että meillä on mahdollisimman hyvät palvelut jokaiselle suomalaisel-
le. Hoitoon pääsee silloin, kun sitä tarvitsee, tämä on aivan oleellinen lähtökohta. Yhtä tär-
keä lähtökohta on se, että veronmaksajien euroista pidetään huolta. Me emme tietenkään
tee sellaista järjestelmää, jossa joku pääsisi kuppaamaan meidän rahojamme, ja me tulem-
me pitämään siitä valmistelussa huolen. Uskon, että vastuuministeri Rehula voi kertoa täs-
tä lisää. Ja sehän, että käytetään tähän valinnanvapautta, on upea asia. Ihminen saa itse va-
lita sen, mistä palvelunsa hakee.

Sitten toinen: Hyödynnetään markkinoita. Huom. Julkinen sektori hyödyntää markki-
noita, ei päinvastoin. Markkinat eivät hyödynnä julkista sektoria, eivät tule viemään veron-
maksajien rahoja. (Välihuutoja)

16.43 Paavo Arhinmäki vas (vastauspuheenvuoro): Arvoisa rouva puhemies! Valinnan-
vapautta me kaikki kannatamme, mutta sosiaali- ja terveysuudistuksessa, jota te nyt ajatte,
ei ole kysymys ihmisten, tavallisten suomalaisten, valinnanvapaudesta, vaan tässä on ky-
symys siitä, että annetaan vapaus suurille, monikansallisille, veroparatiiseista käsin toimi-
ville yrityksille valita, maksavatko ne veroja meidän yhteisistä rahoistamme.

Arvoisa rouva puhemies! Viime kaudella kaikki kahdeksan eduskuntapuoluetta tekivät
yhdessä sote-uudistusta, oppositio pyynnöstä otettiin mukaan, ja oikein olikin. Tällä ker-
taa hallitus on kolmeen pekkaan ajanut tätä sote-uudistusta. Keskusta ja perussuomalaiset,
jotka viime kaudella otettiin oppositiosta mukaan, ovat unohtaneet ne vaatimukset. Viime
kaudella seitsemän puoluetta vastusti yksityistämistä, yksi puolue sitä kannatti. Arvoisa
varapääministeri Timo Soini, tällaiset loikat, joista nyt puhutaan, olisivat estettävissä sillä,
ettei anneta yksityisten riistää meidän sosiaali- ja terveyspalveluita. Miksi ihmeessä te an-
noitte kokoomukselle periksi, (Puhemies koputtaa) vaihdoitte mielipidettä vaalien jälkeen?

16.45 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Arhinmäki, tiedän erittäin hyvin, että tätä ratkaisua viime kaudella yritettiin. Mik-
si se ei toteutunut? Teimme yhdessä sellaisen ratkaisun, joka ei läpäissyt perustuslakites-
tiä. Sen takia se epäonnistui. Ei ollut kysymys siitä, ettei meillä ollut halua tehdä, sitä ei
vain semmoisena voinut toteuttaa, ja tässä maassa pitää noudattaa lakeja. Nyt teemme uu-
den yrityksen, ja voin sanoa, että en varmasti aja sellaista lakia, eikä tämä hallitus, aivan
niin kuin ministeri Orpo sanoi. Meidän ainoa tavoitteemme on se, että me niukemmilla
määrärahoilla, joihin meillä paine on, pystymme hoitamaan ihmiset sairauden perusteella,
emme lompakon perusteella. Se on tämän hallituksen linja. (Satu Hassi: Kieltääkö perus-
tuslaki hallitus—oppositio-yhteistyön?)
3



Pöytäkirjan asiakohta PTK 92/2016 vp
16.46 Mikaela Nylander r (vastauspuheenvuoro): Värderade talman! På tal om land-
skapsreformen så är det anmärkningsvärt att Kommunförbundets styrelse i ganska kritiska
ordalag uttalat sig om regeringens landskapsreform som för närvarande är på utlåtande-
rond.

Arvoisa puhemies! Kuntaliitto arvioi varsin kriittisesti lausuntokierroksella olevaa sote- ja
maakuntauudistuksen lakipakettia. Hyvin merkille pantavaa on, että Kuntaliiton hallitus
yksimielisesti — huom., yksimielisesti — on sillä kannalla, että myös uudessa maakunta-
mallissa kunnilla tulee olla oikeus omistaa ja perustaa valinnanvapauden piiriin kuuluvia
palveluita tuottavia yhtiöitä. Kysyn nyt arvoisilta ministereiltä: Miten Kuntaliiton yksimie-
linen kanta, että kunnilla pitäisi myös vastaisuudessa olla oikeus tuottaa palveluita, vaikut-
taa koko uudistuksen valmisteluun? Muuttuuko nyt linja?

16.47 Perhe- ja peruspalveluministeri  Juha  Rehula  (vastauspuheenvuoro):  Arvoisa
rouva puhemies! Tämän valmistelun, joka on nyt vaiheessa — tilanteessa, jossa lakikoko-
naisuus on lausuntokierroksella — yksi keskeinen tavoite on ollut avoimuus. Välihuutoja
tuli aiempien puheenvuorojen aikana siitä, keitä on pidetty syrjässä ja ketkä ovat olleet mu-
kana. Kaikki se aineisto, joka valmisteluun liittyy, on ollut ja on avointa.

Toisekseen, mitä tulee Kuntaliiton lausuntoon, niin Kuntaliitolle kuin oppositiollekin
sellaisia terveisiä, että edellinen eduskunta, edellisen eduskunnan perustuslakivaliokunta,
ohjeisti ja evästi, mikä on tukena tälle tämänhetkiselle valmistelulle siitä, mikä voi olla
kunnan rooli jatkossa.

16.48 Ben Zyskowicz kok (vastauspuheenvuoro): Arvoisa rouva puhemies! On hyvin tär-
keätä, että Suomessa puututaan yritysten aggressiiviseen verosuunnitteluun. Meillä on
kaksikin tuoretta korkeimman hallinto-oikeuden ratkaisua, jotka ovat merkinneet sitä, että
useassa tilanteessa tällainen aggressiivinen verosuunnittelu katsotaan lain kieltämäksi ve-
ronkierroksi. Eilisessä Kauppalehdessä verokonsultit valittivat sitä, että Suomen liian tiuk-
ka hallinto- ja oikeuskäytäntö voi johtaa jopa siihen, että emme saa Suomeen niitä inves-
tointeja, joita Suomeen halutaan. Mielestäni tämä kertoo siitä, toisin kuin oppositio antoi
ymmärtää, että Suomessa puututaan aggressiiviseen verosuunnitteluun, ja se on hyvä niin.
Jos jotkin yritykset liian paljon kiinnittävät huomiota verotuksen välttämiseen, niin he var-
masti joutuvat siitä vähintään julkisesti vastaamaan, ja se on sellainen seikka, jonka asiak-
kaat, jotka saavat jatkossa valita itse terveyspalvelujensa tuottajan, voivat — ja joka hei-
dän ehkä tuleekin — ottaa huomioon valintoja tehdessään.

Mitä tähän sote-uudistukseen kaiken kaikkiaan tulee, niin siinä valinnanvapaudessahan
nimenomaan on kyse siitä, että asiakas, potilas, saa itse valita. Tänä päivänä valinnanva-
paus on sellaisella asiakkaalla tai potilaalla, jolla on siihen varaa, sote-uudistuksen jälkeen
myös muilla, eikö niin, ministeri Rehula?

16.49 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Lausuntokierroksella olevassa sosiaali- ja terveydenhuollon järjestämis-
laissa on kriteerit sille, mitkä edellytykset pitää täyttää, jotta voi tulla palvelutuotannon pii-
riin, julkisin varoin rahoitettujen palvelujen piiriin. Toisekseen, lausuntokierroksella ole-
vassa säädöskokonaisuudessa on perustuslain 124 §:stä johtuen se, että niiltä toimijoilta,
jotka käyttävät julkista valtaa ja julkisia rahoja, tullaan edellyttämään sitä, että niin päätök-
4



Pöytäkirjan asiakohta PTK 92/2016 vp
senteko kuin eurojen käyttökin on avointa julkisuusperiaatteiden mukaisesti. Me olemme
valmistelemassa lainsäädäntöä, ja toivon mukaan eduskunta aikanaan hyväksyy senkaltai-
sen lainsäädännön, että nämä opposition sinänsä retorisesti hienosti esitetyt lauseet olisi-
vat aiheettomia. Ollaan tilanteessa, jossa tämä kaikki on alttiina nyt. Odotan palautetta,
odotan kommentteja ja lausuntoja siitä, onko tämä taso, millä nyt ollaan, riittävä, mutta se,
mitä on nyt kirjoitettu, tukeutuu kyllä perustuslain 124 §:ään.

16.50 Ville Skinnari sd (vastauspuheenvuoro): Arvoisa puhemies! On hienoa, että minis-
teri Rehulalla riittää uskoa. Ei voi muuta kuin toivottaa onnea ja menestystä etenkin tilaa-
ja—tuottaja-mallille, joka ei pienemmässäkään mittakaavassa ole muilla aloilla välttämät-
tä toiminut.

Mutta kun nämä 18 sote-aluetta nyt on valittu ja puhumme täällä myös verotuksesta,
jonka edustaja Zyskowicz hyvin nosti esille, niin edelleen palaan näihin kokoomuksen työ-
paikanvaihtoviikkoihin ja siihen, mitä Attendon, Mehiläisen ja Terveystalon sisällä ja ul-
kona tapahtuu. On hyvä, että uutta lainsäädäntöä valmistellaan, mutta kysyisin vielä sitä —
totta kai työntekijöillä pitää olla oikeus vaihtaa työpaikkaa, se on selvää — millä aikatau-
lulla ja miten te aiotte tuoda tätä uutta lainsäädäntöä eduskuntaan ja millä tavalla se puut-
tuu näihin asioihin. (Eduskunnasta: Se on jo täällä!)

16.51 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Sanoin vissiin hetki sitten epäselvästi. Se on täällä käsiteltävänä, se annettiin
tänne touko-kesäkuun vaihteessa ja on hallintovaliokunnassa minun käsitykseni mukaan.
Asiantuntijakuulemiset ovat hyvässä vauhdissa, ja siitä tehdään mietintö erittäin pian. Eli
päätämme siitä varmaan tässä yhteisesti parin viikon päästä täällä isossa salissa.

Samalla haluan tässä todeta sen, että tämä ei ole kyllä ihan ainoa tapa, joka tämän nyt rat-
kaisee, mutta on hyvä asia, että laitetaan lakiin säädökset. Tämä nostattaa kysymyksen
myös tietysti sinne kuntapuolelle ja myös maakuntauudistuksen osalle, ja me olemme lin-
janneet sillä tavalla hallituksen reformiministerityöryhmässä, että me haluamme viedä
myös sinne kuntapuolelle ja myös maakuntalakiin nämä samat säädökset, että ne ovat sa-
malla tavalla analogiset ja yhdenvertaiset sitten, kun ollaan täällä julkisella puolella työs-
sä. Kunnan osalta on vähän eri asia: siellä suurin osa työsuhteista on työsopimussuhteita
eikä virkasuhteita.

16.52 Vesa-Matti Saarakkala ps (vastauspuheenvuoro): Arvoisa rouva puhemies! Joo,
meillä on tosiaan hallintovaliokunnan käsittelyssä tämä uusi lainsäädäntö koskien näitten
virkamiesten karenssia, ja mielestäni nämä viime päivien loikkaukset julkiselta puolelta
yksityisen palvelukseen osoittavat kyllä, että tarve tarkemmalle sääntelylle on. Mutta tässä
uudessa sääntelyssä on myös monia isoja kysymyksiä, kuten se, että mikäli esimerkiksi
joku keskitason virkamies siirtyy yksityisiin tehtäviin, tai siirtyy siis pois siitä omasta vi-
rastaan, siirtyy vaikkapa itse toiminimellä tekemään konsulttitöitä, oli sitten toimeksianto-
ja tai ei, niin hän saisi sitten kotiin kannettuna vuoden palkan. Onko valtiovarainministe-
rillä mitään laskelmia tästä, koska tämä on aika keskeinen kysymys, mikäli tämä aiotaan
saada maaliin? (Ben Zyskowicz: Suo siellä, vetelä täällä!)

16.53 Kunta- ja uudistusministeri Anu Vehviläinen (vastauspuheenvuoro): Tämä hal-
lituksen esitys kuuluu minun valmisteluvastuulleni, ja totean, että on todellakin näin, että
5



Pöytäkirjan asiakohta PTK 92/2016 vp
se karenssiaika voi olla korkeintaan yhden vuoden, ja siltä ajalta, jos tällainen karenssi lai-
tetaan, tehdään karenssisopimus tämän uuden virkasuhteisen henkilön kanssa, ja täytyy
maksaa se palkka sellaisenaan.

Mutta sitten: Tämä olisi ollut mahdollista jo nyt. Meillä on todellakin ollut vuodesta
2007 saakka jo suositukset olemassa, ja minun käsitykseni mukaan tätä ei ole kovinkaan
käytetty. Tämä varmaan juuri tästä syystä johtuen, että sitä ei haluta myöskään turhaan
käyttää, aiheuttaa semmoisen aika ison kynnyksen. Mutta sitten toisaalta, kun tulee tapa-
uksia aina silloin tällöin, se virittää tätä keskustelua.

Nyt minä uskoisin siihen, että kun me saamme lain voimaan, niin uusien virkasuhteitten
osalta, missä on tätä salassapidettävää tietoa ja virkamiehellä sellaista tietoa, josta on vai-
tiolovelvollisuus, sitä tullaan varmaankin käyttämään paljon enemmän. Mutta taloudelli-
set vaikutukset eivät ole minun käsitykseni mukaan tämän hallituksen esityksen osalta ko-
vinkaan mittavat.

16.54 Li Andersson vas (vastauspuheenvuoro): Arvoisa puhemies! Palaan vielä tähän al-
kuperäiseen kysymykseen.

Tässä varapääministeri Soini ja valtiovarainministeri Orpo molemmat linjasivat, että pi-
tää olla pelisääntöjä. Mutta ongelma nythän on juuri se, että näitä pelisääntöjä ei ole, ja
sote-uudistus etenee kovaa vauhtia tähän yksityistämisen suuntaan. Nyt on juuri tullut uu-
tisia siitä, että tämä karenssilainsäädäntöesitys saattaa viivästyä, ja haluan kysyä: millä ai-
kataululla sitä nyt tuodaan eduskuntaan käsittelyyn, ja miksi tällaista lainsäädäntöä ei olla
ulottamassa (Välihuutoja — Puhemies koputtaa) kunnallisiin viranhaltijoihin, arvoisa pu-
hemies?

Varapääministeri Soini, kyllä se niin on, että tämä kokoomuksen ajama valinnanvapaus-
järjestelmä on muuttanut tämän sote-uudistuksen luonnetta täysin. Valinnanvapauden yh-
tenä tavoitteenahan on kasvattaa näiden yksityisten palveluntuottajien asemaa suhteessa
siihen, mikä se on aikaisemmin ollut. Ja tätä tehdään julkisella rahalla. Julkinen rahahan on
se, mikä potilaiden mukana jatkossa kanavoituu näiden monikansallisten (Puhemies ko-
puttaa) terveysyritysten taskuihin.

16.56 Kunta- ja uudistusministeri Anu Vehviläinen (vastauspuheenvuoro):  Niin, sa-
non vielä kolmannen kerran: Tämä karenssilainsäädäntö on täällä eduskunnan käsiteltävä-
nä, hallintovaliokunnassa. Tämä ei ole viivästymässä yhtään minnekään. (Hälinää — Pu-
hemies koputtaa) Se on täällä käsiteltävänä, ja me parin viikon päästä sen yhdessä tässä sa-
lissa toivottavasti hyväksymme.

16.56 Ulkoasiainministeri Timo Soini (vastauspuheenvuoro): Arvoisa rouva puhemies!
Kun oppositiosta kysyttiin tätä asiaa kolme kertaa, niin minä sanon toisen kerran: se ka-
renssilainsäädäntö on jo täällä eduskunnassa. (Naurua)

Kysymyksen käsittely päättyi.
6


