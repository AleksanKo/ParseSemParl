















































DEMFD22.tmp.xml


Pöytäkirjan asiakohta PTK 132/2017 vp
Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.5. Suullinen kysymys mielenterveysongelmien hoidosta ja kuntoutuksesta  (Jani Toivo-
la vihr)

Suullinen kysymys SKT 177/2017 vp

Suullinen kyselytunti

Puhemies Maria Lohela: Seuraavaksi edustaja Toivola.

Keskustelu

16.10 Jani Toivola vihr: Arvoisa rouva puhemies! Mielenterveysongelmiin liittyy edel-
leen valitettavan paljon pelkoa ja häpeää: pelkoa leimautumisesta ja ulos jäämisestä, hätää
siitä, että vaikka pyytää apua, niin ei tulekaan kuulluksi. Kenenkään ei tulisi joutua piilot-
tamaan tai peittämään omaa tarinaansa, kantamaan mukanaan häpeää sen vuoksi, että omat
voimat ovat lopussa. On myös tärkeää viedä eteenpäin viestiä, että mielenterveysongelmis-
ta voi selvitä ja kaatumisesta voi tulla myös voimauttava ja viisautta antava elämänvaihe ja
että paluu työelämään tai opintojen pariin on mahdollista. Mielenterveysongelmat ovat
usein pitkäkestoisia, koska yhteiskunnan tarjoama hoito on puutteellista. Hoitoonpääsy,
hoidon sisältö ja sen kesto toteutuvat edelleen epätasaisesti. Tarvitaan myös enemmän yk-
silöllistä tukea työelämään ja opintoihin paluuseen.

Arvoisa puhemies! Millä keinoin hallitus aikoo tukea mielenterveysongelmien hyvää
hoitoa sekä mielenterveyskuntoutujien paluuta työelämään, opintoihin ja osallisuuteen yh-
teiskunnassa?

16.11 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymys on laaja ja Suomen kansanterveyden ja kansan koko hyvinvoinnin
kannalta iso ja merkittävä. Muutamia nostoja laajan teeman vastaukseksi.

Aloitan lapsista ja nuorista. Heidän mielenterveysongelmansa on asia, jota voisimme
kutsua uudeksi kansanterveyshaasteeksi. Neljännesmiljardi yhteisiä varojamme kuluu
vuosittain lasten ja nuorten psykiatrisiin palveluihin. Jo ennen tätä olisi erittäin arvokasta,
että voisimme panostaa vanhemmuuden tuen menetelmiin, ja uskon, että eduskunnan teke-
mään juhlapäätökseen, Itlan rahoittamiseen, liittyen siellä voi olla yksi teema myös tämä
mielenterveyden kokonaisuus, johon siellä paneudutaan lasten ja nuorten osalta. Se jää
säätiön harkittavaksi.

Toinen ulottuvuus, joka koskee kaikenikäisiä mielenterveyden kanssa kamppailevia, on
mielenterveyteen liittyvä lainsäädäntö, joka kuuluu hallituksen uudistusohjelmaan. Val-
mistelussa on siis uudet pykälät mielenterveyteen liittyvien palveluiden takaamiseksi.

Ja mitä tulee kuntoutuksen osioon, niin se on ministeri Mattilan vastuulla pääasiassa,
mutta totean tästä kärkihankkeen: osatyökykyisten parempi tie työelämään.
 Tarkistettu
4.1



Pöytäkirjan asiakohta PTK 132/2017 vp
Kysymyksen käsittely päättyi.
2


