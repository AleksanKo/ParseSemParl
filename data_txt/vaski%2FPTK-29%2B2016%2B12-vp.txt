















































DEM4F05.tmpSave.xml


Pöytäkirjan asiakohta PTK 29/2016 vp

 Tarkistettu
4.0

Pöytäkirjan asiakohta 

PTK 29/2016 vp

Täysistunto

Keskiviikko 30.3.2016 klo 14.01—16.13

12. Hallituksen esitys eduskunnalle tuloveroja koskevan kaksinkertaisen verotuksen vält-
tämiseksi ja veron kiertämisen estämiseksi Saksan kanssa tehdyn sopimuksen hyväksymi-
sestä ja laiksi sopimuksen lainsäädännön alaan kuuluvien määräysten voimaansaattami-
sesta

Hallituksen esitys HE 17/2016 vp
Valiokunnan mietintö VaVM 4/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 12. asia.
Käsittelyn pohjana on valtiovarainvaliokunnan mietintö VaVM 4/2016 vp. Nyt päätetään
lakiehdotuksen sisällöstä.

Keskustelu

15.56 Maria Tolppanen ps: Arvoisa puhemies! Tässä kohdassa haluaisin tietysti sanoa
sen, että tämä asia on erittäin hyvä ja haluaisin kiirehtiä meidän hallitustamme purkamaan
myöskin kaksoisverotuksen Ruotsin kanssa. Siitä kiistellään tällä hetkellä, onko se kak-
soisverotusta vai eikö se ole kaksoisverotusta. Mutta joka tapauksessa kun henkilö, joka on
työskennellyt Ruotsissa, siis Suomen kansalainen, muuttaa Suomeen eläkepäivilleen, hän
maksaa enemmän veroa kuin silloin, jos hän olisi saman palkan tienannut Suomessa ja se
verotettaisiin pelkästään täällä. Uskon, että aika monet ovat sitä mieltä, että tämä osittai-
nenkaan kaksoisverotus, mikä siinä on olemassa, pitää pystyä purkamaan. Halusin, että se
merkitään tuonne pöytäkirjoihin, että asia on noussut täällä esille.

15.57 Eeva-Maria Maijala kesk: Arvoisa puhemies! Kannatan edustaja Tolppasen esille
tuomaa asiaa. Tämän kaksoisverotusasian Ruotsin kanssa pitäisi olla periaatteessa kunnos-
sa, mutta siitä huolimatta henkilöt, jotka ovat olleet töissä Ruotsissa ja sittemmin Suomes-
sa eläkeläisinä, ovat esittäneet, että heitä verotetaan kohtuuttomalla tavalla. Joka tapauk-
sessa olisi hyvä, että tätä asiaa selvitettäisiin ja tuotaisiin julki, miten tämä asia käytännös-
sä hoidetaan.

Yleiskeskustelu päättyi.

Eduskunta hyväksyi hallituksen esitykseen HE 17/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


