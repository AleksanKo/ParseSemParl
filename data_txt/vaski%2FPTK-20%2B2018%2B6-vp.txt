















































DEM6828.tmp.xml


Pöytäkirjan asiakohta PTK 20/2018 vp
Pöytäkirjan asiakohta 

PTK 20/2018 vp

Täysistunto

Perjantai 9.3.2018 klo 13.01—13.28

6. Hallituksen esitys  eduskunnalle  lentoliikenteestä  Bahrainin kanssa tehdyn sopimuksen 
hyväksymiseksi ja voimaansaattamiseksi

Hallituksen esitys HE 186/2017 vp
Valiokunnan mietintö LiVM 1/2018 vp

Osittain ainoa, osittain toinen käsittely

Puhemies Paula Risikko: Osittain ainoaan, osittain toiseen käsittelyyn esitellään päivä-
järjestyksen 6. asia. Ensin päätetään liikenne- ja viestintävaliokunnan mietinnön LiVM 1/
2018 vp pohjalta ainoassa käsittelyssä sopimuksesta ja sitten toisessa käsittelyssä lakieh-
dotuksesta.

Keskustelu

13.04 Timo Heinonen kok: Arvoisa rouva puhemies! Tässä on käsittelyssä lentosopimus
Bahrainin kanssa. Toimivat lentoyhteydet ovat elintärkeä asia meidän kaltaisellemme
maalle, ja tässä on tärkeässä roolissa myös kaupunkilentokenttä. Eduskunnan käsittelyssä
on Malmin lentokenttää koskeva kansalaisaloite. Meillä tällä hetkellä nämä koneet, jotka
Bahrainiin tulevat menemään, käyttävät Helsinki-Vantaan lentokenttää, mutta paljon liike-
matkailussa käytetään Malmia, [Paavo Arhinmäki: Paljon!] joka toimii erinomaisella ta-
valla vain 10 kilometrin päässä kaupungin keskustasta. Ja itse toivon, [Välihuutoja vasem-
malta] että kun nämä pitkät lennot tulevat tänne, niin myös sisäiset lennot pystytään tule-
vaisuudessa turvaamaan, ja siinä tällaisella kaupunkikentällä on kyllä ensiarvoisen tärkeä
asema. Itse toivon, että kenttä voisi myös tulevaisuudessa jatkaa ja tukea osaltaan sitten
näitä kaukomailta tulevia lentoja.

13.05 Pia Viitanen sd:  Arvoisa puhemies! Tuli vain mieleen tässä, kun edustaja Heino-
nen nyt valitsi tällaisen keskustelukulman tähän lentoliikennesopimukseen Bahrainin
kanssa ja puhuttiin tästä kansallisesta yhteydestä ja sitten myös tästä Malmin kentän tilan-
teesta, että käytän nyt sitten tilaisuutta hyväkseni tässä ja nyt kysyäkseni, mikä on hallituk-
sen tämänhetkinen linja tähän Malmin lentokenttä -asiaan. Mehän palasimme tähän asiaan
viimeksi ennen kunnallisvaaleja. Täällä SDP esitti kysymyksiä sen suhteen, että toisaalta
keskustajoukoissa pääministeriä myöten oli vähän vaalilupauksen tuntuista keskustelua
siitä, että kenttä pelastettaisiin, ja silloin mietimme, onko hallitus tehnyt toimia, jotta sitten
esimerkiksi uudestaan rakennettaisiin näillä valtion omilla toimilla tuolla suunnassa. Ja nyt
tietenkin, kun meillä on tässä areena edessä, toivon, että saan vastausta tähän kysymyk-
seen, missä mennään asian suhteen.
 Tarkistettu
4.1



Pöytäkirjan asiakohta PTK 20/2018 vp
13.06 Paavo Arhinmäki vas:  Arvoisa rouva puhemies! Edustaja Heinonen toivoi, että
Malmin lentokenttä voisi säilyä lentokenttätoiminnassa. [Välihuuto] — Bahrainin lento-
kenttätoiminnassa mahdollisesti jopa. — Todettakoon, kun edustaja Heinonen ei ilmeises-
ti seuraa kovinkaan tarkkaan, mitä valtakunnassa tai pääkaupungissa tapahtuu, että Helsin-
ki, jonka pormestarina on kokoomuslainen ja suurin puolue on kokoomus, on sekä nykyi-
sessä yleiskaavassa että edellisessä yleiskaavassa osoittanut Malmin lentokentän rakenta-
miseen, ja sen lisäksi tästä uudemmasta yleiskaavasta on toki valitettu hallinto-oikeuteen,
mutta hallinto-oikeus on todennut, että se on pätevä siltä osin. Toki siitä on vielä korkeim-
paan hallinto-oikeuteen valitettu. Mutta kerrottakoon nyt edustaja Heinoselle, että tätä
asiaa on todella Helsingissä käsitelty hyvin pitkään, hyvin huolellisesti. Siitä on valtuus-
tossa äänestetty, mitä nyt sanoisin, arviolta viitisen-, kuutisenkymmentä kertaa, ja joka ker-
ta tulos on ollut sama. Välissä on ollut aika monia vaaleja, ja tulos on ollut aina sama. Tämä
perustuu tietysti siihen, että Helsingissä on, niin kuin yleensä pääkaupunkiseudullakin, pu-
laa asunnoista, tarvitaan kohtuuhintaisia asuntoja, ja yhdessä puolueet ovat pyrkineet teke-
mään töitä sen eteen, että tätä ongelmaa ratkaistaisiin. Ja tällähän on merkitystä myös val-
takunnan kannalta, koska meillä ovat kohtuuttoman paljon nousseet asumistukimenot, ar-
violta 2 miljardia euroa vuodessa, ja tähän keskeisenä syynä on se, että meillä ei ole riittä-
västi kohtuuhintaisia omakustannevuokra-asuntoja. Malmin alue hyvillä yhteyksillään
omalta osaltaan ratkaisee tätä ongelmaa. Mutta asia siis on, edustaja Heinonen, menossa
toiseen suuntaan.

Puhemies Paula Risikko:  Arvoisat edustajat, toivon, että tätä keskustelunaihetta, mikä
täällä nyt näyttäisi nousevan, säästettäisiin erityisesti siihen, kun me käymme sitten kansa-
laisaloitteen läpi, koska meillä on aika pitkä lista ja kello 13.30 pitää lopettaa täysistunto
suuren valiokunnan kokouksen vuoksi, ja me emme ehdi käsitellä näitä, jos tässä laajenee
kovasti tämä keskustelu. Jatketaan keskustelua, mutta toivon keskityttävän nyt tähän tee-
maan, mikä tässä on asialistalla. [Jukka Gustafsson: Oikein!]

13.09 Jari Myllykoski vas: Arvoisa rouva puhemies! Ilahduttavaa, että Bahrainin kanssa
tehty sopimus puhuttaa täällä isossa salissa enemmän kuin konsanaan valiokunnassa.
[Naurua] Kiitoksia pelin avauksesta, edustaja Heinonen. Ja siihen toiseen asiaan Nakkilas-
ta, Satakunnasta, oleva kansanedustaja ei ronki pitkällä tikullakaan. Se on helsinkiläisten
oma asia.

13.09 Mikko Alatalo kesk:  Arvoisa puhemies! Pitkä matka on Bahrainista Malmille.
Joka tapauksessa liikelentokenttiä tarvitaan, ja ymmärrän ihan täysin — me olemme liiken-
nevaliokunnassa tätä asiaa käsitelleet ja me olemme myös ponnen tehneet siihen — että
meidän täytyy turvata tulevaisuudessa älykkään ilmailun edellytykset jossakin muualla sit-
ten. [Riitta Myller: Bahrainissa!] Mutta emme me voi lähteä mestaroimaan sitä, mikä Hel-
singin kaupungille kuuluu.

Ylipäänsä meidän täytyy turvata myös siis siviili-ilmailu ja opetus, mutta se liittyy sit-
ten tosiaankin tulevaisuuteen ja varmaan seuraavankin hallituksen toimenpiteisiin.

13.10 Timo Heinonen kok:  Arvoisa rouva puhemies! Kunnioitan puhemiehen toivetta,
että jatketaan tätä keskustelua myöhemmin laajemmin, mutta haluan sen verran sanoa —
kun edustaja Arhinmäki toi esille, että en asiaa seuraisi — että olen seurannut tätä poik-
2



Pöytäkirjan asiakohta PTK 20/2018 vp
keuksellisen tarkasti ja tiedän, miten tämä kenttä voitaisiin jatkossa säilyttää ja turvata. Ja
olen eri mieltä esimerkiksi vasemmistoliiton edustajan kanssa siitä, että asia on Helsingin
asia. Minun mielestäni Malmi on koko Suomen [Joona Räsänen: Bahrainin!] elinvoiman
kannalta niin keskeisen tärkeä lentokenttä, että sen tulevaisuus on syytä turvata. [Paavo Ar-
hinmäki: Bahrainista puhumattakaan!] On hyvä, että tämä kansalaisaloite tulee myöhem-
min sitten laajempaan keskusteluun. [Timo Harakka: Kertokaa Vapaavuorelle!]

13.11 Eero Heinäluoma sd:  Arvoisa puhemies! Taitaa olla niin, että tämä Bahrainin
kanssa tehtävä lentosopimus ei todellakaan koske liikelentoja. Että kyllä ne liikelennot voi-
vat tulla sekä Malmille että muuallekin ihan täysimääräisesti, hyväksytään tämä sopimus
tai ei. 

Tämä Malmi sen sijaan koskettaa sitä kysymystä, onko sille Malmin kentälle valtiolla
tarpeita. Eihän Helsingin kaupunki ryhdy lento-operaattoriksi, niin kuin ei Seutulassakaan
ole Vantaan kaupunki vastuussa lentokenttätoiminnoista. Niinpä sanon vielä kerran, kun
tästä on puhuttu ennenkin: Arvoisa edustaja Heinonen, hallituksen pitäisi nyt vihdoin teh-
dä päätös, tarvitaanko tätä Malmin lentokenttää valtakunnan toiminnoissa ja onko valtio
valmis siihen, että se sijoittaa sinne toimintojaan, kuten ottaa vastuun lennonjohdosta. Jos
sitä ei tehdä, teidän puheenne on turhaa puhetta täällä, niin kuin se on tähän saakka ollut.

13.12 Ari Torniainen kesk:  Arvoisa rouva puhemies! Todellakin, tässä on kyseessä ja
käsittelyssä Bahrainin kanssa tehdyn lentoliikennesopimuksen hyväksyminen ja aikaan-
saaminen, mutta kun edustaja Heinonen nosti Malmin lentokenttä -asian esille, niin onhan
se tietysti mahdollista, mutta haluan itse todeta, että se on jo kansalaisaloitteen kautta meil-
lä täällä eduskunnassa käsittelyssä. Liikenne- ja viestintävaliokunta on asiaa käsitellyt, ja
siitä on mietintö saatu aikaiseksi. Sinne mietintöön on tullut kaksikin ponsiesitystä, jotka
ovat aivan hyviä tulevaisuutta ajatellen, ja me saamme kyllä täällä salissa vielä keskustella
myöskin Malmin lentokenttä -asiasta aivan varmasti ihan riittävästi, edustaja Heinonen.

13.12 Joona Räsänen sd:  Arvoisa puhemies! Ei varmaan kukaan ajatellut, että näin pal-
jon keskustelua olisi herättänyt tämä lentoliikennesopimus Bahrainin kanssa. Tässä sopi-
muksessahan kyse on siis siitä, millä edellytyksillä ja miten osapuolet, siis tässä tapaukses-
sa Suomi ja Bahrain, voivat nimetä lentoyhtiöitä käyttämään sopimuksella myönnettyjä lii-
kenneoikeuksia. Siitä tässä itse asiassa oli kysymys, mutta nyt kun tämä keskustelu halut-
tiin viedä sitten vähän ehkä sivuraiteelle, vähän ehkä toiselle lentoreitille niin sanotusti,
niin ehkä sopii todeta, että en olisi kyllä koskaan arvannut, että Malmin lentokentän mer-
kitys on niin suuri, että se näkyy myös Bahrainissa saakka. Siinä mielessä on ihan totta, että
nämä erilaiset sopimukset eri maiden kanssa, jotta me pystymme lentoliikennettä lisää-
mään ja saamme lisää reittivalikoimaa, ovat hyvästä ja se on tällaiselle maalle erittäin hy-
vä, että meillä on kattavat sopimukset eri maiden kanssa. Mutta ehkä näihin tällaisiin asioi-
hin ei kannattaisi sotkea aina näihin kuulumattomia asioita, kuten tätä Malmin lentokenttä
-asiaa.

Ehkä sanon vielä muutaman sanan tästä kansalaisaloitteesta: kun aikaisemmin näistä
kaavapäätöksistä todella on valitettu hallinto-oikeuteen ja sitten mahdollisesti korkeim-
paan hallinto-oikeuteen, niin nykyään varmaan kaavapäätöksistä sitten valitetaan tänne
eduskunnan istuntosaliin näiden kansalaisaloitteiden muodossa. [Ben Zyskowicz: Näin
tässä on käynyt!]
3



Pöytäkirjan asiakohta PTK 20/2018 vp
13.14 Mika Kari sd: Arvoisa rouva puhemies! Seuraava asiakohta on lentoliikennesopi-
muksen tekeminen Kuuban kanssa. Odotan, millä avauksella edustaja Heinonen sen kes-
kustelun aloittaa.

Mutta kun tästä Bahrainin kanssa tehtävästä sopimuksesta aloitettiin teemalla, joka kos-
kettelee meille harrasteilmailijoille tärkeän Malmin lentokentän tulevaisuutta, niin käytän
siitä myös itse yhden puheenvuoron, ymmärtäen meidän harrasteilmailijoiden huolen Mal-
min siirtymisestä. [Timo Heinonen: Hyvä!] Sekin huoli on hyvä jakaa eduskunnassa, mut-
ta vähintään yhtä reilua olisi sanoa, mitä edustaja Heinäluoma tuossa aikaisemmin sanoi,
että hallitus omilla toimillaan olisi voinut vaikuttaa siihen, että Malmin toimintaa olisi voi-
tu jatkaa, muun muassa Rajavartiolaitoksen tukikohta on siirretty Helsinki-Vantaalle, mil-
joonien eurojen investointeja on tehty. Näiden investointien teko on ollut yksi, voiko sa-
noa, ehkä naula Malmin tulevaisuudelle, mutta toivottavasti helsinkiläiset osaavat näissä
asioissa tehdä viisaita päätöksiä.

13.15 Jari Myllykoski vas: Arvoisa rouva puhemies! Täytyy nyt siitä Malmista sitten sa-
noa sen verran, että valtiolla ei ole intressiä toimia siellä ja he ovat Helsingin kaupungin
kanssa tästä yhteisymmärryksessä sopineet, että se on asuntoalueeksi sopivaa kaavoittaa,
ja tämän ratkaisun on Helsinki omassa valtuustossaan vahvistanut ja se on oikeuskäsitte-
lyssä ollut. Siinä mielessä satakuntalainen kansanedustaja ei puutu siihen asiaan. Ja niistä
palvelutoiminnoista, mitä Malmilla on ollut, on iso joukko, ainakin juuri ne valtion toimet,
siirretty osa Santahaminaan, osa Helsinki-Vantaalle, niin kuin edustaja Kari oikein totesi.
[Timo Heinonen: Ja osa loppuu kokonaan!] 

Jos joku nyt pitää tässä kohtaa tietysti varmistaa, on se, että ilmeisesti — jos nyt oikein
muistan valiokuntakuulemisesta — nämä maaseutukenttien lennonjohtoilmoitukset mene-
vät Malmille, ja siinä mielessä siellä, jos ei nyt lennonjohtotoimintaa ole, kuitenkin vasta-
taan siitä, kuinka harrastelentoja lennetään tässä maassa niin palotarkkailussa kuin muus-
sakin. Siinä mielessä se on se yksi merkittävä asia, joka tulee tietysti tässä kohtaa sitten tur-
vata, että se toiminto säilyy.

Keskustelu päättyi.

Eduskunta hyväksyi hallituksen esityksessä HE 186/2017 vp tarkoitetun sopimuksen.
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 186/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


	6
	13.04
	13.05
	13.06
	13.09
	13.09
	13.10
	13.11
	13.12
	13.12
	13.14
	13.15


