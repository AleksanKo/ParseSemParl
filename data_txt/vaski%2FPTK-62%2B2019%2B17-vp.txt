















































DEM42F6.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

17. Hallituksen esitys eduskunnalle laiksi opintotukilain muuttamisesta
Hallituksen esitys HE 33/2019 vp
Valiokunnan mietintö SiVM 4/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 17. asia. Käsittelyn pohjana on sivistysvaliokunnan mietintö SiVM 4/2019 vp. Nyt
päätetään lakiehdotuksen sisällöstä.

Keskustelu

19.24 Pekka Aittakumpu kesk: Arvoisa puhemies! Maamme vakavimpia ongelmia ja
haasteita on tällä hetkelä se, että syntyvyytemme on romahtanut historiallisen alhaiseksi.
Se vaikuttaa siihen, että joudumme yhä vakavammin pohtimaan sitä, mistä saamme riittä-
västi työvoimaa ja millä rahoitamme esimerkiksi sosiaali- ja terveyspalvelumme. Tarvit-
semme tämän maan nuoret kouluun ja opiskelemaan ja sen jälkeen reippaasti töihin. On
hienoa, että hallitus sitoo opintorahan sekä viime kaudella päätetyn opintotuen oppimate-
riaalilisän ja opintorahan huoltajakorotuksen indeksiin. Sivistysvaliokunta toteaa mietin-
nössään, että indeksiin sitominen vähentää opintotuen ostovoiman heikkenemistä ja turvaa
järjestelmän kestävyyttä sekä opiskelijoiden toimeentulon tasoa. Tämä on myös periaat-
teellisesti tärkeä asia.

Arvoisa puhemies! Tarvitsemme tähän maahan lisää lapsia, ja lapsi- ja perheystävälli-
sen Suomen vahvistamisessa lapsiperheiden tukeminen monin tavoin on tärkeää. Tähän
liittyen on arvokasta, että opintotuen huoltajakorotukseen tehdään 25 euron tasokorotus,
jolloin huoltajakorotus on kaikkiaan 100 euroa kuukaudessa. Tämä on tärkeä kädenojen-
nus perheellisille opiskelijoille. Keskustanuorten ja opiskelijoiden tavoitteena oli pitkään,
että opintotukeen saataisiin palautettua huoltajakorotus, joka poistettiin laman alkuaikoina
vuonna 1992. Viime vaalikauden aikana tehtiin päätös ottaa huoltajakorotus jälleen käyt-
töön, ja vuodesta 2018 alkaen huoltajakorotusta on maksettu 75 euroa kuukaudessa, luku-
vuoden aikana noin 14 000 opiskelijalle. Vuositasolla saajia on ollut noin 22 000. Huolta-
jakorotus koskee niitä opintorahan saajia, jotka ovat alle 18-vuotiaan lapsen huoltajia.
Huoltajakorotuksen parantaminen kohdistaa tuen kaikista tiukimmassa tilanteessa oleviin
opiskelijoihin. Perheellisen opiskelijan mahdollisuudet käydä töissä opiskelujen ohella
ovat usein haastavammat kun perheettömän opiskelijan. 

Opiskelijoiden toimeentuloa on tärkeää parantaa myös muilla tavoin. Esimerkiksi opis-
kelijoiden tulorajoja työssäkäyntiin liittyen olisin valmis tarkastelemaan, ja pidän tärkeä-
nä, että myös siitä voisimme tällä kaudella saada hyviä päätöksiä.
 Tarkistettu
4.0



Pöytäkirjan asiakohta PTK 62/2019 vp
19.27 Mikko Kinnunen kesk: Arvoisa herra puhemies! Koulutukseen panostaminen on
tulevaisuuteen panostamista. Olli ja Elli Opiskelija lapsikatraineen kiittävät hallituksen
esitystä. Kun helpotamme koulutukseen osallistumista esimerkiksi opintotukea paranta-
malla, edistämme yhdenvertaisuutta ja koulutuksen tasa-arvoa. Yksi selittävä tekijä Suo-
men kehittymiseen ja kukoistamiseen on se, että jokaisella on taustasta riippumatta mah-
dollisimman tasavertaiset mahdollisuudet edetä koulupolulla vahvuuksiensa mukaan ja
löytää oma paikkansa tässä yhteiskunnassa.

Opintotukilaki on valmisteltu opetus- ja kulttuuriministeriön ja Kelan yhteistyönä.
Opintoraha sidotaan kansaneläkeindeksiin. Tämä kannustaa päätoimiseen opiskeluun. In-
deksisidonnaisuus koskee opintorahan perusmäärien lisäksi opintorahan huoltajakorotus-
ta, opintorahan oppimateriaalilisää ja opintorahan niin sanottuja vähävaraiskorotuksia.
Näin etuudet seuraavat elinkustannusten kehittymistä.

Vuoden 2019 kouluterveyskyselyn mukaan jopa 21 prosenttia lukion ensimmäisen ja
toisen vuoden opiskelijoista kävi palkkatöissä koulutyön ohessa. Tämä voi heikentää opin-
tojen edistymistä ja kuormittaa opiskelijoita, jotka kamppailevat muutenkin jaksamisen
kanssa. On syytä muistaa, että nuorten mielenterveyden vaikeudet ovat lisääntyneet viime
aikoina. Työssäkäyminen on kasvanut 2 prosenttia kahden viime vuoden aikana. 

Kun kuulimme sivistysvaliokunnassa myös opiskelijoita, ilmeni, että monet opiskelijat
kokevat opintotukijärjestelmän monimutkaiseksi. Yhtenä syynä pidetään edellä mainittuja
opintorahan eri osia. Huoltajakorotuksen ja oppimateriaalilisän määrästä oli välttämätöntä
säätää opintorahan tasokorotuksen sijaan erikseen määriteltynä osana opintorahaa. 

On tärkeää, että hallitus parantaa viime hallituskaudella palautettua huoltajakorotusta
edelleen 25 eurolla. Niin kuin kuulimme, huoltajakorotus poistettiin 90-luvun laman alku-
vuosina ja palautettiin 75 euron suuruisena viime hallituskaudella. Nyt se nousee 100 eu-
roon. Uskon, että tämä rohkaisee pieneltä osaltaan nuoria sitoutumaan ja perustamaan per-
heen opiskelun lomassa. Huoltajakorotus mahdollistaa paremmin yhtäaikaisen opiskelun
ja lapsista huolehtimisen. Se vähentää osaltaan perheellisten opiskelijoiden tarvetta turvau-
tua toimeentulotukeen. Se on myös yksi hyvä askel kohti lapsiystävällistä Suomea. 

Toki on tarpeen todeta, että tuen toimintaympäristö on monimutkainen. Opintotuki liit-
tyy sekä koulujärjestelmään että sosiaaliturvaan. Sosiaaliturvan laajemman uudistuksen
yhteydessä kannattaa ottaa tavoitteeksi järjestelmän yksinkertaistaminen. Opintotuki tulee
arvioida myös oppivelvollisuusiän pidentämisen yhteydessä. On tärkeää, että myös jatkos-
sa opintotuen vapaaehtoisten palauttamisten määräaika on tuen saajien ennakoitavissa ja
että varmistetaan riittävän pitkä aika vapaaehtoiselle palauttamiselle. 

Arvoisa puhemies! Uskon, että opintotuen parannukset vähentävät opiskelijoiden vel-
kaantumista. Opiskelijat voivat keskittyä entistä paremmin opintoihinsa, valmistua koh-
tuullisessa ajassa ja päästä leivänsyrjään kiinni ja rakentamaan tätä yhteiskuntaa. Amisba-
rometrin 2017 mukaan jopa 34 prosenttia perheellisistä ammatillisen koulutuksen opiske-
lijoista oli joutunut turvautumaan pikavippiin tai kulutusluottoon. Huoltajakorotuksen aut-
tamana perheelliset opiskelijat voivat suorittaa opintonsa paremmin loppuun, kun taloudel-
linen tilanne helpottuu. 

Koulutukseen kannattaa aina panostaa. 

19.33 Mari Rantanen ps: Arvoisa puhemies! On tietysti hyvä, että opiskelijoille tehdään
parannuksia, mutta täytyy samassa yhteydessä nyt todeta, että ensinnäkin näillä korotuk-
silla ja indeksiin sitomisella ei päästä siitä tosiasiasta, että opiskelijan toimeentulossa on
2



Pöytäkirjan asiakohta PTK 62/2019 vp
edelleen vaihtoehtona joko opintolainan nosto tai työnteko. Mutta työntekoa en pidä huo-
nona asiana, se nimittäin saattaa tuoda jossain kohtaa työpaikan, ja toisaalta olemme täällä
kuulleet, että meillä on kova työvoimapula myöskin joillakin aloilla, joten opiskelijat paik-
kaavat osa-aikatyöllään erinomaisesti myös työvoimapulaa.

Jos oikein kuulin edustaja Aittakummun puheenvuorosta, niin totesitte, että hallitus
ehkä tällä kaudella tarkastelee jopa tulorajojen poistoakin tai niiden uudelleenarviointia, ja
se kuulostaan erinomaisen järkevältä — samoin ehkä kannattaisi pohtia näitä takaisinpe-
rinnän kohtuuttomuuksia, joita opiskelijoilla on. Nämä ovat sellaisia keinoja, jotka voisi-
vat auttaa opiskelijoiden taloutta ihan tosissaan. — Kiitos. 

19.35 Pekka Aittakumpu kesk (vastauspuheenvuoro): Arvoisa puhemies! Esitin tosiaan
toiveen siitä, että voitaisiin näitä tulorajoja tarkastella. Siitä ei ole tietääkseni minkäänlais-
ta päätöstä tehty, mutta meillä on ollut vastikään liikkeellä lakialoite, jossa toivotaan sitä, ja
allekirjoitin tuon lakialoitteen. On siis minun oma henkilökohtainen ja monen muunkin
kansanedustajan toive, että voitaisiin sitä tarkastella, koska se on valtava ongelma tällä het-
kellä. Niin kuin me kaikki tiedämme, työssä käyvien opiskelijoiden opintotuen takaisinpe-
rintä aiheuttaa suuria ongelmia, joten olisi hyvä rohkaista ja mahdollistaa opiskelijoiden
työssäkäyntiä nykyistä paremmin.

Toinen varapuhemies Juho Eerola: Ja puhujalistaan.

19.35 Kimmo Kiljunen sd: Arvoisa puhemies! Tässä verrataan tilannetta neljä vuotta sit-
ten, jolloin oli myöskin uusi hallitus ja tässä salissa keskusteltiin budjetista. Kun sitä vertaa
tähän budjettiin ja tähän sävyyn, miten me tänään keskustelemme, niin onhan tässä eroa
kuin yöllä ja päivällä. Edellisellä kerralla oli leikkausta, leikkausta, jäädytystä ja niin edel-
leen. Tänään meillä on ollut juuri budjettiin liittyen esillä kolme erilaista lakiesitystä, jois-
sa ollaan nyt aidosti kohentamassa haavoittuvien ihmisryhmien elämäntilannetta. Me
olemme puhuneet pienimpien eläkkeiden korottamisesta, me olemme puhuneet lapsilisien
korottamisesta, ja nyt me puhumme opintotuenkin kohentamisesta. Kaikilla tasoilla tul-
laan hienosti vastaan, ja kun sille kruununa tänään vielä käydään keskustelua työttömiä ku-
rittavan aktiivimallinkin lopettamisesta, niin onhan tässä juhlava tunnelma.

19.36 Mari Rantanen ps (vastauspuheenvuoro): Arvoisa puhemies! En malta tässä koh-
taa olla vastaamatta edustaja Kiljusen ihastelevaan sävyyn tässä keskustelussa, jota nyt
käydään tämänkin päivän menolisäyksistä. Aina on hyvä asia, kun voidaan auttaa heikom-
massa asemassa olevia, mutta kyllä täytyy sanoa, että totisesti toivon, että hallitus pääsee
työllisyystavoitteeseensa ja että ne talouden näkymät, jotka nyt näyttäisivät tulevan, eivät
iske koko voimallaan, koska fakta on se, että sitten jostain myös leikataan — tai sitten vaih-
toehtoisesti otetaan velkaa, mutta sekään ei ole kovin kestävä tie.

19.37 Kimmo Kiljunen sd: Ihan lyhyt kommentti. Hallitus panostaa työllistämiseen, sen
me kaikki tiedämme, ja sen takia on puhuttu työllisyysasteen nostamisesta 75 prosenttiin,
jolla saadaan voimavaraa tämän hyvinvointiyhteiskunnan rakentamiseen ja myöskin näi-
hin julkisiin tulonsiirtoihin. 

Ja älkää turhaan pelätkö sitä velkaantumista ihan niin paljon. Ei sitä tarvitse ihan niin
paljon pelätä. Maailman mitassa Suomella on neljänneksi vähiten nettovelkaa — sitä on
3



Pöytäkirjan asiakohta PTK 62/2019 vp
neljänneksi vähiten [Mari Rantasen välihuuto] kaikkien maailman maiden joukossa. Siellä
on ykkösenä Saudi-Arabia, kakkosena Norja, kolmantena Qatar, neljäntenä Suomi. Emun
kriteereitä kun katsotaan, esimerkiksi julkista velkaa Emu-maiden joukossa, siellä on ai-
noastaan kolme maata, jotka täyttävät Emun kriteerit eli joilla tämä julkinen velka on alle
60 prosenttia kansantuotteesta. Ne ovat Viro, Luxemburg ja Suomi. Eli meillä on myöskin
varaa silloin, jos me olemme vaikeassa taantumatilanteessa, vaikeassa tilanteessa, ylläpi-
tää järjestelmää. Silloin joudutaan näitä elvyttäviä toimia myöskin hoitamaan osittain jul-
kisella velalla. Niin ovat muutkin tehneet. 

19.38 Ari Koponen ps: Arvoisa puhemies! Nämä opintotuen parannukset ovat erittäin
kannatettavia. Olin aamulla ”Köyhyyden kokeneet ja kansanedustajat samassa pöydässä” -
keskustelutilaisuudessa, ja sielläkin nousi jatkuvasti esiin näitten vähempiosaisten perheit-
ten opiskelevien lasten tilanne. Mutta kuten täälläkin salissa on useassa puheenvuorossa
kuultu, myös muita uudistuksia tarvitaan kuin pelkästään nämä.

19.38 Pekka Aittakumpu kesk: Arvoisa puhemies! Aivan lyhyesti vielä tähän näiden
menolisäyksien rahoittamiseen. Aivan kuten edustaja Kiljunen hyvin totesi, hallitus on
vahvasti sitoutunut siihen, että meidän täytyy saada työllisyyttä tässä maassa lisättyä koko
valtakunnassa. Se on edellytys totta kai sille, että me voimme rahoittaa näitä hyviä ja tär-
keitä menolisäyksiä. Kyllä hallituksella on selkeä tahtotila parantaa työllisyyttä, mikä tuli
tänään hyvin esille siinä, kun keskusteltiin tästä aktiivimallista. Monia toimia on ja uusia
toimia on tulossa, muun muassa yrittäjyyden tukemiseen on tulossa hyviä toimia, ja nyt
tätä työllisyyspolitiikkaa jatketaan aktiivisesti ja sitä tilannetta seurataan jatkuvasti. Mutta
kyllä esimerkiksi tämä opintotuen huoltajakorotuksen korotus tulee myönteisesti vaikutta-
maan meidän maahan pitkällä aikajänteellä, kun me ajattelemme, että perheiden tuki vah-
vistaa yhteiskuntaa ja se koituu maalle myös taloudellisesti lopulta sitten hyväksi. [Kimmo
Kiljunen: Viisasta puhetta!]

19.40 Mikko Kinnunen kesk: Arvoisa herra puhemies! Niin kuin edustaja Aittakumpu
tuossa äsken sanoi, tämä huoltajakorotus varmasti vähentää sitä työssäkäymistä. Toki opis-
kelun aikana työssä käyminen ei ole aivan yksipiippuinen asia. 

Joillekin aloille se on hyvin luontevaa, että tehdään työtä ja teoriaopinnot ja käytännön
tekeminen yhdistyvät ja tekevät oppimisesta syvällisempää. Ja toki ammatillisessa koulu-
tuksessahan on työssäoppimisen jaksot ja teoriaopinnot. Toki sitten viime vuosina leikka-
usten vuoksi lähiopetusta on ollut liian vähän, ja nyt sitä sitten ollaan lisäämässä. 

Mutta kaiken kaikkiaan on hyvä, että nuorten ei ole pakko mennä töihin ja otetaan tämä
jaksaminen paremmin huomioon. Mutta sitten opintotukea ja järjestelmää tulee myöskin
miettiä, kun jatkossa katselemme tätä jatkuvaa oppimista ja työssäkäyvän väestön osaami-
sen ylläpitämistä, että miten siinä tuet muodostuvat. Se on tulevien pohdintojen aihe.

19.41 Kim Berg sd: Arvoisa herra puhemies! Haluaisin nostaa kanssa tässä esille tämän
edustaja Kiljusen nostaman asian siitä, että on aika hieno tunnelma tällä hetkellä: meillä on
pitkä lista asioita, joita tämä hallitus on nyt parantamassa, toisin kuin viime kaudella, kun
leikattiin. Voisin nostaa esille myös saman asian, minkä tuossa aikaisemmin nostin esille,
että allekirjoitan myös sen, että eihän tämä missään nimessä riitä opiskelijoiden eikä vähä-
varaisten perheidenkään osalta, vaan vielä lisää pitää tehdä toimenpiteitä. Mutta näen itse,
4



Pöytäkirjan asiakohta PTK 62/2019 vp
että tämä on tosi hyvä alku kaikin puolin, että aloitamme nytten tämän korjauksen asiassa,
jota ollaan viety väärään suuntaan. Voisin myös nostaa esille sen, että kuulun myös tähän
kansanedustajien joukkoon, joka on sitä mieltä, että opiskelijoiden tulorajan korotusta voi-
taisiin harkita, ja olen myös allekirjoittanut tämän hyvän lakialoitteen.

19.42 Eveliina Heinäluoma sd: Arvoisa puhemies! Kannatan itse ehdottomasti sitä, että
opiskelijoiden toimeentulossa keskitytään siihen, että se toimeentulo ja opintotuki mahdol-
listavat päätoimisen opiskelijuuden, ja tässä suhteessa tämä hallituksen opintotuen korotus
on aivan erittäin tärkeä asia. Mutta aivan kuten edustaja Berg tässä aikaisemmin totesi,
tämä työnteko on aivan yhtä olennainen osa meidän opiskelijoiden arkea. Ja kansainväli-
sesti katsoen: vaikka meillä opiskelijoiden opiskeluajat ovat verrattain pidempiä kuin
muualla Euroopassa, niin meillä sitten toisessa suhteessa opiskelijat työllistyvät hyvin no-
peasti opiskelujaan ja ammattiaan vastaaviin työtehtäviin, ja tässä suhteessa heistä sitten
tulee tietysti myös hyviä veronmaksajia suhteellisen nopeasti, kun vertaa esimerkiksi mo-
niin Etelä-Euroopan maihin, joissa sitten nämä opiskeluajat saattavat olla lyhyitä. Mutta
summa summarum: tämä hallituksen esitys opintotuen korotuksesta on hyvä asia, ja siihen
suuntaan meidän pitäisi mennäkin, että mahdollistetaan täysipäiväinen opiskelu.

19.43 Kimmo Kiljunen sd: Puheenjohtaja! Kun opintotukijärjestelmiä on kansainväli-
sesti kehitelty, niin totta kai siinä on lähtökohtana — niin myöskin Suomessa — se, että
opintotuella pyritään mahdollistamaan se, että ihminen voi täysipäiväisesti opiskella. Eli
silloin se on tavallaan työhön rinnastettava panos, ja tähän suuntaan tietysti täytyy mennä.
Onhan sitten toinen tilanne — meillä on sellaisia opintomuotoja myöskin — kun työhar-
joittelulle varattava tilaa, mutta se on eri asia, ja päälähtökohdan täytyy olla, että opiskeli-
jan ei tarvitsisi joko syödä kaurapuuroa ja hernekeittoa tullakseen toimeen ja pystyäkseen
opiskelemaan tai mennä töihin samanaikaisesti, kun hän opiskelee. Se joka tapauksessa
tarkoittaa sitä, että tehokkuus on ihan toista.

Yleiskeskustelu päättyi.

Eduskunta hyväksyi hallituksen esitykseen HE 33/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


	17
	19.24
	19.27
	19.33
	19.35
	19.35
	19.36
	19.37
	19.38
	19.38
	19.40
	19.41
	19.42
	19.43


