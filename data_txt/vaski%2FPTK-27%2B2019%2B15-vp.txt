















































DEM5B13.tmp.xml


Pöytäkirjan asiakohta PTK 27/2019 vp
Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

15. Lakialoite laiksi lasten kanssa työskentelevien rikostaustan selvittämisestä annetun lain 
muuttamisesta

Lakialoite LA 1/2019 vp Terhi Koulumies kok ym.

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 15. asia. Puhemiesneuvosto ehdottaa, että asia lähetetään työelämä- ja tasa-arvovalio-
kuntaan. Tämän asian yhteydessä sallitaan keskustelu myös päiväjärjestyksen 16. asiasta.
Päiväjärjestyksen 15. asian esittelypuheenvuoron pitää edustaja Koulumies ja 16. asian
esittelee edustaja Laiho. 

Keskustelu

18.31 Terhi Koulumies kok (esittelypuheenvuoro): Arvoisa puhemies! Hyvät edustajat!
Tämän aloitteen sisältö on lyhykäisyydessään se, että annettaisiin mahdollisuus esimerkik-
si päiväkotien työntekijöitä palkkaaville tarkistaa näiden työntekijöiden rikostaustat jos-
kus myös sen työsuhteen tai virkasuhteen keston aikana. Eli nythän sellainen mahdollisuus
on olemassa, jos pysyvään työ- tai virkasuhteeseen palkataan uusi henkilö, mutta ehkä oli-
si syytä mahdollistaa tämmöinen tarkistus myös sen työ- tai virkasuhteen kulun aikana
myöhemmin. Tämän lain tarkoitus on pääasiassa suojella lapsia esimerkiksi aikuisten hei-
hin kohdistamalta hyväksikäytöltä. 

Tämä on tavallaan lakiehdotus yhdessä Mia Laihon tekemän lakiehdotuksen kanssa, ja
ne ovat niin kuin pari ja käsiteltävä tavallaan yhdessä. — Kiitos.

18.32 Mia Laiho kok (esittelypuheenvuoro): Arvoisa puhemies! Tässä lakialoitteessa esi-
tetään, että lasten kanssa työskentelevien rikostausta selvitettäisiin myös lyhytaikaisissa
työsuhteissa. Kuulimme edustaja Koulumiehen esityksen omasta lakialoitteestaan, joka
liittyy siihen, että voidaan myöskin työsuhteen aikana tarkistaa, mutta tämä oma osuuteni
liittyy myös lyhytaikaisiin työsuhteisiin, koska se on sellainen asia, mikä on ollut selkeä
epäkohta työelämässä. Pysyvissä työsuhteissa rikosselvitysote tarkastetaan. Se vaaditaan
alaikäisten kanssa työskenteleviltä työsuhteen alussa, mutta sitten on paljon lyhytaikaisis-
sa työsuhteissa toimivia, joilta sitä ei vaadita.

Jos me ajattelemme nykyistä maailmanmenoa ja sitä, minkälaisessa ympäristössä mei-
dän lapset ja nuoret elävät, niin voi hyvin ymmärtää sen, että meillä on paljon ihmisiä, jot-
ka eivät ole hyväksi lapsille, ja jos me pystymme niillä toimin, joilla me vain voimme, suo-
jaamaan lapsiamme, niin meidän on se tehtävä. Kun meillä kouluissa, päiväkodeissa ja eri-
laisissa muissa julkisissa tehtävissä ja yksityisissä toimissa toimitaan paljon alaikäisten
 Tarkistettu
4.0



Pöytäkirjan asiakohta PTK 27/2019 vp
kanssa, niin meidän pitää pystyä luottamaan siihen, että me voimme jättää lapsemme huo-
letta päivähoitoon, kouluun tai muuhun toimintaan.

Se, että ote tällä hetkellä vaaditaan vain pysyvissä työsuhteissa, voi itse asiassa edesaut-
taa sitä, että henkilöitä hakeutuu nimenomaan lyhytaikaisiin työsuhteisiin, hyppää työnan-
tajalta toiselle, ja jos sitten palaakin taas saman työnantajan palvelukseen, niin ei siellä
taaskaan kysellä mitään, kun on kyse kuitenkin tämmöisestä lyhytaikaisesta sijaisuudesta.
Mutta itse asiassa joku kaksi kuukauttakin on pitkä aika, ja myöskin sinä aikana voidaan
saada paljon pahaa aikaiseksi sen lapsen elämässä. Samoin tällä saataisiin mukaan esimer-
kiksi seurakuntien leiritoiminnat ja muut, joissa ollaan kuitenkin työsuhteessa ohjaajina
siellä, ja pystytään tämä harmaa alue kattamaan. 

Rikosotteen hankkiminen maksaa 12 euroa, ja sen saa noin seitsemässä päivässä ja var-
masti kiireellisissä tapauksissa nopeamminkin, eli kyse ei ole kustannuksiltaan suuresta
asiasta. Tässä on kyse siitä, mitä asioita me arvostamme ja mitkä asiat me haluamme nos-
taa tärkeinä esille. Se on pieni byrokratialisä siellä työhönottamisprosessissa, mutta kun tä-
mä, mikä koskee meidän lapsiamme, alaikäisiämme, heidän suojelemisekseen tehtäviä toi-
menpiteitä, niin se on todella, todella pieni asia. Niin kuin sanoin, tämä ei ole rahallisesti
mikään merkittävä asia. 

Toivoisin, että nykyinen hallitus voisi ottaa käsittelyynsä sekä tämän että Terhi Koulu-
miehen lakialoitteen ja antaa näille myönteisen tuen.

Toinen varapuhemies Juho Eerola:  Myönnän lyhyen vastauspuheenvuoron, edustaja
Risikko.

18.36 Paula Risikko kok (vastauspuheenvuoro): Arvoisa puhemies! Tässä on kaksi hy-
vää lakialoitetta. Silloin aikoinansa kun tuli tämä, että lasten kanssa työskenteleville teh-
dään rikostaustan selvitys, niin se on saanut kyllä kerta kaikkiaan erinomaisen, hyvän vas-
taanoton, ja sitä ei kukaan epäile — ja totean, että nämä tarkennukset ovat erittäin hyviä,
mitä sekä Koulumies että Laiho ovat tehneet. 

Tässä vain pyytäisin harkitsemaan myös sellaista, että myös vanhusten kanssa työsken-
televille tulisi tällainen vastaava rikostaustan selvittäminen. Meillä on nimittäin todella
paljon vanhusten hyväksikäyttöä siinä mielessä, että esimerkiksi esiinnytään vaikka vapaa-
ehtoistyöntekijöinä ja voidaan sitten hyödyntää ikäihmisten huonoa kuntoa. Meillä myös
hyvin paljon rikosilmoituksia tehdään tämäntyyppisistä. Siitä syystä toivoisin, että tämä
tulisi myös vanhuksille, kun meillä tällä hetkellä on tilanne se, että vanhuksille tarvitaan
hyvin paljon työntekijöitä tulevaisuudessa. — Kiitos, puheenjohtaja.

Toinen varapuhemies Juho Eerola: Myös edustajilla Essayah ja Kiuru tuntuu olevan ha-
lua debattiin, mutta mennään sen jälkeen puheenvuorolistaan. — Essayah ensin, ja Kiuru
sitten.

18.37 Sari Essayah kd (vastauspuheenvuoro): Arvoisa puhemies! Todellakin tämä lakia-
loite on ehdottoman tärkeä, mutta erityisesti halusin nyt kiinnittää huomiota tähän edustaja
Risikon esille nostamaan vanhuksien kanssa työskentelevien rikostaustan selvittämiseen.
Olen itse tästä viime kaudella tehnyt kirjallisen kysymyksen, ja silloinen oikeusministeri
vastasi vähän ympäripyöreästi ja antoi ymmärtää, että tässä tulisi erinäisiä työelämän yh-
denvertaisuuteen liittyviä kysymyksiä, jotka saattaisivat nousta pinnalle ja muuta vastaa-
2



Pöytäkirjan asiakohta PTK 27/2019 vp
vaa. Toivon, että tällä kaudella tämä asia etenisi, koska näitä tällaisia erilaisia väärinkäy-
töksiä, mitä vanhusten kanssa työskentelevillä on ollut, on noussut julkisuuteen suuri mää-
rä. 

Tässä yhteydessä haluan vielä muistuttaa siitä, että meillähän on oikeus pyytää näitä va-
paaehtoistyöntekijöitä, jotka työskentelevät esimerkiksi vaikkapa urheilujärjestöissä tai
erilaisissa lasten kerhoissa ja vastaavissa, toimittamaan oma rikosotteensa, ja sitä kautta
myöskin sitten valvoa, minkälaiset henkilöt tuolla lasten vapaa-ajalla työskentelevät.

18.38 Pauli Kiuru kok (vastauspuheenvuoro): Arvoisa puhemies! Nämä edustaja Laihon
ja Koulumiehen lakialoitteet ovat kannatettavia tavoitteiltaan, ja toivotaan, että ne etene-
vät. Samoin edustaja Risikon ja Essayahin huomio vanhuspuolesta — juuri näin.

Ensimmäisellä vaalikaudellani, kun olin täällä, käsiteltiin vapaaehtoistoiminnassa ta-
pahtuvaa selvittelyä näistä rikostaustoista, ja silloin meille kerrottiin valiokunnassa, että
20 000:sta 40 000:een selvitystä tulisi vuodessa tapahtumaan, mutta nyt olen ymmärtänyt,
että ne selvitysmäärät ovat jääneet aivan murto-osiin siitä, mitä ennakolta arveltiin. Miksi
näin, sitä en tiedä, mutta näiden lakialoitteiden käsittelyvaiheessa valiokunnassa varmaan
on syytä jos ei muuta nyt ainakin kysyä, onko sillä puolella jotain tehtävissä, että saataisiin
tarkemmin selville taustat ihmisiltä, jotka pyrkivät vapaaehtoistoimintaan — joka on kan-
natettavaa ja erinomaista, mutta sinne mukaan ei saa päästää ihmisiä, joilla on epäselvät ta-
voitteet ja väärät tavoitteet.

Toinen varapuhemies Juho Eerola: Nyt mennään puhujalistaan.

18.40 Ari Koponen ps: Arvoisa herra puhemies! Nämä molemmat ehdotetut lakialoitteet
ovat varsin perusteltuja, mutta näen tarpeelliseksi muuttaa lainsäädäntöä myös siten, että
lyhyempiäkin jaksoja lasten parissa työskentelevien henkilöiden taustat tulisi tarkistaa, oli-
vat he sitten vapaaehtoisia, harjoittelussa, toistuvilla vierailuilla tai työsuhteessa. Olemme
kaikki varsin hyvin tietoisia siitä, miten päiväkodeissa ja kouluissa on jo toiminut esimer-
kiksi sotarikollinen monien muiden rikollisten lisäksi. Tämä tilanne on kestämätön, ja sii-
hen pitää puuttua välittömästi.

Sytyin myös tästä edustaja Risikon vanhuksia koskevasta ehdotuksesta. — Kiitos.

18.40 Pihla Keto-Huovinen kok: Arvoisa herra puhemies! Kiitos edustajakollegoilleni
hyvistä lakialoitteista. Lasten turvallisuuden ja hyvinvoinnin varmistaminen edellyttää, et-
temme laiminlyö toimenpiteitä, joilla niitä voidaan edistää. Näissä lakialoitteissa tähdä-
tään nimenomaan turvallisuuden parantamiseen, mikä on meidän lainsäätäjien tehtävä.
Tämä on myöskin rikoksia ennaltaehkäisevää toimintaa ja myös meidän lapsiemme suoje-
lua. Tämän vuoksi on tärkeää, että tätä lainsäädäntöä tarkistetaan siten, että työnantajalle
annetaan mahdollisuus tarkistaa rikostausta työsuhteen aikana ja myöskin hyvin lyhytkes-
toisissa työsuhteissa.

Vanhemmat ovat olleet tästä aiheesta ihan aiheesta huolissaan, ja nimenomaan kun mie-
titään tätä ajankohtaa, pätkätöiden aikakautta, tämä on hyvin pitkä rajaus tähän ajankoh-
taan nähden, ja se herättää aiheellisesti sen kysymyksen, mahdollistaako se rikostaustais-
ten työllistymisen alle kolmen kuukauden työpätkiin esim. sijaisuustilanteissa. 

Tässä yhteydessä haluan myös tuoda esille sen seikan, minkä jo edustaja Essayah toi
esille, että vapaaehtoistyössä, esimerkiksi liikunta- ja urheilujärjestöissä, toimii vuosittain
3



Pöytäkirjan asiakohta PTK 27/2019 vp
yli puoli miljoonaa vapaaehtoista, joista suurin osa on tekemisissä nimenomaan lasten ja
nuorten kanssa esimerkiksi urheiluseurojen valmentajina. Rikostaustan tarkistamisen edel-
lytyksistä vapaaehtoistoiminnassa on säädetty, mutta se on vapaaehtoista, se ei ole pakol-
lista, velvoittavaa. Totuus, minkä edustaja Kiurukin toi täällä esille, on se, että niitä pyy-
detään harmittavan vähän vapaaehtoistoiminnassa. Pyyntöjen määrä on ollut kasvava,
mutta se on todellakin vain murto-osa siitä, mitä niitä pitäisi pyytää. 

Aikanaan kun eduskunnassa asiaa käsiteltiin, niin valiokunnat olivat erimielisiä tästä
asiasta, pitäisikö tarkistamisen olla velvoittavaa vai ei. Lakivaliokunta tuolloin aikanaan
omassa lausunnossaan edellytti, että tätä tilannetta seurataan tarkoin ja kokemusten perus-
teella arvioidaan, tulisiko tätä sääntelyä muuttaa. Viime aikoina esimerkiksi lapsiasiainval-
tuutettu on nostanut tätä asiaa esille ja ollut sillä kannalla, että tämän tarkistamisen tulisi
olla velvoittavaa nimenomaan myös vapaaehtoistoiminnan osalta. Olen myös itse sitä
mieltä, että rikostaustan selvittämisen pitää olla automaatio ja arkipäivää myös vapaaeh-
toistoiminnassa. — Kiitos.

18.43 Heikki Autto kok: Arvoisa puhemies! Edustajat Koulumies ja Laiho ovat tehneet
tärkeät lakialoitteet. On mielestäni tärkeää, että tämä rikostaustan selvittäminen voidaan
tehdä lasten parissa työskenteleville tulevaisuudessa sekä lyhytaikaisissa työsuhteissa että
toisaalta myöskin työsuhteen jatkuessa eikä vain siinä rekrytointivaiheessa. Tämä paran-
taa varmasti lasten turvallisuutta. Tässä mielessä todella toivon kyllä nyt tässä lähetekes-
kustelussa sitä, että nämä lakialoitteet etenisivät konkreettisesti lain pykäliksi asti. Edus-
kuntaahan ehkä joskus — ja koko suomalaista poliittista järjestelmää — syytetään vähän
siitä, että täällä sellaiset asiat, joita kaikki kannattavat, eivät tunnu millään etenevän ja sit-
ten taas eteenpäin menee vääjäämättä sellaisia asioita, joita oikein kukaan ei tunnu kannat-
tavan. Tässä on nyt taatusti sellainen asia, jota varmasti kaikki kannattavat, sitä, että lasten
turvallisuutta voidaan parantaa, ja todella kyllä toivon nyt, että tämä tuolla valiokuntakä-
sittelyssä etenee mietintöön ja täällä suuri sali pääsee sitten nämä lakimuutokset hyväksy-
mään.

18.45 Veijo Niemi ps: Arvoisa puhemies! Aiemmassa työssäni poliisina olen useasti tör-
männyt tähän todella ikävään ilmiöön, ja nämä aloitteet ovat todella hyvät. Mutta näkisin,
että olisi tarve hieman laajentaa tätä esimerkiksi tällaisiin kouluille tarjottaviin oheispalve-
luihin. Esimerkin kerrottuani ymmärrätte hyvin, mistä on kyse.

Elikkä 12-vuotiaita lapsia oli luokallinen ollut luokkaretkellä linja-autolla, ja vanhem-
mat ottivat sitten minuun yhteyttä luokkaretken jälkeen siinä mielessä, että kyseinen kul-
jettaja oli useaan otteeseen lääppinyt ja taputellut nuoria tyttöjä, ehdotellut, että lähdetään
tämän retken jälkeen hänen luokseen. Asiasta kirjattiin sitten rikosilmoitus, ja selvisi, että
kyseinen linja-autonkuljettaja oli vasta pari kuukautta aikaisemmin vapautunut vankilasta
törkeistä seksuaalirikoksista, jotka olivat kohdistuneet jopa 5-vuotiaisiin lapsiin. Elikkä
tämä täytyisi ottaa huomioon, että myös näiltä oheispalvelun tarjoajilta otetaan rikostaus-
taselvitys.

18.46 Veikko Vallin ps: Arvoisa puhemies! Tämä on todellakin erittäin hyvä lakialoite ja
lisää osaltaan lasten turvallisuutta, kun työnantaja voi varmistaa, että työntekijöillä ei ole
rikostaustaa, joka vaarantaa lasten turvallisuuden. Mutta tämän lain pitäisi koskea myös
esimerkiksi kouluissa työharjoittelussa olevia. Meillä Tampereella on ilmennyt tapauksia,
4



Pöytäkirjan asiakohta PTK 27/2019 vp
että turvapaikanhakijoita on sijoitettu kouluihin työharjoitteluun, vaikka heidän rikostaus-
taansa ei ole saatu selvitettyä lähtömaasta. Olen kysynyt virkamiehiltä, miksi näin on ja
ovatko he tietoisia siitä, että koska rikosrekisteriä ei ole voitu tarkastaa, niin vaarannetaan
lasten turvallisuus. Minulle on vastattu, että olisi syrjintää olla päästämättä turvapaikanha-
kijoita esimerkiksi leikittämään tai muuten pelailemaan kouluikäisten lasten kanssa tässä
työharjoittelussa. Toivoisin hartaasti, että tämä uusi laki estää myöskin tämäntyyppisen
toiminnan kunnissa. Lasten turvallisuuden pitää aina mennä kaiken muun edelle, eikä mi-
kään poliittinen ideologiakaan voi sitä vaarantaa.

18.47 Mauri Peltokangas ps: Arvoisa puhemies! Päiväjärjestyksen kohdat 15 ja 16, mo-
lemmat lakialoitteet, ovat enemmän kuin hyviä. Kiitos lakialoitteiden esiin tuojille.

Lain tulee suojella lapsia ja nuoria ja heidän koskemattomuuttaan ja turvallisuuttaan kai-
kissa tapauksissa, myös silloin, kun on kysymys lyhyehköistä sijaisuuksista.

Tässä kollega Vallin otti hyvin esille asian, johon olin ajatellut myöskin tarttua. Elikkä
tässä kohtaa on syytä ottaa esiin epäkohta, joka huolestuttaa perheitä, isiä ja äitejä ympäri
Suomen. Jotkin tahot Suomessa ovat kuskanneet anonyymejä turvapaikanhakijoita kou-
luilla ja päiväkodeissa. Tämä on kuulemma kotouttamista nopeuttavaa toimintaa. Minä ky-
syn: mitä tekemistä on paperittomalla aikuisella miehellä päiväkodeissamme? Vanhem-
milta lupaa kysymättä monikulttuurikiimaa levitetään kouluihin ja päiväkoteihin aikuisia
turvapaikanhakijoita, jopa paperittomia, välineenä käyttäen.

Minun mielestäni meidän lastemme ja nuortemme turvallisuuden nimissä tällainen toi-
minta jos jokin olisi myös tässä näiden hienojen lakialoitteiden yhteydessä otettava huo-
mioon ja kiellettävä, ehdottomasti, lailla.

18.49 Pekka Aittakumpu kesk: Arvoisa puhemies! Olemme todella tärkeän asian äärel-
lä, ja on hienoa, että keskustelemme nyt täällä salissa sekä lasten ja nuorten että myöskin,
niin kuin kuulimme, vanhusten turvallisuudesta. Se on meidän yhteinen asiamme, että huo-
lehdimme, että meidän lapset ja nuoret ja vanhukset ja muut, usein puolustuskyvyttömät,
ovat turvassa ja että heitä varjellaan kaikelta pahalta.

On hienoa myös se, että hallitus on nyt ohjelmassaan sitoutunut siihen, että toteutamme
seksuaalirikoslainsäädännön kokonaisuudistuksen, jossa lähtökohtana on koskematto-
muus ja seksuaalinen itsemääräämisoikeus ja että erityisesti lapsiin kohdistuvien törkei-
den seksuaalirikosten vähimmäisrangaistuksia korotetaan. Tämä on oikea linja.

Tässä keskustelussa nousi tärkeänä huomiona esiin myös se, että vapaaehtoisesti lasten
kanssa työskentelevien rikostaustoja harmillisenkin vähän tarkistetaan. Jotkin urheiluseu-
rat, seurakunnat, yhdistykset ja järjestöt tekevät sitä, mutta mielestäni nyt näiden lakialoit-
teiden yhteydessä on erittäin tärkeää huomioida myös tämä ja selvittää se, voisimmeko
käytännössä jopa kaikilta vapaaehtoisesti lasten kanssa työskenteleviltä myöskin tarkistaa
rikostaustat.

Toinen varapuhemies Juho Eerola:  Ja nyt vielä lakialoitteen ensimmäiset allekirjoitta-
jat Laiho ja Koulumies.

18.51 Mia Laiho kok: Arvoisa puhemies! Kiitokset hyvästä keskustelusta, ja niin kuin
täällä on tullut ilmi, tahtotila on kaikilla varmasti yhtenäinen: tähän asiaan pitää saada
muutosta. Ja kun täällä edellisessä puheenvuorossa tuotiin esille, että seksuaalirikosten ko-
5



Pöytäkirjan asiakohta PTK 27/2019 vp
konaisuudistus on tulossa käsittelyyn, niin toivoisin, että nämä lakialoitteet voisi ottaa esi-
merkiksi sen käsittelyn yhteydessä tarkasteluun.

Täällä nousi esille myöskin tämä vapaaehtoistyö. Tämä on tosi tärkeä asia. Käytännössä
näitä otteita ei toimiteta, kun se ei ole tapa. Se on vain mahdollisuus, joten se ei ole noussut
sieltä merkittäväksi asiaksi, mikä on harmi, koska näitä vapaaehtoistöitä tekeviä on paljon,
lähinnä vanhempia.

Koulukuljetukset on myöskin kohta, missä — niin kuin tuli esille täällä kuljetuksiin liit-
tyen, oli bussinkuljettajasta kyse — yhtä lailla, koska siellä kuljetetaan yksinäisiä lapsia
pitkiä matkoja, on tärkeätä, että myöskin kuljettajilta olisi se tarkastettu.

Sitten täällä nousi esille — edustaja Risikko ja Sari Essayah toivat esille — vanhusten
kanssa työskentely, ja myöskin tämä on tärkeä kohta miettiä, millä tavalla me voimme suo-
jella niitä puolustuskyvyttömiä vanhuksia ja myöskin vammaisia, jotka tarvitsevat edun-
valvontaa, ettei heitä käytetä hyväksi.

Ja sitten haluaisin ottaa vielä kantaa tähän turvapaikanhakija-asiaan. Siitä, mitä perus-
suomalaiset nostivat esiin, olen tässä samaa mieltä, että tässä on menty liian pitkälle, että
viedään turvapaikanhakijoita, joiden tilanne ja selvittelyt ovat vielä ihan kesken, päiväko-
teihin ja kouluihin, ja nimenomaan tässä, että on kyse aikuisista ihmisistä, joita viedään
sinne lasten ja nuorten keskuuteen, on vähän mennyt sekaisin tämä integroiminen siinä
mielessä, että sitä lähentymistä eri ryhmien kanssa voidaan tehdä toisellakin tapaa kuin
niin, että heti mennään alaikäisten kautta. Eli ensin lähinnä aikuisten välillä olisi järkeväm-
pää aloittaa se lähestyminen. — Kiitoksia.

18.53 Terhi Koulumies kok: Arvoisa puhemies! Jotkut ovat kysyneet, eikö voisi vain il-
man tämmöistä tarkempaa säätelyä toimia järkevästi ja ikään kuin pyytää näitä joitain
työnhakijoita vapaaehtoisesti toimittamaan tämmöisen tiedon siitä, että ei ole syyllistynyt
vaikkapa justiinsa lasten hyväksikäyttöön, palkattaessa heitä vaikka sijaisiksi. Siis näin-
hän toimittiin joitain vuosia sitten: kun esimerkiksi päiväkotiin palkattiin sijaisia, niin pyy-
dettiin heiltä lyhytaikaisessakin työsuhteessa tämmöistä todistusta. Se jouduttiin keskeyt-
tämään, kun yksi työnhakijoista valitti apulaisoikeusasiamiehelle, että häneltä pyydetään
tämmöistä todistusta ja hän ei halua sellaista toimittaa ja että se rikkoo hänen oikeuksiaan.
Sitten apulaisoikeusasiamies joutui ottamaan kantaa lainsäädäntöön ja totesi tosiaan, että
se on kiellettyä, että ei saa missään tapauksessa pyytää, ja siitä tuli nyt tämä lainsäädännön
uudistustarve. Aikaisemmin toimittiin joustavasti oman harkinnan mukaan, mutta nyt sii-
hen ei ole enää mahdollisuutta.

Keskustelu päättyi.

Asia lähetettiin työelämä- ja tasa-arvovaliokuntaan.
6


	15
	18.31
	18.32
	18.36
	18.37
	18.38
	18.40
	18.40
	18.43
	18.45
	18.46
	18.47
	18.49
	18.51
	18.53


