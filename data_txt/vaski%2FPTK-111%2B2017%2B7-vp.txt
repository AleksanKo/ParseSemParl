















































DEM5A4D.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

7. Lakialoite laiksi valtion televisio- ja radiorahastosta annetun lain 3 §:n muuttamisesta
Lakialoite LA 45/2017 vp Teuvo Hakkarainen ps ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään liikenne- ja viestintävaliokun-
taan.

Keskustelu asiasta alkaa. — Aloitteen ensimmäinen allekirjoittaja, edustaja Hakkarai-
nen.

Keskustelu

18.31 Teuvo Hakkarainen ps (esittelypuheenvuoro): Arvoisa puhemies! Tässä lakialoit-
teessa ehdotetaan, että ensi vuoden budjetissa Yleltä leikattaisiin 50 miljoonaa euroa. Se on
noin 10 prosenttia koko Ylen budjetista.

Yle ei ole poliittisesti sitoutumaton. Tämä ilmenee muun muassa poliittisesti valitusta
hallintoneuvostosta. Tästäkin syystä Ylen ohjelmisto on epätyydyttävä. Toisaalta Yleisra-
dio Oy:stä annetun lain 7 §:ään sisältynyt säännös julkisen palvelun ohjelmatoimintaa kos-
keneesta monikulttuurisuuden edistämisestä muutettiin lailla suomalaisen kulttuuriperin-
nön vaalimiseen ja kulttuuriseen moninaisuuteen. Olin jäsenenä Yle-työryhmässä, jota
johti edustaja Satonen. Mielestäni muutos oli hyvä, joskin olisin mennyt vielä pidemmälle
ja jättänyt kulttuurisen moninaisuuden pois. Käytännössä Yle on nyt näyttänyt mahtinsa ja
monikulttuurisuutta on todellisuudessa lisätty. Ja Yle Teema muun muassa on osaksi ruot-
sinkielinen. Elikkä näin siinä käy: parlamentaarisia päätöksiä tehdään, mutta järjestelmät,
niin kuin muun muassa Yle, kävelevät näitten päätösten yli.

Yksi tärkeimmistä syistä, miksi Ylen rahoitusta tulee leikata, on juuri se, että suomalai-
sen kulttuuriperinnön vaaliminen tahtoo jäädä kulttuurisen monimuotoisuuden jalkoihin.
Ylen linjaukset eivät vastaa suuren enemmistön kantoja. Yle tuputtaa omaa punavihreää
kantaansa ja unohtaa tai ei halua ymmärtää, että suomalaisten selkeä enemmistö ei näitä
halua, vaan vain se pieni vähemmistö, joka Punavuoressa lipittää soijalattea ja odottelee
seuraavia etnofestareita. Tutkimusten mukaan ylivoimainen enemmistö suomalaisista vas-
tustaa esimerkiksi haittamaahanmuuttoa. Yleläisten tulisi vihdoin ymmärtää, että nykyi-
nen linja, jossa korostamalla korostetaan pienten vähemmistöjen, esimerkiksi seksuaalivä-
hemmistöjen, asemaa ja toisaalta piilotellaan toimittajien omien punavihreitten näkemys-
ten vastaisia asioita, tulee ennemmin tai myöhemmin tiensä päähän. Kansalaisten katselu-
ja kuunteluinto lässähtää ja samalla lopahtaa halu olla rahoittamassa moista toimintaa.

Arvoisa puhemies! Olen saanut paljon kansalaispalautetta liittyen Ylen poliittiseen riip-
pumattomuuteen. Tietoa on nykyään rajattomasti saatavilla, joten ihmisten ajattelun ja
 Tarkistettu
4.1



Pöytäkirjan asiakohta PTK 111/2017 vp
mielipiteitten ohjailu on turhaa. Veronmaksajien kriittisiäkin mielipiteitä pitää tuoda esil-
le, maksavathan he Ylen toiminnan.

Ja vielä rahoituksesta. Mitenkä kävi pienyrittäjien? Tämä hallitus on kertonut, että on
yrittäjien asialla. Mikroyrittäjät saivat 600 euroa Yle-maksua. Se on paljon noin 15 000 eu-
roa vuodessa ansaitsevalle yrittäjälle. Niin vain ohitettiin ja sitten tultiin, niin kuin äsken
kerroin tuossa, hurskastelemaan tänne saliin, että ollaan yrittäjien asialla. Tietysti on hyvä,
että talous on jollain tavalla saatu eteenpäin menemään, mutta ei pientä ihmistä pidä ohit-
taa myöskään tällä asialla.

18.35 Jani Mäkelä ps: Arvoisa puhemies! Näiden edustaja Hakkaraisen esittämien argu-
menttien ohella toisin esiin ihan puhtaan fiskaalisen näkemyksen siitä, että kun kaikesta
muusta säästetään ja leikataan, niin eihän se voi niin olla, että Yle olisi koskematon saare-
ke, eli kyllä säästöjen pitäisi siihen kohdistua, jos kohdistuu muihinkin valtion toimintoi-
hin.

Sinänsä Yle tekee paljon hyvää ja arvokasta työtä, jota kukaan kaupallinen toimija ei te-
kisi, eli tietynlaiselle yleisradioyhtiöllehän kyllä meillä perusteet ovat. Mutta nämä argu-
mentit, mitä edustaja Hakkarainen toi esiin, tämä puolueelliseksi kokeminen ynnä muu,
kyllä valitettavasti vievät hieman legitimiteettiä myös niiltä Ylen hyviltä ja kaikkien tuke-
milta toiminnoilta, niin kuin vaikka lastenohjelmilta. Tavallaan tulee painetta myöskin nii-
den rahoitukseen tätä kautta, että Yle toimii toisella laidallaan puolueellisesti ja kansan tie-
tyn osan tai jopa enemmistön tahdon vastaisesti.

Oli hyvä, kun Yle-vero poistettiin perussuomalaisten pitkäaikaisen tavoitteen mukaan
hyvin suurelta joukolta pienituloisia. Se oli hyvä päätös hallitukselta, mutta toisaalta se oli-
si voitu kompensoida tällaisella esitetyllä Yle-veron leikkauksella sen sijaan, että korotet-
tiin maksuja hyvin monilta aivan tavallisilta työssä käyviltä.

Näistä syistä aloite on mielestäni oikeansuuntainen, perusteltu ja kannatettava.

18.37 Pia Viitanen sd: Arvoisa herra puhemies! On hyvin tärkeää, että Yleisradio voi tar-
jota laadukasta ohjelmistoa. On hyvin tärkeää, että meillä tässä maassamme on hyvä julki-
sen palvelun yhtiö, ja on tärkeää, että kaiken kaikkiaan tiedonvälityksen resurssit ovat tur-
vattuja. On tärkeää, että Ylen rahoitus on turvattu. Ihan yhtä lailla on hyvä, että kiinnitäm-
me huomiota myös kaupallisen median toimintamahdollisuuksiin tänä päivänä, koska kui-
tenkin demokratian valtti on se, että voimme luottaa meidän tiedotusvälineisiimme, että se
tarjonta on laadukasta ja monipuolista. Se on demokratian ydin.

Puhemies! On ollut hyvin tärkeää, että viime aikoina on ollut parlamentaarinen työryh-
mä, jossa kaikki eduskuntapuolueet ovat yhteisesti sopineet Ylen rahoituksen periaatteis-
ta. Haluan vielä tässä yhteydessä kenties aika monennen kerran kiittää työryhmän puheen-
johtaja Arto Satosta ja niitä henkilöitä, ketkä siellä hyvää työtä ovat tehneet. Tässä ihan hil-
janhan kaksi kertaa Ylen rahoituksen periaatteista on yhteisesti, parlamentaarisesti sovittu
kahdessa työryhmässä. Mielestäni se on hyvin arvokasta, koska olemme puhuneet tässäkin
salissa usein juuri siitäkin, että ei voi olla niin, että Yleisradio olisi hallituksen radio. Tulisi
sellainen tunne, että jos tehdään hallitukselle mieluista uutisointia, niin sitten rahaa tulee, ja
jos on vähän ei-mieluista, niin sitten rahaa ei tule. Näinhän se ei voi mennä, ja siksi tämä
parlamentarismin periaate, se, että Yle on eduskunnan radio, se on kansan radio, ja tätä
kautta rahoitus turvataan, on hyvin, hyvin tärkeä. Ei kai kukaan meistä halua, että ihan oi-
keasti politiikalla määriteltäisiin ja uhiteltaisiin, millaista uutisointia milloinkin pitää kai-
2



Pöytäkirjan asiakohta PTK 111/2017 vp
ken kaikkiaan tehdä. Koska näin on ollut ja työryhmät ovat yhteisesti sopineet hyvien me-
nettelytapojen seurauksena tietyistä rahoitusmalleista, rahoitusratkaisuista, niin mielestäni
on hyvin ikävää, että nyt yksi eduskuntaryhmä, joka on itse ollut mukana sopimassa näissä
työryhmissä, irtautuu tästä työstä. Se on erittäin outoa, ja se on erittäin ikävää kaiken kaik-
kiaan. Enkä pidä mitenkään sopivana tällaisia menettelytapoja, kun ensin ollaan ihan hil-
jan yhdessä sopimassa ja sitten ihan ykskaks muina miehinä näistä sopimuksista irtaudu-
taan. Se on erittäin, erittäin sääli ja huono juttu. Työryhmät ovat tehneet hyvää työtä. Niis-
sä ollaan tehty ihan normaalin hyvän käytännön mukaan kompromisseja. Itse pidän hyvin
tärkeänä sitä, että paitsi että viimeksi tehtiin sisällöllisiä ratkaisuja tähän Yle-veroon myös
turvattiin Ylen rahoitus vuodelle 2019, mikä oli vielä aiemmassa vaiheessa jäänyt auki.

Puhemies! Nyt minä vain kysyn, että kun perussuomalaiset ovat nyt muina miehinä
[Leena Meri: Muina henkilöinä!] tästä itsekin sopimassa olleina prosessin jälkeen irtautu-
massa näistä yhteisistä periaatteista, parlamentarismin periaatteista, voiko nyt sitten oike-
astaan enää jatkossa perussuomalaisiin tässä suhteessa luottaa. Nimittäin kuitenkin minä
pidän hyvin arvokkaana sitä, että ollaan voitu näistä periaatteista koko eduskunnan kesken
sopia, tehdä kompromisseja, yhteisesti kaikki erilaiset näkemykset saattaa yhteen. En ym-
märrä lainkaan tätä aloitetta, ja mielestäni tämä on hyvin epätavallinen tilanne, missä olem-
me tänään täällä. Sosiaalidemokraatit ovat aina halunneet sopia. Meillä on ollut omat edus-
tajat täällä työryhmässä, ja useasti heillekin olen kiitosta sanonut, samoin kuin muille toi-
mijoille, koska mielestäni on ollut tärkeää, että olemme pystyneet tämän työryhmätyön
kautta ja sitä kautta parlamentaarisesti kuitenkin turvaamaan Ylelle sellaisen näköalan tu-
levaisuuteen, että toimintaedellytykset ovat kunnossa. Ja varsinkin kun tiedämme tämän
kauden alkutaipaleen vaikeudet sen suhteen, että muutamia kertojakin oli niitä riskejä, että
hallitus meinasi ohi parlamentarismin tehdä tiettyjä Yleä koskevia ratkaisuja, ja koska kui-
tenkin tämä konsensus saatiin aikaiseksi, niin siksi pidän erityisen tärkeänä tätä perinnettä
ja sen vaalimista. Pidän sitä erittäin tärkeänä, ja siksi olen hyvin pettynyt tähän perussuo-
malaisten aloitteeseen.

18.41 Teuvo Hakkarainen ps (vastauspuheenvuoro): Arvoisa puhemies! Itse olin silloin
työryhmässä, [Pia Viitanen: Niinpä!] ja me teimme kompromissin. Mutta minun esitykse-
ni oli, että 150 miljoonaa leikataan sieltä. Mutta valitettavasti ei yksi ihminen eikä kaksi sii-
nä ryhmässä voinut tehdä mitään. Jos se olisi tehty, niin kuin minä olisin sen halunnut, taik-
ka perussuomalaiset, nämä oikeat perussuomalaiset, 150 miljoonaa olisi leikattu, koska
Yle toimii nyt myös kaupallisen median puolella niin kuin norsu posliinikaupassa: yhteis-
kunnan veronmaksajien rahoilla sillä alueella, joka toimii markkinaehtoisesti, syö myös
heiltä pois pääomia ja toimintaa. Nyt on lakialoite tehty. Se työryhmä on mennyt, se on his-
toriaa. Nyt eletään eteenpäin. Ylen täytyy sopeutua tähän maailmaan, missä nyt eletään.
Täällä tällä hetkellä [Puhemies koputtaa] tulee tietoa joka puolelta niin paljon kuin sielu
sietää.

18.43 Pia Viitanen sd (vastauspuheenvuoro): Arvoisa puhemies! Minusta nyt ei ole ko-
vin arvokasta sellainen logiikka, kun puhumme yhdessä tekemisestä, yhdessä sopimisesta
ja hyvin pitkästä, arvokkaasta parlamentaarisesta perinteestä, että sanotaan, että ensin olen
kyllä mukana sopimassa, kyllä, mutta oikeastaan minä olisin kuitenkin ihan itse sopinut vä-
hän paremmin, että kyllä minä siellä sovin, mutta sitten muutaman päivän päästä minä kui-
tenkin itseni kanssa sopisin hieman paremmin, ja koska minä itse tietenkin olen se osapuo-
3



Pöytäkirjan asiakohta PTK 111/2017 vp
li, joka tässä olen oikeassa, niin sitten sovin mieluummin itse itseni kanssa. Eihän tämä nyt,
puhemies, kovin arvokasta kuvaa anna siitä isosta tehtävästä, mikä tässäkin eduskunnassa
on, eli haluammeko turvata Yleisradion rahoituksen, haluammeko antaa sille toimintaedel-
lytykset ja mitkä ne periaatteet ovat. Minä arvostaisin paljon enemmän sitä, että toimisim-
me perinteisesti sen mukaan ja emme sitten heti ensimmäisen paikan tullen lähtisi kulman
taakse kertomaan, että kyllä minä sopisin paremmin.

Toinen varapuhemies Arto Satonen: Ja sitten puhujalistaan.

18.44 Joona Räsänen sd: Arvoisa puhemies! Kyllä täytyy itsekin nyt hieman kummastel-
la tätä, koska jos kahteen kertaan asiat on sovittu yhdessä parlamentaarisessa työryhmässä,
siis kahteen kertaan — aloitteen ensimmäinen allekirjoittaja, edustaja Hakkarainen, oli
vielä itse mukana tässä työryhmässä sopimassa [Teuvo Hakkarainen: Niin minä sanoin!]
— laitetaan puumerkki alle, ollaan yhtä mieltä tästä, niin yleensä silloin toimitaan sen mu-
kaisesti. Muistan vielä sellaisenkin ajan, kun perussuomalaiset monesti käyttivät puheen-
vuoroja siitä, että on kunnia-asia, että se, mikä sovitaan, pitää. Tätä pidettiin kunnia-asiana
perussuomalaisissa ainakin vielä muutama kuukausi sitten. Onkin nyt aika kummallista,
ettei tässä asiassa kunnioiteta sitä, että jos ollaan yhdessä sovittu, yhdessä päätetty parla-
mentaarisessa työryhmässä kaikkien hyvien tapojen ja periaatteiden mukaisesti, että tältä
pohjalta mennään eteenpäin, ettei sitten aleta lipsumaan. Tästä nousee kyllä se seuraava
kysymys, että missäs kaikissa muissa asioissa, jotka on yhdessä sovittu, te olette valmiita
toimimaan näin. En kyllä nyt yhtään ihmettele, että hallituksessakin olo on sitten pikkui-
sen vaikeata, jos niistä asioista, mitä on yhdessä sovittu, ei voida pitää kiinni.

Arvoisa puhemies! Niin tähän Yle-asiaan kuin kaikkeen muuhunkin kyllä todella kuu-
luu se, että jos parlamentaarisesti jokin asia sovitaan, niin sitten myös toimitaan sen mu-
kaisesti. Ja kun katsoo tätä maailman myllerrystä, niin on enemmän kuin tarpeen, että me
Suomessa turvaamme riippumattoman median toimintaedellytykset niin täällä julkisella
puolella kuin myös kaupallisella puolella, jotta meillä säilyy todella tämä moniarvoinen
media, ja siitä kyllä sitten myös kansalaiset kiittävät.

Ja ehkä ei ole tämän täysistuntosalin paikka lähteä käymään tämmöistä ohjelmaneuvos-
tokeskustelua, että mistäkö ohjelmasta kukakin kansanedustaja tykkää tai ei tykkää ja sen
takia pitäisi lähteä rahoitusta viemään pois. Ehkä annetaan se ammattilaisten tehtäväksi.

Toinen varapuhemies Arto Satonen:  No niin, jatketaan.

18.46 Leena Meri ps: Arvoisa puhemies! Hyviä puheenvuoroja. Siitä asiasta olen edusta-
ja Viitasen kanssa samaa mieltä, että laadukas ja monipuolinen ohjelmisto on tärkeätä. Täs-
tä syystä meillä on vaihtoehtobudjetissa rahoitusta myös STT:lle, koska STT on vaikeuk-
sissa ja haluamme nimenomaan monipuolista tuotantoa. Minusta Ylellä on esimerkiksi hy-
viä luonto- ja dokumenttiohjelmia ja, kuten edustaja Mäkelä totesi, lastenohjelmia.

Itse katson, että me olemme joutuneet valtiolla monissa organisaatioissa tehostamaan, ja
en voi ymmärtää, miksi yksi organisaatio olisi ylitse muiden. Muistelen, että Ylen entinen
päätoimittaja ehdotti jopa rahoituksen betonoimista perustuslakiin, joka tietysti ei voi olla
mahdollista. Varmaankin pitäisi perustuslakiin silloin Kelankin rahoitus betonoida, koska
Kansaneläkelaitos rahoittaa kuitenkin ihmisten perusturvaan ja viimesijaiseen toimeentu-
4



Pöytäkirjan asiakohta PTK 111/2017 vp
loon, kuten toimeentulotukeen, liittyviä asioita. Silloinhan meidän pitäisi tietysti kirjata
kaikki perustuslakiin. Meillä on sitä varten lainsäädäntö.

En tiedä, miten sosiaalidemokraatit näkevät sen, että kansanedustajat eivät saisi tehdä
asioista lakialoitteita kuukausien päästä. En oikein ymmärrä, kuinka moneksi vuodeksi pi-
tää sitoutua asioihin. Jos näin on, kun jossakin asiassa päästään kompromissiin ja lähde-
tään sillä eteenpäin, niin eihän meidän kannattaisi täällä käydäkään, koska voisimme aja-
tella, että nämähän nyt on sovittu, niin ei meidän tarvitse näistä enää puhua. Minusta on hy-
vä, että täällä käydään monipuolista keskustelua asioista.

En oikein ymmärrä sitäkään, että sanotaan, että siitä tai tästä ei ole hyvä puhua ja jäte-
tään se ammattilaisille. Minusta me, toivon mukaan, olemme lainsäädännön ja rahoituksen
ammattilaisia, koska me päätämme koko Suomen ensi vuoden valtion budjetista. [Joona
Räsäsen välihuuto] — Siinä mielessä toivon, että edustaja Räsänen lukee itsensä ammatti-
laiseksi. Minä ainakin toivon, että minulla on jonkinlainen kompetenssi ainakin johonkin.
Toivotaan näin. En tiedä, kenelle meidän pitäisi tämä päätösvalta sitten sitoa.

Vielä toisin tuosta esille: Tässä itse lakialoitteessa oli todettu, että viime vuonna, 2016,
on ollut myös kansalaisaloite siitä, että Yle-vero kokonaisuudessaan lakkautettaisiin. Sii-
hen tuli yhteensä noin 23 000 kannatusilmoitusta, mikä ei tietenkään ole pieni määrä. Se on
kiinnostanut ihmisiä, kun miettii, kuinka paljon tuolla kansalaisaloitteita kiertää ja ihmiset
niitä huomaavat. Siitä syystä oli hyvä, että Yle-vero poistui 300 000 pienituloisimmalta.

Tässä korostettiin sitä, että rahoitus turvataan. Mielestäni se turvataan. Jos joitakin leik-
kauksia tehdään, niin eihän se tarkoita, että se toiminta siitä lakkaa, vaan sen tulee tehostaa
ja uudelleen organisoida toimintansa, kuten muidenkin. Kuten tuossa aikaisemmin sanoin,
niin emme voi betonoida mitään laitosta sillä tavalla, ettemme voisi koskaan puuttua sii-
hen. Mietitäänpä vaikka tuomioistuinlaitosta, poliisia, monta muuta erittäin tärkeätä, mei-
dän sairaaloita, minkälaisissa vaikeuksissa ne ovat olleet. Niistä, kuten koulutuksestakin,
ovat monet hallitukset leikanneet. Sitten mietin, että tämä on sitten semmoinen asia, mistä
ei ole oikein sopivaa edes puhua.

Itse en halua täällä lähteä neuvomaan, minkälaista ohjelmaa kenenkin pitäisi tehdä. Tie-
tysti aina vetoan siihen, että itse olen tuomarinvalan vannonut ja yritän olla puolueeton
asioissa. Tietysti se voi olla vaikeata, koska jokaisella on omat arvot ja arvostukset taustal-
la. Meistä ei kukaan ole vapaa niistä. Mutta tietysti toivoisin, että kaikki median edustajat,
oli sitten missä tahansa, muistaisivat sen tiedonvälityksen tehtävän. Usein huomaa joissa-
kin, oli se sitten mihin tahansa suuntaan, että siellä kuitenkin mielellään uutisoidaan asioi-
ta, jotka tuntuvat itsestä tärkeiltä, ja sitten niitä asioita, jotka tuntuvat vähemmän tärkeiltä,
ei koeta niin arvokkaiksi.

Mutta jokaisen ihmisen ääni Suomessa on yhtä arvokas, ja vaikka niitä olisi yksi tai kak-
si ihmistä, niin siitä huolimatta niistä asioista saa puhua. Jos mietin esimerkiksi edustaja
Hakkaraista, niin hänellä on todella paljon äänestäjiä takanaan ja he ovat hänen kanssaan
samaa mieltä ja hän käyttää heidän näkemystään ja ääntään täällä.

En nyt usko, että olisi ollut näinkään, että sosiaalidemokraatit eivät koskaan olisi muut-
taneet missään: jos on jossakin asiassa päästy konsensukseen vaikka hallituksessa tai
muualla, niin sitten myöhemmin vuosienkaan päästä ei voida mitenkään palata siihen
asiaan, vaan ajatellaan, että nyt minä olen huono sopimuskumppani, koska minä olen näin
mennyt lupaamaan joskus ja sopimaan jonkunlaisen konsensuksen. Siinä mielessä haluan
puolustaa edustaja Hakkaraista. Mutta hyvää keskustelua, ja huomaan, että tämä on ollut
arvokas lakialoite, koska näin vilkasta keskustelua aiheuttaa. Kiitos siitä.
5



Pöytäkirjan asiakohta PTK 111/2017 vp
18.52 Ilkka Kantola sd: Arvoisa puhemies! Lakialoitteessa kiinnitetään huomiota siihen,
että Yleisradion riippumattomuus, poliittinen sitoutumattomuus on tärkeä arvo sinänsä.
Tämän voi hyvin allekirjoittaa, se on tärkeä arvo. Ja juuri siitä syystä Yleisradiota ei ylim-
pänä valvo maan hallitus, jossa vain osa eduskuntapuolueista on edustettuna, vaan Yleis-
radio on eduskunnan radio, kaikki eduskuntapuolueet ovat mukana ylimpänä valvojana
valvomassa Yleisradiota. Juuri tämä takaa sen poliittisen tasapuolisuuden ja poliittisen
riippumattomuuden viime kädessä. Se, että hallintoneuvostoon valitaan kansanedustajia
eri poliittisista puolueista, ei tarkoita sitä, että Yleisradio on poliittisessa ohjauksessa, vaan
pikemminkin päinvastoin. Kun kaikki puolueet ovat mukana vaikuttamassa ja osallistuvat
keskusteluun, ovat ikään kuin kansan, omistajan edustajina hallintoneuvostossa, niin sil-
loin se Yleisradio parhaiten on juuri kansan radio, tai kansan media niin kuin tulee sanoa. 

Eli tämä tavoite Ylen poliittisesta riippumattomuudesta liittyy juuri siihen, että nämä
kaikki ratkaisut, jotka koskevat Yleä, on sitten kysymys Yle-lain uudistamisesta tai rahoi-
tuksesta, neuvotellaan täällä eduskunnassa eduskuntaryhmien kesken niin, että kaikki voi-
vat siihen sitoutua ja se on kaikkien yksimielinen, yhteinen päätös. Se parlamentaarisuus
tarkoittaa tässä erityisessä kysymyksessä sitä, että kaikki puolueet yhdessä neuvotellen
löytävät yhteisen kompromissiratkaisun ja sitoutuvat siihen. Juuri tämä takaa sen, että yk-
sittäinen hallituskokoonpano ei tee irtiottoa jostakin yhteisesti sovitusta linjasta, vaan
Yleisradio pysyy eduskunnan radiona. Tämä on tärkeä tavoite. Sen takia ymmärrän edus-
taja Pia Viitasen järkyttyneisyyttä siitä, että tässä on nyt tehty irtiotto siitä yhteisestä,
kompromissina saavutetusta sopimuksesta parlamentaarisen ryhmän kesken, jota kansan-
edustaja Arto Satonen veti ansiokkaasti. Tärkeä tulos vaikeidenkin neuvottelujen jälkeen,
jossa myös sosiaalidemokraatit joutuivat omista tavoitteistaan taipumaan, mutta me olem-
me sitoutuneet siihen ja ajattelemme, että siltä pohjalta voidaan vähäeleisesti ja rauhalli-
sesti mennä eteenpäin ja miettiä sitten yhdessä seuraavia asioita, joissa on kehittämisen tar-
vetta, kun niitä varmasti jossakin vaiheessa tulee. Mutta se, että tehdään nyt sitten lakialoi-
te ja vielä oppositiopuolueen puolelta, on vähintäänkin erikoista tässä tilanteessa.

On hyvä huomata, että Yleisradion hallintoneuvostossa me yritämme pitää kiinni parla-
mentaarisesta järjestyksestä ja ylläpitää sitä käsitystä, että Yleisradio on koko eduskunnan
radio. Nimittäin kun kävi se onnettomuus, meitä hätkähdyttänyt tilanne, että perussuoma-
laisten puolue hajosi kahtia sinisiin ja sitten uusiin perussuomalaisiin tai kantaperussuoma-
laisiin [Leena Meri: Emme ole hajonneet, Perussuomalaiset on edelleen sama!] — se pe-
russuomalainen puolue, joka oli, hajosi kahtia, ehkä sitten kantaperussuomalaiset jatkavat
— niin tämä tarkoitti sitä, että Yleisradion hallintoneuvoston työvaliokunnassa perussuo-
malaisten edustajana ollut hallintoneuvoston puheenjohtaja Kimmo Kivelä siirtyi sinisten
edustajiin, ja silloin teimme sellaisen ratkaisun, että laajensimme hallintoneuvoston työva-
liokuntaa niin, että sinne tehtiin paikka myös perussuomalaisten edustajalle. Otimme sinne
siis yhden paikan lisää sen takia, että tapahtui tällainen poliittinen muutos. Miksi? Koska
halusimme huolehtia siitä, että Yleisradion hallintoneuvoston työvaliokunnassakin toteu-
tuu tämä parlamentaarisuus, että kaikki hallintoneuvostossa mukana olevat puolueet ovat
myös työvaliokunnassa mukana. Ja nyt kun sitten tulee tällainen irtiotto, niin on tämä jos-
sain määrin kyllä hämmentävää.

Täällä on Yle-veroa kritisoitu ymmärrettävistä syistä. Jos joku tekisi aloitteen, että pois-
tetaan autovero, niin voi olla, että 20 000 nimeä saataisiin siihenkin kansalaisaloitteeseen
hyvin nopeasti. On vaikea saada kovin suurta innostusta sille, että lisää veroja määrätään,
mutta taustallahan on se, että poistettiin televisiomaksu, joka rakenteena oli sentyyppinen,
6



Pöytäkirjan asiakohta PTK 111/2017 vp
että televisiomaksua piti koko ajan nostaa, kun osa porukasta jätti kokonaan maksun mak-
samatta, ja tämä oli epäoikeudenmukainen tilanne, josta sitten päästiin eroon tämän Yle-
veron järjestelyn kautta, pitkän prosessin ja jälleen parlamentaaristen neuvottelujen tulok-
sena. Nyt sitten on entrattu tätä Yle-veron tasoa ja vapautettu pienituloisimpia — tätä Yle-
veroratkaisua on kehitetty siis, aivan oikein, kuten tässä aloitteessa todetaan. Mutta kun
Suomi päätyi tällaiseen ratkaisuun, että meille tuotiin tämä Yle-vero entisen televisiomak-
sun tilalle, niin meidän naapurimme lännessä, Ruotsi, on saamieni tietojen mukaan nyt
miettimässä, ottaisivatko he käyttöön tämäntyyppisen, koska heidän havaintonsa siitä, mi-
ten tämä toimii Suomessa, ovat niin positiivisia. He nähtävästi aikovat seurata meitä tässä
asiassa.

18.57 Hannu Hoskonen kesk: Arvoisa herra puhemies! Luettuani tuon edustaja Hakka-
raisen aloitteen olin hieman hämmennyksen vallassa ja näin aluksi ilmoitan, että en sitä voi
kyllä tukea. Kunnioitan toki kansanedustajan vapaata mielipiteenmuodostusta ja mahdol-
lisuutta tehdä mieleinen määrä aloitteita. Mutta kuitenkin tämä aloite herätti mielessäni
ajatuksia, jotka haluan tässä tuoda julki.

Ensinnäkin Yleisradiohan on meidän kaikkien yhteinen, eduskunnan valvoma ja edus-
kunnan rahoittama avoin tiedotuskanava, joka palvelee kaikkia kansalaisia ympäri vuoro-
kauden koko Suomessa, ja se on äärimmäisen arvokasta. Kun tässä työssä joutuu kyllä aika
paljon yöllä ajelemaan autolla, niin kyllä se Radio Suomi soi siellä taustalla lähes aina. Sen
koen erittäin arvokkaana, että tämä kanava on auki ja se takaa kaikille suomalaisille sen yh-
den mahdollisuuden saada uutisia, musiikkia ja asiaohjelmia ynnä muuta ynnä muuta.

Rahoituksesta on sovittu, kuten tässä monessa puheenvuorossa on sanottukin jo aikai-
semmin, tavalla, joka on kaikkien puolueiden hyväksymä, ja sitten jos jotakin meinataan
muuttaa, niin siitä tietenkin on uudestaan sovittava. Mihinkään äkillisiin muutoksiin ei ole
mitään perusteita olemassa, koska hyvin äkkiä putoaa pohja tältä tiedottamiselta, ja sellais-
ta ei mielestäni saa sallia.

Maakuntaradioiden asema maaseudulla on äärimmäisen tärkeä. Jos Yleä nyt lähdettäi-
siin rajusti leikkaamaan, veikkaanpa, että aloitettaisiin ne leikkaukset maakunnista, ja sitä
minä en kyllä voi hyväksyä. Kyllä Suomessa pitää olla Yleisradio näkyvästi olemassa yhtä
lailla täällä eteläisessä Suomessa kuin tuolla ihan pohjoisimmassa Lapissa ja kaikkialla sil-
tä väliltä.

Sitten kun katsoo näiden paikallisradioiden asemaa tänä päivänä Suomessa, meillähän
on tämmöisiä yksityisiä yrityksiä, paikallisradioita, joista esimerkkinä mainitsen vaikka Ii-
salmessa toimivan Radio Sandelsin, joka on tehnyt aivan erinomaista työtä, korkeatasoista
radio-ohjelmaa, oikeasti paikallisradiotyötä, jossa toimittajat haastattelevat paikallisia ih-
misiä ja aidosti ollaan ihmisten kanssa, eletään siellä paikalla, missä se radio toimii. Vali-
tettavasti vain nämä paikallisradiot ovat siirtyneet pikkuhiljaa ylikansallisen omistajan
omistukseen. Muistamani mukaan se on saksalainen firma, joka koko sen emoyhtiön omis-
taa, ja ei siellä sitten enää paikallisradion toiminnasta paljoa voi puhua, kun se sama nauha
soi ympäri vuorokauden. Kerran tässä yöllä kotia ajellessani kuuntelin yhtä radiokanavaa,
joka on juuri näitä paikallisradioita, jotka ovat tämän suuren yhtiön hallussa. Ihmettelin
hetken kuluttua ajettuani, että hyvänen aika, minä olen tämän saman nauhan kuullut aikai-
semmin. No se sama nauha kuuluu viikonloppuisin kaikissa paikallisradioissa pois lukien
nämä aidot paikallisradiot, jotka tekevät aidosti töitä siellä paikkakunnan hyväksi ja paik-
kakunnan ihmisten uutisia julkistaen.
7



Pöytäkirjan asiakohta PTK 111/2017 vp
Tässä asiassa Suomi on mennyt todella valtavilla harppauksilla taaksepäin. Mielestäni
Suomen eduskunnan pitäisi nyt tähän puuttua kovalla kädellä ja vaatia näiltä paikallisra-
dioilta aidosti sitä, että siellä on paikallista ohjelmatuotantoa ja paikallista toimintaa. Viit-
taan tuohon äsken mainitsemaani Radio Sandelsiin, jonka toiminta täyttää mielestäni sen
puhtaimmillaan, mitä paikallisradion tulee olla: paikallisten ihmisten asioista paikallisella
tavalla, olkoon se sitten, jos se on vaikka Savossa, vaikka Savon murteella toimitettuna,
kunhan se on paikallisten ihmisten toimintaa. Annan sille suuren arvon mutta paheksun si-
tä, että nämäkin radiot olivat liukuneet ylikansallisiin käsiin ja siellä soi sitten se sama nau-
ha aamusta iltaan, ja se on kyllä yhtä kaukana paikallisradiotoiminnasta kuin itä on lännes-
tä.

Mitä tulee, arvoisa puhemies, tähän monen, esimerkiksi edustaja Hakkaraisen, esille
tuomaan uutisointiin, onko se hyvää vai huonoa, toimittajat tekevät omaa työtään itsenäi-
sesti ja minulla ei ole siihen mitään huomautettavaa. Totean vain sen, että kun Suomessa on
erilaisia uutiskanavia, löytyy radiokanavia, televisiokanavia, netin kautta voi viestiä, ny-
kyiset viestintävälineethän mahdollistavat mitä moninaisimman viestinnän, ikävä kyllä se
tuo mukanaan sitten myös erilaiset valeuutiset, joita muuan suurvallan johtaja on ainakin
kovasti peräänkuuluttanut tuolla ison rapakon, ison veden takana, että niitä on kuulemma
paljon. Varmaan niitäkin on, mutta nämä nykyaikaiset viestintävälineet sallivat tällaisen ei
totta puhuvien viestien levittämisen, mikä on kovin surullista.

Mitä tulee Yleisradion toimintaan, olen hieman joskus ihmetellyt sitä, että esimerkiksi,
kun talous on lähtenyt Suomessa paranemaan, aika usein olen kuullut sieltä negatiivista
viestiä. Vapaana kansalaisena uskallan sanoa, että olisin toivonut joskus vähän semmoista
vertailevampaa tutkimusta siitä, miten asiat todella ovat, koska jos taloutta emme tässä
maassa pistä kuntoon ja tuo sitä ihmisille esille, silloinhan me eduskuntanakin teemme
väärin tai toimittaja, kuka sitten tekeekään sitä työtään omassa toimistossa ja loihe lausuu
sen julki radiokanavilla tai tv-kanavilla, jos emme tuo rehellisesti julki sitä, missä tilantees-
sa Suomi oli esimerkiksi tämän vaalikauden alussa, että jos olisimme jatkaneet sitä samaa
linjaa, tänä päivänä me olisimme Kansainvälisen valuuttarahaston huomassa.

Jos joku ei puhettani usko, niin kannattaa tutustua esimerkiksi Kreikan tiehen. Miten
kävi Kreikan valtiolle, kun ei uskottu siihen, ei uskottu Kansainvälisen valuuttarahaston
varoituksia, ei uskottu kansainvälisten luottoluokittajien reittauksia eikä niiden viestejä,
miten Kreikan talous kehittyy, eikä uskottu Euroopan keskuspankin viestejä, komission
viestejä, ei kenenkään viestejä uskottu? Miten kävi? Kreikasta on leikattu eläkkeitä niin,
että ne ovat alle puolet siitä, mitä ne alun perin olivat. Jos oikein muistan sen prosentin,
noin 30 prosenttia eläkkeistä on jäljellä tällä hetkellä. Veikkaan, että opposition piiristä
kuuluisi tänä päivänä paljon kovempi huuto, jos eläkkeitä alettaisiin aidosti leikata.

Meillä Suomessa kuitenkin on asiat hyvin, ja sellaisina ne tulee pitää. Mutta minusta
meillä kansanedustajillakin on se velvoite, että ei se riitä, että huutaa oppositiosta naama
punaisena, miten asioiden tulisi olla, kun itse on juuri hallituksessa ollut ja asiat ovat men-
neet, niin kuin ovat menneet, ja sitten se on se syyllinen, joka sitä tulipaloa sammuttaa. Tä-
hän minä olen hieman väsynyt ja toivoisin, että opposition edustajat ottavat tämän vaka-
vasti. Katsokaa talouslukuja rehellisesti, mihin me olemme menossa. Se viime vaalikau-
della mennyt tie olisi johtanut hyvin äkkiä kadotukseen, ja sille tielle ei pidä kenenkään
lähteä. Se on se isoimman pahan tie, ja sille ei todellakaan pidä lähteä.
8



Pöytäkirjan asiakohta PTK 111/2017 vp
19.04 Sami Savio ps: Arvoisa puhemies! Minua ensinnäkin hämmentävät hieman sosiaa-
lidemokraattien puheet siitä, että Yleisradio on eduskunnan radio. Se on toki se, mitä täällä
on aiemminkin keskusteltu, siihen yhdyn, mutta heidän mukaansa edes oppositio ei ilmei-
sesti voisi tehdä tätä esitystä Ylen rahoituksen uudistamisesta. [Pia Viitasen välihuuto]
Ymmärtäisin asian paremmin, jos kyse olisi hallituksen esityksestä.

Mutta nythän asia tulee tämän lakialoitteen kautta koko eduskunnan käsittelyyn ja siitä
voidaan täällä varmasti ihan aidosti keskustella — samoin Ylen toiminnan tehostamistar-
peista, ja hyvä niin — ja tarvittaessa sitten tehdä niitä, jos tämä lakialoite saa laajan hyväk-
synnän. On tietysti eri asia, saako tämä aloite tukea muilta puolueilta, mutta perustuslain
suoma lakialoite- ja keskusteluoikeus meillä kaikilla kansanedustajilla täällä kuitenkin on.
Varmasti kansalaistenkin näkemykset Ylen roolista vaihtelevat varsin paljon, jopa enem-
män kuin meidän kansanedustajien, ja siten tämä keskustelu on aivan aiheellista.

Yleisradio ei missään tapauksessa ole muusta yhteiskunnasta irrallaan oleva toimija.
Senkin tulisi, ainakin omasta mielestäni, sopeutua muun yhteiskunnan vaateisiin ja vai-
keaan taloustilanteeseen. Kyse on osaltaan myös arvovalinnoista. Edustaja Hoskonenkin
täällä äsken puolusti vahvasti Yleä ja sen rahoitusta. Me olemme kuitenkin vaalikauden
alussa joutuneet leikkaamaan myös pienituloisilta kansalaisilta paljon. On selvää, että vai-
keitakin leikkauksia on tehty. Niitä on myös edustaja Hoskonen joutunut tukemaan. Sitä ei
ole missään nimessä syytä kiistää. Tällä lakialoitteella leikattaisiin nyt kuitenkin vain alle
10 prosenttia Ylen ensi vuoden budjetista.

Muutkin mediakentän toimijat ovat olleet vaikeassa tilanteessa, ovat joutuneet leikkaa-
maan henkilöstöään ja ajautuneet vaikeuksiin. Enkä pidä [Puhemies koputtaa] missään ni-
messä tätä lakialoitetta perusteettomana, ja siksi olen sen allekirjoittanutkin.

19.06 Pia Viitanen sd (vastauspuheenvuoro):  Arvoisa herra puhemies! Siitä minä olen
hyvin pahoillani, että tämä äskeinen puheenvuoro todisti sen, että tässä ei nyt ymmärretä
parlamentarismin ydintä. Edustaja Savio kysyi, miksei oppositiosta edes voisi tehdä tähän
vastalauseita. Tämähän on juuri se pihvi: koska sovimme tärkeästä kansallisesta asiasta yh-
dessä, se mahdollistaa sen, että myös oppositio voi vaikuttaa siihen asiaan eikä hallitus
pääse tekemään opposition ohi niitä linjauksia, koska kukin meistä on vuorollaan siellä
hallituksessa ja oppositiossa. On äärimmäisen viisasta, että sellaiset asiat kuin Yleisradion
asiat päätetään kaikki yhdessä. Sillähän me juuri takaamme sen poliittisen riippumatto-
muuden, ettei käy niin, että kulloistenkin poliittisten voimasuhteiden mukaan määritel-
lään, miten Ylen pitäisi toimia tai, mikä pahinta, otettaisiin esimerkiksi kantaa poliitikko-
jen osalta ohjelmasisältöihin tai jotain muuta — mielestäni aivan täysin kammottavaa. Täs-
sä ei nyt ymmärretä parlamentarismin ydintä.

Minä olen, puhemies, paitsi vihainen myös hyvin surullinen.

19.07 Leena Meri ps (vastauspuheenvuoro):  Arvoisa puhemies! Nyt, kun tässä on tätä
asiaa miettinyt, täytyy palauttaa mieleen, että tuossa 30.6.-ryhmässä silloin kesällä, eikö
siinä ollut edustaja Turunen meiltä itse asiassa edustajana, siinä yhdessä ryhmässä, [Pia
Viitasen välihuuto] jota veti. Hän oli vissiin sen ryhmän vetäjä, kun te puhutte perussuo-
malaisista. Nyt minulla rupeaa muistumaan, että siellä oli edustaja Turunen, kun te meitä
vaaditte hänen tekemisistään ja sopimisistaan tilille, kuten aikaisemmin, edustaja Viita-
nen, kyselitte sen perään, miksei ministeri Soini pidä sitä, mitä hän on luvannut. Nyt nämä
9



Pöytäkirjan asiakohta PTK 111/2017 vp
kysymykset tulevat kyllä ihan väärille ihmisille. Toivon, että esittäisitte esimerkiksi kyse-
lytunnilla näitä kysymyksiä edustaja Turuselle ja ministeri Soinille.

19.08 Sami Savio ps (vastauspuheenvuoro):  Arvoisa puheenjohtaja! Tässä on nyt kyllä
hieman hämmentävää kuunnella näitä edustaja Viitasen kommentteja. Ymmärrän toki sen,
hän on pari vuotta täällä käyttänyt puheenvuoroja siitä Ylen parlamentaarisesta asemasta
eduskunnan radiona, sinänsä ymmärrettävää, mutta aina aiemmin hän on syyttänyt, että
hallitus tekee näitä päätöksiä. Nyt hän jo sanoo, että opposition lakialoitteella muutettai-
siin väkisin Ylen asemaa. [Pia Viitanen: Höpö höpö!] Tässähän on nimenomaan ollut tar-
koitus nostaa tämä asia keskusteluun, ja sitten täällä koko eduskunta voi tästä asiasta päät-
tää yli hallitus—oppositio-rajojen.

Aivan oikea oli myös tuo edustaja Meren äskeinen kommentti siitä, että perussuomalai-
silla ei tuossa kesäkuun lopun parlamentaarisessa työryhmässä ollut edes edustusta. Miten
me olisimme silloin voineet siihen vaikuttaa? On todella vaikea ymmärtää tätä, jos kaikilta
muilta ryhmiltä siinä edustus oli, mutta perussuomalaiset olivat jääneet valitettavien tapah-
tumien jälkeen ulkopuolelle.

19.09 Pia Viitanen sd (vastauspuheenvuoro): Arvoisa puhemies! Aiemminhan tässä kes-
kustelussa edustaja Hakkarainen itse kertoi, että hän oli siellä sopimassa tästä rahoitusta-
sosta, mistä hän on nyt sitten siis itse itsensä kanssa eri mieltä tänään kuin oli siinä työryh-
mässä. Hän itse juuri kertoi olleensa siellä sopimassa Ylen rahoitustasosta, mitä tämä aloi-
te koskee. Se siitä.

Mutta minä, puhemies, toistan sen, että olen hyvin surullinen, että parlamentarismin
henkeä ei tässä nyt ymmärretä. Edustaja Kantola täällä kertoi aiemmin, että Ylessä oli pi-
detty hyvin tärkeänä sitä, että kaikki ryhmät saavat edustuksen vaikkapa työvaliokuntaan,
oltiin tehty järjestelyjä siksi. Mutta sitten yksi ryhmä katsoo, että ei mitään, me teemme
mieluummin politiikkaa, olemme vaikuttamatta asioihin ja heitämme roskakoppaan tämän
kymmenien vuosien parlamentarismin periaatteen, mikä Yleisradiosta on kaikkien puolu-
eiden kesken vallinnut, ja siitä minä, puhemies, olen hyvin surullinen.

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustajille Hoskonen ja Meri, ja sitten tämä debattivaihe päättyy.

19.10 Hannu Hoskonen kesk (vastauspuheenvuoro):  Arvoisa herra puhemies! Edustaja
Savio totesi, että allekirjoittanut on osallistunut myös näihin 4 miljardin euron leikkauk-
siin. Todellakin on näin, mutta kyllä valtiontalouden kuntoon laittaminen ja julkisen talou-
den kuntoon laittaminen on se tehtävä, joka jonkun on tehtävä. Se on tämän hallituksen teh-
täväksi annettu, ja siihen on saatu poliittinen mandaatti vaaleissa. Ei edes kukaan opposi-
tion edustajista ole uskaltanut ääneen ajatella sitä, että jos tälle tielle ei olisi lähdetty, mikä
olisi nykyisin Suomen talouden tilanne. Sitten ei meiltä kysyttäisi, mistä leikataan! Siellä
olisivat eri miehet ja naiset päättämässä mustine salkkuineen, miten tämä homma pelittää.
Niin kuin äskeisessä puheenvuorossani sanoin tuolla puhujakorokkeella, niin juttu on näin,
että silloin meiltä ei kysyttäisi.

Ja lopuksi, arvoisa puhemies, jos jotakin leikataan... Ylekinhän on tiedotuskanava, ja
niin kuin äsken sanoin puheenvuorossani, sen rahoitusta kannatan ja sovitussa pysyn. Se
10



Pöytäkirjan asiakohta PTK 111/2017 vp
kilpailee muiden medioiden kanssa, ja ratkaiskoon yleisö, ketä kuunnellaan, se ei ole mi-
nun asiani.

19.11 Leena Meri ps (vastauspuheenvuoro):  Arvoisa puhemies! Kuten edustaja Savio
tuossa sanoi, en nyt oikein ymmärrä, että parlamentarismin kannalta olisi jotenkin huo-
nompi asia, että koko eduskunnan täysistunto päättää asiasta, kuin se, että joku pienempi
ryhmä. Varmaan parlamentarismin kannalta on aina paras, jos olisi eduskunta päättämässä
kaikista asioista, mutta tietysti me emme aina täällä voi ihan kaikesta päättää. [Pia Viitasen
välihuuto] — Ehkä sitten edustaja Viitanen haluaa minulle myöhemmin kertoa, mikä hä-
nen mielestään on parlamentaarista. [Pia Viitanen: Kyllä mielellään!] — Minun mielestäni
parasta parlamentarismia on se, että me täällä päätämme. Eduskunnan täysistunto on ylin
lainsäätäjä, ja esimerkiksi kunnissahan se on valtuusto, mutta en minä nyt käy siitä enem-
pää keskustelemaan.

Edustaja Hoskoselle sanoisin, että nimenomaan tässähän on tarkoitus säästää valtion va-
roja. Että tässä meillä on tarkoituksena myös tämä talouden tasapainottaminen.

Ensimmäinen varapuhemies Mauri Pekkarinen:  Vielä myönnän vastauspuheenvuo-
ron tämän keskustelun virittäneelle edustaja Saviolle.

19.12 Sami Savio ps (vastauspuheenvuoro):  Arvoisa puhemies! Vielä tähän edustaja
Hoskosen puheenvuoroon lyhyesti: Haluan vain vielä loppuun nyt sen todeta omalta osal-
tani, että olemme tosiaan olleet sen kaksi vuotta hallituksessa, niin kauan kuin hallitusoh-
jelmaa haluttiin noudattaa. Meillä oli siihen valmiuksia vielä kesäkuun 12. päiväkin, mutta
valitettavasti sitten enää ilmeisesti arvopohjat eivät kohdanneet. No se siitä. Tosiaan julki-
nen taloustilanne oli erittäin vaikea 2015, kun hallitusohjelmaa tehtiin, ja me sitouduimme
silloin näihin erittäin vaikeisiin leikkauksiin. Ne olivat meille poliittisesti vaikeita ja ovat
näkyneet meidän kannatuksessamme, mutta siitä pidettiin kiinni, mistä sovittiin silloin.
Vaikeita leikkauksia tehtiin. Pienituloisiltakin niitä on tehty, ei sitä käy kiistäminen. Siksi
minä juurikin ihmettelen, että nyt tämä Yleisradio näyttää olevan niin pyhä lehmä, että sil-
le ei voida tehdään mitään. Se minua hämmästyttää.

Ensimmäinen varapuhemies Mauri Pekkarinen:  Puhujalistaan.

19.14 Teuvo Hakkarainen ps: Arvoisa puhemies! Edustaja Viitanen, tehdään sitä virhei-
tä joskus täälläkin ja parlamentaarisissa työryhmissä, ja ne voi korjata, ja nyt me olemme
tehneet korjauksen siihen.

Ja mitä vielä niihin leikkauksiin tulee, niin me vaadimme silloin, että hallitusohjelmaa
noudatetaan, yhdeksän kansanedustajaa. Hyvä, ettei lennetty pihalle koko ryhmästä, kun
oltiin köyhän asialla. Lääkeleikkauksissa omavastuu otettiin pois vanhuksilta. Tämmöisiä
kyllä hyväksyttiin, mutta miten on Yle?

Siitä rahoituksesta vielä sen verran, että maaliskuussa kysyin eduskunnan tietopalvelus-
ta Ylen hallinnollisista kustannuksista, että minkä suuruiset ne ovat, ja montako prosenttia
ne ovat Ylen budjetissa. Tässä saamani vastaus: "Yle ei käytä tilinpäätöksissään ollenkaan
termiä hallinnolliset kulut, joten jää vähän epäselväksi, mitä siihen katsotaan kuuluvan. Jos
ajatellaan vain henkilöstökuluja — palkat ja palkkiot ja eläkekulut ja muut henkilöstösivu-
11



Pöytäkirjan asiakohta PTK 111/2017 vp
kulut — niin niiden osuus viime vuonna oli 232,1 miljoonaa euroa kaikista kuluista, pro-
sentteina 48,8." Siinä vastaus.

Me Yle-työryhmässä mukana olleet saimme käyttöömme luottamuksellista materiaalia
Ylen radio- ja tv-ohjelmien tuotantohinnoista per lähetystunti. Saimme vertailuksi hintoja
myös esimerkiksi menestyneistä brittisarjoista ja pohjoismaisista sarjoista — minulla on
tarkat luvut sieltä. Vallan huimia ovat jotkin Ylen tuotantohinnat, erityisesti muutamissa
viihdeohjelmissa, varsinkin jos vertaa ympäri maapalloa myytyihin brittiläisiin ja pohjois-
maisiin menestyssarjoihin. Yle voisi joko jättää kalliin hömppätuotannon kokonaan kau-
pallisille toimijoille tai ainakin leikata siihen menevää rahaa kovalla kädellä, ja silloin, jos
se leikkaus kohdistetaan tuonne, ei maakunnallisista ohjelmista tarvitse leikata. Ne pysty-
vät toimimaan siellä.

Ja sitten, mitä tulee kaupalliseen mediaan vielä: Jos kuitenkin maakunnallisista leika-
taan, tehdään semmoisia pikkuleikkauksia, niin annetaan tilaa maakuntalehdille ja heidän
tuottamilleen ohjelmille, samalla tapaa kuin esimerkiksi Sanoma tuottaa Aaltoa ja Suomi-
popia ja muita, syntyisi kaupallisia asemia maakunnallisille lehdille. Mutta nyt Yle syö tä-
män kaiken pois. Siksi tämä lakialoite on tässä, että annetaan myös kaupallisille asemille
tilaa ja maakunnallisille lehdille ja niille toimijoille. Eikä tämä ole keltään pois.

19.17 Joona Räsänen sd: Arvoisa puhemies! Kyllä tätä keskustelua epäuskoisena kuun-
telee. Ehkä on vielä syytä käydä tämä läpi, missä nyt kyllä tuntuu, että tämä perussuoma-
laisten logiikka ontuu aika pahasti. Tuossa suuresti kunnioittamani edustaja Savio juuri to-
tesi, että hallituksessa oltiin valmiita pitämään siitä kiinni, mitä on yhdessä sovittu. Suurin
piirtein näillä sanoilla: hallituksessa olimme valmiita pitämään kiinni siitä, mitä oli yhdes-
sä sovittu. Mutta sitten jotenkin tässä Yle-asiassa, mistä ollaan sovittu parlamentaarisesti
kaikkien puolueiden välillä, missä — kun te sanoitte, että ei ollut perussuomalaisten edus-
tajaa — edustaja Hakkarainen on ollut sopimassa tästä asiasta, kun kaikki puolueet ovat tä-
män sopineet, nyt jotenkin tämä logiikka ei enää pitäisikään paikkaansa, että tästä ei tarvit-
sisi pitää enää kiinni.

Kyllähän tästä vääjäämättä tulee se kysymys — jos te näin alatte valikoimaan niitä so-
pimuksia, mihin te olette ensin lyöneet puumerkkinne alle, ja sitten hetken ajan päästä tu-
lettekin toisiin ajatuksiin ja ette kunnioita niitä — missä muissa asioissa te alatte näin toi-
mimaan. Kyllä se vääjäämättä joka tapauksessa johtaa siihen, että puolueen muukin uskot-
tavuus pikkuhiljaa murenee, jos ei kyetä pitämään kiinni siitä, mistä ollaan sovittu. Tämä-
hän tämän asian ydin on: meillä jokaisella on oikeus omiin mielipiteisiin, ja jokainen voi
jättää niin monta lakialoitetta kuin haluaa, mutta kyllä yleisesti on pidetty tässä talossa
huolta siitä, että kun ollaan parlamentaarisesti joku asia sovittu näinkin merkittävästä
asiasta, niin kyllä puolueet siihen yleensä silloin sitoutuvat.

Ja sitten edustaja Merelle on pakko todeta, että uskon kyllä, että kuuntelitte varmasti hy-
vin tarkasti, kun juuri sanoin, että toivon, että täällä ei ruveta miksikään ohjelmaneuvos-
toksi. [Pia Viitanen: Juuri näin!] En usko, että sen alan asiantuntijoita meistä kukaan on,
siis päättämään siitä, minkälaisia ohjelmia Yleisradion pitää lähettää tai mitä se saa lähet-
tää tai mitä pitää karsia. Ja kun itsekin sanoitte puheenvuorossanne, että ette lähde ohjel-
mia arvioimaan, niin mehän olemme tästä asiasta samaa mieltä. Ei tätä tarvitse kummas-
tella.
12



Pöytäkirjan asiakohta PTK 111/2017 vp
19.19 Jani Mäkelä ps (vastauspuheenvuoro): Arvoisa puhemies! Tähän kohtaan keskus-
telua varmaan on syytä kertoa sellainen ehkä hieman vähemmän tiedossa oleva asia liit-
tyen tähän alkuperäiseen Yle-työryhmään, parlamentaariseen työryhmään, ja perussuoma-
laisten työskentelyyn siellä, että kun se työryhmän työ tuotiin meidän eduskuntaryhmääm-
me, se oli meille erittäin suuri pettymys juurikin siitä syystä, että nämä monet eräiden ko-
koomuksen ja keskustankin edustajien ennalta lupailemat leikkaukset Ylen budjettiin ei-
vät olisikaan olleet toteutumassa. Eli siellä oli ainoastaan se muutaman vuoden indeksijää-
dytys, ei mitään muuta leikkausta Ylen menoihin, ja tämä oli se parlamentaarisen
työryhmän työn tulos kaiken tämän pitkän työskentelyn jälkeen. Siitä asiasta, hyväksym-
mekö me sen ryhmänä, äänestettiin ryhmässä. Äänestys oli äärimmäisen tiukka. Ellen vää-
rin muista, saattoi olla yhden äänen marginaali, kun se ratkesi. Ja väittäisinpä, että nyt
eduskuntaryhmän jakaantumisen jälkeen se perussuomalaisten ryhmä, joka nyt on jäljellä,
jos asiasta äänestettäisiin uudestaan, ei todennäköisesti hyväksyisi sitä sopua. Eli faktisesti
ottaen me emme oikeastaan ole hyväksyneet sitä [Puhemies koputtaa] alkuperäistäkään
Yle-sopimusta.

19.20 Leena Meri ps (vastauspuheenvuoro): Arvoisa puhemies! Kuten edustaja Mäkelä
tuossa puhui. En mielelläni olisi ottanut tätäkään esille, koska nämä ovat kuitenkin edus-
kuntaryhmän sisäisiä asioita ja en niistä mielelläni puhu edelleenkään, vaikka osa meidät
petti ja lähti, mutta siitä huolimatta nyt tämä on pakko kertoa. Kun sosiaalidemokraatit nyt
haluavat meitä kovasti tästä moittia, niin nyt haluan kertoa sen, että se oli juuri näin kuin
edustaja Mäkelä sanoi. Se oli yhden äänen ero, enkä viitsi kertoa, kenen ääni ratkaisi, sen
jätän nyt kertomatta. [Pia Viitanen: Taisi olla Hakkaraisen!] — Sen voin sanoa, että ei ol-
lut. — Ja jatkan siitä, että tässä ryhmässä, jossa me olemme, me kyllä äänestimme sitä vas-
taan. Ja itsekin äänestin, olisin ollut sillä kannalla, että hylkäisimme sen ehdotuksen.

Ensimmäinen varapuhemies Mauri Pekkarinen: Puhujalistaan.

19.21 Pia Viitanen sd:  Arvoisa puhemies! Tämä parlamentaarinen päätöksenteko, ni-
menomaan se, että me yhdessä täällä pohdimme ja yhdessä päätämme, yhdessä linjaam-
me, [Leena Meri: Koko eduskunta yhdessä!] sehän on juuri omiaan kansallisesti tärkeässä
asiassa, kuten Yleisradiossa. Sehän on juuri se, mikä turvaa poliittisen riippumattomuu-
den, ja siksi tämä on arvokas perinne, joka tässä kaiken kaikkiaan on ollut. Jos tulee muu-
tostarpeita, niin sitten yhdessä taas kerran kokoonnutaan ja pohditaan [Leena Meri: Kyllä
huomaa!] ja linjataan asioita [Välihuutoja perussuomalaisten ryhmästä] yhdessä. Se on
ihan normaalia. Nyt on toimittu juuri niin, kunnes nyt sitten yhtäkkiä täällä perussuomalai-
set, jotka itse ovat olleet sopimassa, heittäytyvät täysin irti ja nurkan taakse aivan tuossa
tuokiossa sen jälkeen, kun on sovittu.

Tässä on kysymys myös luottamuksesta, eli siitä, että jos yhdessä sovitaan, hyvän pää-
töksentekotavan mukaisesti tehdään kompromissi, johon kaikki sitoutuvat, niin silloin voi-
daan luottaa myös jatkossa siihen, että voimme yhdessä tehdä, yhdessä sopia. Tässä ta-
pauksessa luottamustahan ei enää ole. [Leena Meri: Ei teillä ole muutenkaan ollut!]

Puhemies! On tärkeää ymmärtää paitsi pitkä historia siitä, miten Yleä koskeva päätök-
senteko on linjattu, myös lähiajan historiaa. Olen hyvin tyytyväinen, että edustaja Satonen
on pyytänyt seuraavaksi puheenvuoron, koska hän on toiminut tässä työryhmässä puheen-
johtajana ja varmasti sitä ehkä avaa ja valottaa.
13



Pöytäkirjan asiakohta PTK 111/2017 vp
Kaiken kaikkiaan haluan vielä sen sanoa, kun täällä sanotaan, että Yleä kohtaan ei olisi
ollut mitään säästöä tai muuta, että nimenomaan tässä parlamentaarisessa työryhmässähän
määriteltiin se, että Yleen kohdistui myös indeksileikkauksia, ja sitä kautta on myös se kor-
si kekoon kannettu. Kun itse kannan huolta yhtä lailla niin Ylen kuin kaupallisen median
tulevaisuudesta, niin en minä sitä niin näe, en voi nähdä, että kaupallinen media sen parem-
min voisi, jos vetäisimme Ylen rahoituksen kokonaan pois. Päinvastoin, me tarvitsemme
molempia. Olen puhunut monta kertaa, puhemies, tässä salissa esimerkiksi siitä, kuinka
tärkeää nyt olisikaan, että myös sen työryhmän esitykset edistyisivät, joka edustaja Harki-
mon johdolla linjasi tämän kaupallisen uutistoiminnan turvaamisen tulevaisuudessa. Se on
ihan yhtä lailla tärkeää kaiken kaikkiaan turvata.

Eli tässä tapauksessa haluan vielä kerran alleviivata, että olen todella, todella pahoillani
ja surullinen siitä, että tällainen irtiotto nyt tapahtuu.

19.24 Arto Satonen kok: Arvoisa puhemies! Haluan tuoda muutamia asioita esille ja nä-
kökulmia tähän Yle-asiaan: ensinnäkin tästä yksimielisyydestä, sitten Ylen riippumatto-
muudesta ja sitten Ylen rahoituksesta. Sanon kuitenkin aluksi, että ehkä tuotan edustaja
Viitaselle pettymyksen siinä, että en ajatellut lähteä avaamaan niitä keskusteluja, joita siel-
lä ryhmän sisällä luottamuksellisesti käytiin [Pia Viitanen: En sitä tarkoittanutkaan!] —
Niin, ette varmaan tarkoittanutkaan. — Mutta siinä en varmaan kovin suurta salaisuutta
paljasta, jos totean, että sen ryhmän sisällä oli kyllä erilaisia näkemyksiä Ylen rahoituksen
tasosta ja Yle-lain sisällöstä.

Mutta joka tapauksessa se ryhmä pääsi yksimieliseen esitykseen, joka sitten kaikissa
eduskuntaryhmissä tuli hyväksytyksi. Totta on tietysti, että silloin perussuomalaisten ryh-
mä oli erilainen kuin se on tänä päivänä. Mutta pidän kyllä erittäin arvokkaana sitä, että
kaikki ryhmät ovat tämän hyväksyneet. Ja minkä vuoksi? Sen vuoksi, että tämä on kansain-
välisestikin erittäin poikkeuksellista. Nimittäin niissäkin maissa, joissa on hyvin pitkät
yleisradioperinteet, esimerkiksi Isossa-Britanniassa, ei BBC:n päätöksenteossa oppositiol-
la ole minkäänlaista roolia. Ja se on todella iso asia, että meillä kaikki puolueet ovat yhtei-
sesti päättäneet Yle-lain sisällöstä ja Ylen rahoituksesta.

Ja minkä takia haluan tätä korostaa myös sille perussuomalaisten puolueelle, joka tällä
hetkellä on, ja tietysti kaikille muillekin puolueille? Sen takia, että jos tämä periaate mur-
tuu, niin sen jälkeen opposition ainoa mahdollisuus vaikuttaa Ylen asioihin on keskustelut-
taa niitä täällä salissa, mutta enää se ei ole ollenkaan niiden pöytien ääressä, joissa pääte-
tään, miten Yleä kehitetään ja miten sitä johdetaan. Joten on aika isosta asiasta kyse. Isos-
sa-Britanniassa on näin, että vaikka siellä on pitkät perinteet, ja me kaikki muut seuraam-
me, mitä BBC:llä tapahtuu, niin oppositiolla ei ole minkäänlaista päätöksentekovaltaa sii-
hen, mikä on BBC:n rahoitus, mikä lainsäädäntö sitä säätelee, vaan ne ovat yksinkertaises-
ti hallituksen tekemiä päätöksiä. Ainoa mahdollisuus on käydä keskustelu parlamentissa
asiasta, mutta ei päästä oikeasti vaikuttamaan, ja tämä on tosi iso asia mielestäni.

Arvoisa puhemies! Toinen asia on sitten Ylen riippumattomuus. On ihan totta, että kan-
salaisilta tulee paljon palautetta varsinkin meille Ylen hallintoneuvoston jäsenille siitä, että
ollaan tyytymättömiä joihinkin ohjelmiin tai ollaan tyytymättömiä joittenkin yhteiskunnal-
listenkin ohjelmien linjaan. Kyllä minullekin tulee sitä palautetta, että on liian paljon pu-
navihreää tai on liian paljon liberaalia tai on liian konservatiivista tai mitä hyvänsä. Mutta
koko yleisradiotoiminnan lähtökohta on se, että poliitikot eivät puutu millään lailla sen oh-
jelmaan. Siinä on olemassa selvä palomuuri. — Meillä on kyllä hallintoneuvosto, joka
14



Pöytäkirjan asiakohta PTK 111/2017 vp
käyttää korkeaa valtaa Ylessä, valitsee hallituksen jäsenet ja niin poispäin. — Mutta sen
jälkeen, kun se raja ylitetään, menetetään koko yleisradiojärjestelmän idea. Sen jälkeen me
emme enää tarvitsekaan koko Yleisradiota. Jos siitä tulee esimerkiksi hallituksen politii-
kan väline tai siitä tulee sellainen, joka ei ole riippumaton, niin silloin me olemme menet-
täneet todella paljon. Se on todella iso asia, että tästä riippumattomuudesta pidetään kiinni.
Se on sitten tietysti Ylen toimivan johdon ja viime kädessä johtavan päätoimittajan asia,
että Yle pystyy vastaamaan siihen, mitä Yle-laissa edellytetään, miten Yle toimii ja miten
se käytännössä sitä linjaansa vetää. Mutta jos poliitikot pääsevät sinne päättämään, niin sen
jälkeen tämä koko idea tästä poistuu. Se on hyvä muistaa.

Arvoisa puhemies! Vielä tästä rahoituksesta: Täällä on käytetty sellaista argumenttia,
että kun kaikkialta muualtakin säästetään, niin Yleltäkin pitäisi säästää. No sen argumentin
jossain määrin ymmärrän, mutta täytyy sanoa ihan aidosti, että kun tulin tähän Yle-työryh-
mään puheenjohtajaksi — mitä muuten en millään lailla halunnut, että tulee sekin tässä
mainittua [Pia Viitanen: Hyvän puheenjohtajan saivat!] — ja kun tutustuin asiaan parem-
min, koska kuten Hakkarainen sanoi, meille siellä hyvin avoimesti niitä lukuja avattiin ku-
ten pitikin, niin minulle oli kyllä yllätys, kuinka paljon meillä on sellaisia ihmisiä, jotka
saavat osan tuloistaan Yleltä mutta kuitenkin merkittävän osan tai useimmat suurimman
osan tuloistaan muualta. Puhun nyt freelancereista, erilaisista dokumentintekijöistä, erilai-
sista musiikintekijöistä, tilapäisistä työntekijöistä ja muista, jotka ovat Ylen palveluksessa.
Minulle oli suoraan sanottuna aikamoinen yllätys, kun tajusin, kuinka monet ihmiset tosi-
asiassa elävät ainakin osittain siitä rahoituksesta, joka Ylen kautta tulee. Aika moni ihmi-
nen menettäisi toimeentulonsa, jos se Ylen osuus poistuisi siitä rahoituksesta. Tämä kos-
kee tietysti laajemmassa mittakaavassa myös tiettyjä indieyhtiöitä ja muitakin, jotka myy-
vät Ylelle palveluitaan. Siellä on aika isosta asiasta kyse.

Sitten argumentti siitä, että kaupallisella medialla menisi paremmin, jos Yle olisi pie-
nempi: Tähän argumenttiin minä en usko. [Pia Viitanen: En minäkään!] Myönnän senkin,
että aikaisemmin olen saattanut jopa itsekin siihen uskoa, mutta kun katsoo sitä asiaa vä-
hän syvemmältä, mistä siitä on kyse, niin ne kaupallisen median ongelmat johtuvat lähinnä
Googlesta ja Facebookista, on tullut markkinoille uusia toimijoita, jotka syövät sitä kau-
pallista pottia, entistä enemmän siirrytään nettilehteen ja nettilehdestä on vaikeampi saada
hintaa kuin paperisesta lehdestä, ja kaikista tällaisista ne ongelmat johtuvat. Jos ja kun me
haluamme oikeasti auttaa kaupallista mediaa — kuten minusta pitää, koska erityisesti maa-
kuntalehtien säilyminen on ihan avainasia myöskin demokratian kannalta katsottuna —
niin tätä kokonaisuutta palvelee yhteistyö Ylen ja kaupallisen median välillä, molempia
osapuolia hyödyttävä yhteistyö, ja uskallan sanoa senkin, että joissakin tilanteissa sellai-
nenkin yhteistyö, josta kaupallinen media voi hyötyä vähän enemmän kuin Yle. Se oli ide-
ana myöskin työryhmän esityksissä, että tätä kaupallisen median ja Ylen yhteistyötä vah-
vistetaan nimenomaan niin, että me voimme jatkossakin turvata sen, että meidän pienem-
missäkin maakunnissa, vaikka Lapissa, sekä on saatavilla laadukas maakuntalehti Lapin
Kansa että toimii Ylen Lapin Radio. Jos jompikumpi niistä ei toimi, silloin on aika paljon
menetetty siinä maakunnassa.

Sitten vielä tästä Yle-verosta tai yleensä siitä tavasta, millä Yle kerää rahat: On aivan tot-
ta, että Ruotsi miettii nyt siirtymistä siihen järjestelmään. Minua kävi haastattelemassa
Ruotsin radio, ja kyllä olen siitä asiasta sitä mieltä, että on äärimmäisen vaikea keksiä pa-
rempaa tapaa hoitaa tämä Yleisradion rahoitus kuin nykyinen järjestelmä. Siitä voidaan tie-
tysti kiistellä, että kuka maksaa kuinkakin paljon, ja ymmärrän hyvin, että on esimerkiksi
15



Pöytäkirjan asiakohta PTK 111/2017 vp
joitakin pienyrittäjiä, jotka kokevat, että he joutuvat maksamaan kahteen kertaan sen mak-
sun, koska se menee itseltä ja sitten vielä yritykseltä ja niin poispäin. Näitä yksityiskohtia
on, mutta mikä olisi sitten se todellinen vaihtoehto? Jos lähdetään hakemaan mainosrahaa,
niin se ainakin johtaa siihen, että meidän kaupallinen media, ennen kaikkea kaupalliset uu-
tiskanavat, on valtavissa vaikeuksissa. Siitä ei ainakaan mitään hyvää seuraa. Ja jos ja kun
me tarvitsemme Yleisradiota nimenomaan tekemään sellaisia tehtäviä, joita täällä mieles-
täni myöskin edustaja Mäkelä mainitsi jossain vaiheessa, joita sitten kaupallinen media ei
tee ja jotka ovat kuitenkin tarpeellisia, niin jotenkin se pitää rahoittaa, ja on hirveän vaikea
keksiä kyllä parempaa tapaa.

Tärkeimpänä pidän sitä, kun nyt on päätetty siitä rahoituksesta jo seuraavaa vaalikautta
koskien, että riippumatta siitä, mitkä puolueet ovat hallituksessa, voidaan taata se, että
Yleisradion kehitys on vakaata ja että nämä poliittiset suhdanteet eivät vaikuta siihen, kos-
ka mitä tulee niihin epäilyksiin siitä, että riippumattomuus vaarantuisi, niin sen riippumat-
tomuuden takaa nimenomaan se, että kaikki puolueet ovat mukana päätöksenteossa ja että
rahoituskausi ylittää vaalikauden, jolloin se ei riipu hallituksen kokoonpanosta.

19.34 Arja Juvonen ps: Herra puhemies! Edustaja Teuvo Hakkaraisen lakialoite on hy-
vä, ja täytyy kannattaa sitä oikeutta tehdä lakialoite ja olla myös eri mieltä. Koskaan ei ole
myöhäistä muuttaa mieltään tai olla eri mieltä.

Täällä on keskusteltu paljon siitä, että kun parlamentaarisesti sovitaan, niin onko sitten
korrektia muuttaa mieltänsä ja missä tapauksessa voisi toimia sitten uudelleen tällä tavalla.
Minä myönnän, että minä kadun äärettömästi sitä, että viime kaudella oppositiossa olles-
samme lakivaliokunnassa laskimme käsistämme kansalaisaloitteen, jossa esitettiin kovem-
pia rangaistuksia rattijuopoille. Silloin tehtiin kompromissi, ja siinä esitettiin lausumia
paikkaamaan tätä suurta ongelmaa, sitä, millä tavalla tällainen henkilö, joka tällaisen tör-
keän teon tekee, joutuisi asiasta vastuuseen. Lausumia, mutta loppujen lopuksi: mihin ne
ovat johtaneet? Voi sanoa, että kyllä kaduttaa, ei olisi pitänyt lähteä siihen kauppaan vaan
olisi pitänyt tehdä lakialoitetta ja olla vaatimassa kovempaa lopputulosta sille asialle.

Minusta on hyvä, että kansanedustaja tekee asioita, joita myös hänen äänestäjänsä ja
kannattajansa ajavat ja miettivät ja josta ottavat yhteyttä. Se ei ole suinkaan vastalausetta
sille Ylen esittämälle hyvälle ohjelmakokonaisuudelle, mitä tulee: suomalainen draama
esimerkiksi, sitä katsotaan, se on erittäin odotettua ja haluttua, ihmiset pitävät siitä. Mutta
kuitenkin sillä, että kansanedustaja tekee lakialoitteen, on kyllä oma paikkansa, ja se an-
saitsee oman kunnioituksensa.

Täällä on niin räävitty puolueen jakaantumista. Vielä muistutan, että perussuomalaiset
eivät ole hajonneet mihinkään. Puolueesta on lähtenyt yksi siipi, ja he ovat nyt erilainen sii-
pi, mutta sillä ei ole mitään tekemistä sen kanssa, etteikö perussuomalaiset olisi elossa ja
voimissaan.

19.36 Leena Meri ps: Arvoisa puhemies! Edustaja Juvonen käytti niin hyvän puheenvuo-
ron, että oikein tässä kuuntelin todella lämpimästi. Hän on erittäin pidetty ja viisas pitkän
linjan poliitikko — ja oli mukava kuulla tuosta lakivaliokunnan asiasta ajatuksiasi.

Kun puhuin tuossa aikaisemmin siitä, että muistelin edustaja Turusen olleen jossakin
mukana, niin minun piti nyt oikein kaivaa tätä: se oli tosiaan kesäkuun alussa, kun piti kes-
kustella tästä Yle-verosta — siitä, että se olisi viety pienituloisilta, heidät olisi vapautettu
tästä Yle-verosta — ja muistan keskustelun täällä salissa, edustaja Heinäluoma nosti sen
16



Pöytäkirjan asiakohta PTK 111/2017 vp
esille, ja SDP:hän riitautti silloin tämän toimeksiannon ja vaaransi tämän pienituloisten
Yle-veron alennuksen, ja siinä mielessä se oli erittäin vaarallista, ja tästä näkee, kuinka kii-
vasta tämä työskentely on, että ei nyt hurskastella, että te olette niin kauniisti aina nämä
asiat hoitaneet ja noudattaneet ja kunnioittaneet kaikkia — kyllä täällä aikamoinen pauku-
tus silloin oli, ja tietojeni mukaan tosiaan sitten se työryhmä kokoontui uudestaan, ja edus-
taja Heinäluoma vielä täällä mielestäni päivitteli sitä, että oli ollut jotenkin epäselvyyttä
siitä, onko se ryhmä koossa vielä vai eikö ole. Ja kyllä siinä oli edustaja Turunen puheen-
johtajana, jos me puhumme nyt tästä, että sitä ryhmää tarkoitin.

Tässä on ollut monen monta, ja tosiaan, ei nyt hurskastella siitä, että te ette osaisi myös
vetää käsijarrua päälle välillä oikein mahtavastikin, että otetaanpas nyt sitten ihan rauhal-
lisesti, ja tässä on ihan normaali lakialoite, kuten edustaja Juvonen sanoi, ja mennään
eteenpäin.

19.38 Pia Viitanen sd (vastauspuheenvuoro):  Arvoisa puhemies! Muistan hyvin tämän
vaiheen, koska silloin oli epäselviä tilanteita, onko työryhmä kutsuttu kasaan vai eikö ole.
Lopputulos kuitenkin oli sitten hyvä eli se, että työryhmä yhteisesti määritteli tämän, mi-
ten nyt sitten tätä Yle-veron sisältöä muutetaan. Sitä ennenhän tämä pohjautui edellisen
työryhmän mietinnölle, joka määritteli tämän indeksileikkauksen, määritteli tämän Yle-ra-
hoituksen tason, jätti vielä silloin 2019:n auki. Tässä myöhemmässä työryhmässä päätet-
tiin se 2019, ja näin tämä meni.

Täällä muistaakseni viikko pari sitten, kun käytiin keskustelua salissa, todettiin juuri
näin, että lopputulos tästä oli hyvä ja kaikkien osapuolten hyväksymä. Vaiheita on, mutta
se täytyy todellakin nähdä, että kaikki tämä toimintamme on perustunut tähän parlamen-
taariseen yhteisymmärrykseen, ja siksi tämä on tavatonta, että perussuomalaiset haluavat
tästä nyt ilmeisesti sitten joidenkin aika itsekkäidenkin [Puhemies koputtaa] syiden joh-
dosta luopua.

Ensimmäinen varapuhemies Mauri Pekkarinen: Puhujalistaan.

19.40 Ritva Elomaa ps: Arvoisa puhemies! Yle tekee arvokasta työtä, ja me tarvitsemme
riippumattoman uutiskanavan. Ylen ohjelmapolitiikasta tulee paljon palautetta kansalaisil-
ta, varsinkin uusintojen suuresta määrästä. Ylen ohjelmien sisällöt eivät tietenkään kuulu
poliitikoille, mutta koska Yle on kansan radio ja kansa maksaa Yle-veroa, kansalaisten pa-
laute esimerkiksi edustaja Hakkaraisen puheen myötä ei voi olla tuomittavaa tai arvostelun
kohde.

Olen ollut näissä molemmissa parlamentaarisissa ryhmissä mukana. Kompromissejakin
tehtiin. Jälkimmäisessä parlamentaarisessa ryhmässä muun muassa pienituloisten Yle-
vero poistettiin, ja se oli todella hyvä päätös. Voin todeta, että ne eivät olleet mitenkään ko-
vin rauhallisia kokouksia. Varsinkin SDP teki asioista todella hankalia ja milteipä lähti
ovet paukkuen muutaman kerran, [Eduskunnasta: Oho!] molemmistakin kokouksista. Sen
verran voi avata tätä asiaa, että ei ollut mikään semmoinen ihan selviö.

Yle ei voi olla se toimija, jota ei saa arvostella. Kotimaisen musiikin, myös pienten toi-
mijoiden tuottamana, pitäisi soida tässä kansan omistamassa radiossa. Mitä sitten, kun ja-
kenymaneja ei ole enää toimittajina Ylessä? Hallitus ja muu oppositiokaan ei oikeasti tue
kansallista kulttuuriamme, jos tätä kehitystä ei huomata. Ylen pitää huolehtia kansallisesta
kulttuuristamme, se on jo Yle-laissakin merkitty.
17



Pöytäkirjan asiakohta PTK 111/2017 vp
Edustaja, varapuhemies Satonen esitti asioita meidän parlamentaarisesta ryhmästä, jos-
sa hän oli puheenjohtajana, oli todella hyvä puheenjohtaja siellä. Tämä on todella se ydin-
asia, että kaupallisen median ja Ylen, näiden kahden toimitsijan, pitää tehdä yhteistyötä tu-
levaisuudessa.

19.42 Teuvo Hakkarainen ps:  Arvoisa puhemies! Se, mikä päätös Ylen työryhmässä
tehtiin silloin, oli yksimielinen, mutta me äänestimme ryhmässä tästä ja toimme sen. Mi-
nulla oli se mielipide, varmasti silloinen edustaja Satonen muistaa tuon asian, minkä toin
esille. Se ei ole muuten muuttunut siitä yhtään. Meiltä lähtivät siniset pois ryhmästä. Heitä
on enempi nyt kuin meitä perussuomalaisia täällä, eronneita. Äänestystuloksen varmasti
tiedätte, miten kävi. Me jäimme silloin oppositioon ja jouduimme tuon hyväksymään. Pia
Viitanen pahoittaa mielensä tämmöisestä asiasta. No täällähän saisi pian mielensä pahoit-
taa koko ajan, jos rupeaa pahoittamaan tämmöisistä asioista mieltään, niin paljon on näitä
asioita.

Mutta me olimme silloin ja olemme pysyneet asiamme takana täysin. 150 miljoonaa oli
esitys, että leikataan Yleltä neljän vuoden aikana. Nyt 50 miljoonaa leikataan, se on pysy-
nyt aivan samana. Mutta silloin kun minä olin Yle-työryhmässä, minä kunnioitin ryhmän
päätöstä ja toimin sen mukaan. Mutta nyt kun me olemme perussuomalaiset täällä, oikeat
perussuomalaiset, niin me teemme tämmöisen lakialoitteen, ja siinä ei ole mitään pahaa,
eikä siinä mieltään pidä pahoittaa. Jos minä alan pahoittaa mieltäni jokaisesta lakialoittees-
ta täällä, niin siellähän saa vollottaa tuolla käytävillä koko ajan. [Naurua]

19.44 Sami Savio ps: Arvoisa puhemies! Edustajat Joona Räsänen ja Pia Viitanen syytti-
vät tosiaan perussuomalaisia siitä, että haluamme palata tähän julkiseen keskusteluun Ylen
rahoituksen tasosta ohi aiemmin parlamentaarisesti sovitun. No, asiasta voi tietysti olla
monta mieltä, mutta totean kuitenkin ensin, että näistäkin asioista on varmasti parempi kes-
kustella täällä eduskunnan täysistunnossa, joka on kaikille kansalaisille avoin ja julkinen
paikka. Tänne voi kuka tahansa kansalainen tulla seuraamaan näitä keskusteluja ja sitten
myös netin kautta näitä lähetyksiä voi katsoa. Tätä avoimuutta kansa arvostaa. Parempi,
että näistä keskustellaan mieluummin täällä kuin suljetuissa kabineteissa.

Kuten edustaja Meri äsken totesi ja mikä itseänikin kuitenkin enemmän hämmentää, vii-
me kevään ja alkukesän parlamentaarisessa työryhmässä ainakin julkisten tietojen mukaan
sosiaalidemokraatit olivat itse halukkaita muuttamaan etuajassa vuonna 2016 tehtyä parla-
mentaarista sopimusta [Leena Meri: Oho, miten se noin?] Ylen indeksitarkastusten peru-
misesta, vaikka aiemmin oli tosiaan muuta sovittu. Asiaanhan oli tarkoitus palata vasta
vuoden 2018 lopulla.

Jopa viime keväänä kaavailtu ja kaikkien muiden puolueiden paitsi sosiaalidemokraat-
tien silloin alkuun hyväksymä ajatus Yle-veron alarajan nostosta oli kariutua siihen, että
sosiaalidemokraatit halusivat koplata tämän Ylen rahoituksen ilmeisen nostamisen, indek-
sijäädytysten peruuttamisen, tähän Yle-veron nostoon. En pidä tätäkään kovin hyvänä pää-
töksentekotapana, varsinkin kun se vielä tehtiin suljettujen ovien takana. Pääasia toki on,
että tämä Yle-veron alaraja nyt nousi, kuten perussuomalaiset olivat jo vaaliohjelmassa
esittäneet.

19.46 Jani Mäkelä ps: Arvoisa puhemies! Edustaja Elomaa puhui äsken erittäin paljon
asiaa liittyen Ylen ohjelmiston sisältöihin ja sen arvostelemiseen. Itse laajennan sitä myös-
18



Pöytäkirjan asiakohta PTK 111/2017 vp
kin Ylen ohjelmasisällön asenneilmapiiriin ja siitä keskustelemiseen, millä arvomaailmal-
la ohjelmia tehdään ja millaisia viestejä siellä halutaan välittää jopa pääuutisissa uutisten-
lukijan toimesta.

Myös se on hämmentävää, että kun Ylen hallintoneuvoston jäsenet ovat joskus ottaneet
kantaa Yleisradion toimintaan, sitä on paheksuttu. Kuka muu kuin Ylen hallintoneuvoston
jäsen olisi sopivampi ottamaan kantaa Ylen toimintaan ja käyttämään sitä omistajan ja
maksajan ääntä? Kenen sitten pitäisi ottaa se kanta, jollei Ylen hallintoneuvoston jäsen sitä
kantaa voi ottaa?

Minua myös hieman hämmentää tämä sosiaalidemokraattien profiloituminen tässä
asiassa. Kun ketään muuta tämä asia ei tunnu niin paljon täällä kiinnostavan kuin sosiaali-
demokraatteja, niin mitä hyvää te sieltä Yleltä nyt saatte tämän vaivanne palkinnoksi? On
minusta hieman käsittämätöntä, että vaikka puhutaan hurskaasti parlamentaarisesta työs-
kentelystä, niin nyt kuitenkin on niin, että sosiaalidemokraatit ovat itse olleet aktiivisesti
ymmärtämättä niitä asioita, joita on parlamentaarisesti sovittu. Esimerkiksi on sovittu, että
Ylen rahoitus siirretään pois budjettikehyksestä. On sovittu, milloin se siirretään, mutta nyt
sitten tehdään jatkuvia kysymyksiä valiokunnissa ja jaoksissa, voitaisiinko siirtää aikai-
semmin kuin on parlamentaarisesti sovittu. Tekään ette kunnioita näitä parlamentaarisesti
sovittuja asioita. [Pia Viitanen: Ei se ollut sovittu!]

Mitä tulee tähän edustaja Turusen vetämään työryhmään, josta edustaja Savio äsken
mainitsi, niin ainakin 1.6. Keskisuomalaisessa päivätyn uutisen mukaan: "Perussuomalai-
set ja SDP syyttelevät toisiaan siitä, että Yle-veron poistaminen yhä useammalta pienitu-
loisimmalta ei nyt toteudu. Perussuomalaisten mukaan syy on siinä, ettei demarit suostu-
neet käsittelemään asiaa irrallaan Yle-indeksistä. Demarien mukaan pienituloisimpien ve-
rovapaudesta ei voida päättää erikseen, vaan kaikki Yle-asiat pitää päättää samassa yhtey-
dessä." Tämä on aivan selvää politikointia.

19.48 Pia Viitanen sd: Arvoisa puhemies! Kun puhutaan tällaiseen sävyyn ja tehdään mi-
nusta alatyylisiä vihjauksia sen suhteen, mitä kukakin Yleltä saa, kun puhuu Ylen rahoitus-
asemasta, silloin pitäisi edes tuntea, mitä on tapahtunut tosiasiassa, eikä perustaa salikes-
kustelua siihen, että googlaillaan [Leena Meri: Mitä mediassa lukee!] joitain uutisointeja ja
tehdään tällaisia puolitotuuksia sisältäviä johtopäätöksiä omassa päässä. Pitää tuntea, mitä
on tapahtunut.

Kyse tässä kehysasiassa oli siitä, että työryhmässä päätettiin, että Yle-asiat, ihan oikein,
siirretään kehyksen ulkopuolelle. Hallitus ei näin heti toiminut, vaan lykkäsi tätä seuraa-
van kevään riiheen, jolloin totta kai me sosiaalidemokraatit ja monet muut kysyimme sen
perään, myös muut oppositiopuolelta, miten voi olla mahdollista, että tätä kehyspäätöstä ei
tehdä heti niin kuin oli sovittu, vaan seuraavana keväänä. Muistan tästä keskustelleeni
myös useiden hallituspuolueiden kanssa.

Mitä tulee tähän toiseen asiaan, totta on, että siinä vaiheessa, kun kävi ilmi, että aiotaan
nyt Yle-ryhmä kutsua koolle — hallitus meinasi aluksi jopa yksipuolisesti määritellä, että
nyt puututaan tähän Yle-veron rakenteeseen — niin sanoimme ihan normaalisti, että kyllä
silloin puhutaan Yle-asiat kokonaisuudessaan. Aiemmin oli jätetty auki muun muassa tämä
2019 rahoitusratkaisu, mikä indeksien kohtalo on silloin. Edellytimme, että kaikki nämä
käsitellään yhdessä, samassa pöydässä neuvotellen, ja näin kävi.

Lopputulos oli hyvä, se on tässä salissa todettu jo aiemmin keskusteluissa. Ainahan, kun
asioista keskustellaan ja päätetään, siihen sisältyy monia vaiheita ja monia neuvottelutilan-
19



Pöytäkirjan asiakohta PTK 111/2017 vp
teita, mutta lopputulos mielestäni on hyvä, niin kuin olen täällä usein sanonut. Mielestäni
oli erittäin hyvä, että siinä yhteydessä päästiin turvaamaan myös se vuoden 2019 indeksi-
korotus kaikkinensa. [Puhemies koputtaa]

Puhemies! Huomaan, että kaksi minuuttia tässä tulee täyteen, ja pääsin nyt vasta ikään
kuin vastaamaan. Todettakoon nyt tässä kuitenkin lyhyesti, en lähde toistamaan sitä, että
olen [Puhemies koputtaa] pettynyt tähän perussuomalaisten irtiottoon ja olisin arvostanut
sitä, että Ylen riippumattomuuden turvaamiseksi tämä parlamentaarisen päätöksenteon
[Puhemies koputtaa] perinne olisi voinut jatkua.

19.50 Leena Meri ps: Arvoisa puhemies! Ei ole tarkoitus pitkittää tätä puhetta, mutta oli
nyt ihan pakko, kun edustaja Viitanen totesi, että ei pidä uskoa kaikkea, mitä tuolta goog-
lettamalla löytää. Esimerkiksi tässä on Iltalehti, 1.6.2017, perustuu STT:n tietoihin, ja täs-
sä on tästä, että ei päästy yksimielisyyteen edes toimeksiannosta. Olen itse istunut salissa,
kun tämän keskustelun aloitti edustaja Heinäluoma. [Pia Viitanen: Minäkin olin silloin sa-
lissa!] Onko tämä nyt joku valemedia sitten, kun kyllä tämä ihan totuus on, että siitä toi-
meksiannosta oli kiistaa, edustaja Viitanen, itsekin sen aikaisemmin myönsitte. Tosiaan,
tämmöistä tämä on, ollaan eri mieltä, ja edustaja Hakkarainen kertoi, mitä mieltä meidän
ryhmämme on ollut, ja me olemme olleet johdonmukaisesti samaa mieltä. Tämmöistä se
on, ja elämä jatkuu, ja tästäkin asiasta saa keskustella.

19.51 Pia Viitanen sd: Arvoisa puhemies! Enhän minä nyt sitä sanonut, että välttämättä
ne tiedot, mitä sieltä aiemmista kirjoitetuista artikkeleista löytää, sinänsä vääriä olisivat.
Osa voi olla, osa ei, en minä siihen ottanut kantaa. Minä otin vain siihen kantaa, että jos
mennään sen tason keskusteluun tässä salissa, että ruvetaan heittelemään aika kevyitä heit-
toja toisten päälle ja syyllistämään, niin silloin pitäisi edes sen verran olla asian tasalla, että
tietää nämä asiat niin kuin valmiiksi ja tietää, mitä tosiasiassa on tapahtunut.

Tämä ei ole mielestäni, puhemies, mikään lällättelyn asia. Tässä on kysymys nyt moni-
kymmenvuotisesta perinteestä ja siitä, että Yle-asioita on päätetty yhteisesti parlamentaa-
risten ryhmien kesken, siitä on kysymys. Ei tämä ole mikään naureskelun asia. Kyllä mi-
nulle sopii, te voitte ihan rauhassa kertoa, että Viitanen siellä taas hämmästelee, itkeskelee
tuolla nyt asian perään, mutta minä olen tässä ihan vakavissani, [Leena Meri: Niin mekin
olemme!] arvoisat perussuomalaiset. Toivon, että kunnioitamme toistemme mielipiteitä ja
toteamme, että meillä on täällä ilmaisunvapaus. Toivoisin, arvoisa puhemies, että hyvässä
hengessä parlamentaarisesti voitaisiin Ylen asioita jatkossa käsitellä niin, että voisimme
turvata poliittisen riippumattomuuden ja kaiken kaikkiaan moniarvoisen median tulevai-
suuden. Se on tässä muuttuvassa maailmassa mitä tärkeintä, että meillä on toimiva niin
kaupallinen media kuin Yleisradiokin.

19.52 Jani Mäkelä ps: Arvoisa puhemies! En nyt oikein ymmärrä, miksi edustaja Viita-
nen niin suuresti väheksyy Keskisuomalaisen artikkelia, joka ehkä Googlella löytyy, [Pia
Viitanen: En minä mitään väheksy!] mutta hänhän juuri äsken itse myönsi sen asian, mikä
siinä artikkelissa tosiasiallisesti esitettiin, eli sen, että SDP todellakin koplasi tämän indek-
sin pienituloisten Yle-veron poistamiseen. Ettekö te myöntänyt tämän asian juuri äsken?
Olen itse ollut useammassa jaoksessa ja valiokunnassa kuuntelemassa, kun SDP ei ymmär-
tänyt, miten se indeksi voidaan käytännössä sinne budjettikehykseen viedä. Tämä on myös
omakohtaista tietoa, ei tämä mistään Googlesta ole löytynyt.
20



Pöytäkirjan asiakohta PTK 111/2017 vp
19.53 Satu Hassi vihr: Arvoisa puhemies! Sananvapaus on tärkeä, mutta mielestäni on
tärkeää myöskin se, että jos haluamme elää yhteiskunnassa, jonka perusperiaate on se, että
lähdemme siitä, että kunnioitamme toinen toisiamme, niin silloin pitää olla tiettyjä peli-
sääntöjuttuja, joihin suhtautuminen ei riipu siitä, olemmeko hallituspuolueessa vai opposi-
tiopuolueessa. Mielestäni perustuslaki on näitä asioita, mutta myös suhtautuminen Yleis-
radioon on niitä asioita. Juuri siksi meillä on hyvin pitkä perinne siitä, että aivan riippumat-
ta siitä, ollaanko hallitus- vai oppositioasemassa, sovitaan yhdessä hallitus- ja opposi-
tiopuolueiden kesken Yleisradiota koskevat asiat. [Pia Viitanen: Hyvä!]

19.54 Sami Savio ps: Arvoisa puhemies! Ei nyt todellakaan ole missään tapauksessa tar-
koitus tätä keskustelua enää pitkittää. Tässä on mielestäni suhteellisen asiapitoisesti kui-
tenkin pyritty keskustelemaan. Toki aina näissä, kun on erimielisyyksiä — ja selvästi linjat
ovat ainakin perussuomalaisilla ja sosiaalidemokraateilla Ylen rahoituksen suhteen selväs-
ti toisistaan poikkeavat — ehkä sitten helposti tulkitaan henkilökohtaisuuksiin meneviksi
jotkin lausunnot. Mutta kyllä tässä ainakin itselläni — ja uskon, että kaikilla muillakin —
on ollut tarkoituksena perustella omia mielipiteitä ihan asia-argumentein. Ei ainakaan tar-
koitus ole ollut ketään loukata näissä.

Mutta katsoisin kuitenkin, että nämä kaikki faktat, jotka tuolta tiedotusvälineistä löyty-
vät tältä kesältä ja viime vuodelta — ja vanhemmatkin aiheet — kannattaa nostaa keskus-
teluun. Se, että yksimielisyyteen emme varmaan tämän lakialoitteen osalta ainakaan hel-
posti pääse, lienee syytä tunnustaa, mutta arvostan kuitenkin myös sitä, että täällä keskus-
tellaan mahdollisimman avoimesti ensinnäkin Ylen rahoituksesta ja sitten tietysti myös
Ylen tehtävistä ja yleensäkin median tehtävistä jossain määrin. Ohjelmasisältöön nyt ei ole
ehkä tässä enää mitään syytä eikä aihetta puuttua millään tapaa, mutta mielestäni tämä kes-
kustelu on kuitenkin hyvin palvellut sekä meitä kansanedustajia että myös kansalaisia, jos
he ovat tätä jaksaneet loppuun asti seurata.

Keskustelu päättyi.

Asia lähetettiin liikenne- ja viestintävaliokuntaan.
21


