















































DEMC681.tmpSave.xml


Pöytäkirjan asiakohta PTK 14/2016 vp
Pöytäkirjan asiakohta 

PTK 14/2016 vp

Täysistunto

Torstai 25.2.2016 klo 16.00—17.44

4. Lakialoite laiksi konserniavustuksesta verotuksessa annetun lain 3 §:n muuttamisesta
Lakialoite LA 2/2016 vp Maria Tolppanen ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.02 Maria Tolppanen ps (esittelypuheenvuoro): Arvoisa puhemies! Tämä nyt käsitte-
lyssä oleva lakialoite pureutuu siihen asiaan, että meiltä maksetaan erilaisia konserniavus-
tuksia suunnattomia määriä — miljoonia, jopa miljardejakin — muun muassa Caymansaa-
rille ja muihin veroparatiiseihin. Siihen on olemassa monta syytä, ja tämä ei varmasti yk-
sistään kaikkia porsaanreikiä tuki, mutta tukkii yhden porsaanreiän. Nimittäin meidän la-
kimme, johon perustuu muutamiakin asioita, on vuodelta 1986 eli ajalta ennen pääomien
vapaata liikkuvuutta Euroopassa.

Muutama vuosi sitten tässä maassa nousi aika kohullakin ylös se, että suuret konsernit
maksavat ulkomailla veroparatiiseissa oleville tytär- ja emoyhteisöilleen konserniavustuk-
sia. Näin ne pystyvät siirtämään vuosivoittojaan suomalaisen verottajan ulottumattomiin.
Yksi esimerkkitapaus oli suomalainen terveysalan yritys, joka maksoi 36 miljoonan euron
vuosivoitostaan veroa vain 0,4 miljoonaa euroa eli ainoastaan 1,1 prosenttia. Näin mini-
maaliseen verotukseen oli päädytty siksi, että sanottu osakeyhtiö oli maksanut merkittävän
suuruisen konserniavustuksen kansainvälisen, veroparatiisiin jäljittyvän konserninsa ulko-
laiselle tytäryhteisölle.

Sanottu verotusmenettely ei ole sopusoinnussa voimassa olevan lain kanssa eli konser-
niavustuksesta verotuksessa annetun lain 825/1986 tarkoituksen kanssa. Silti sama laki
mahdollistaa tämän. Konserniavustuksen verovähennyskelpoisuus on lain 3 §:ssä sidottu
siihen, että molemmat osapuolet eli avustuksen maksava yhteisö ja sen saava yhteisö ovat
kotimaisia Suomeen rekisteröityine kotipaikkoineen. Kotimaisuusvaatimus on molempien
yhteisöjen osalta voimassa, olipa tytäryhteisö konserniavustuksen maksajana tai saajana.
Tämä ilmenee paitsi sanotun lain 3 §:stä myös tämän pykälän lainsäädäntöperusteluista.

Sama kotimaisuusvaatimus koskee myös niitä tapauksia, joissa toisen konserniyhtiön
kotipaikka on toisessa EU-maassa kuin Suomessa. Tämä ilmenee korkeimman hallinto-oi-
keuden vuosikirjassaan julkaisemasta ennakkopäätöksestä vuodelta 2007. Näitä ennakko-
päätöksiä on itse asiassa kaksi kappaletta. Vielä vähemmän kuin EU:n sisällä on ajatelta-
vissa hyväksyä rajat ylittävän konserniavustuksen verovähennyskelpoisuus tapauksissa,
 Tarkistettu
4.0



Pöytäkirjan asiakohta PTK 14/2016 vp
joissa Suomesta konserniavustuksena varoja saanut konserniyhtiö sijaitsee jossakin EU:n
ulkopuolisessa niin sanotussa veroparatiisissa eli verokeinottelijoiden suosimassa maassa.

Kyseinen konserniavustuksesta verotuksessa annetun lain 3 § on syytä kiireellisesti sel-
ventää 3 momenttinsa osalta, koska 3 momentin sanamuoto on lain syntyvuodelta eli vuo-
delta 1986 eli ennen rajat ylittävien pääomaliikkeiden täyttä vapautumista Suomessa. Ny-
kyisessä eli alkuperäisessä sanamuodossaan kyseinen 3 momentti antaa tiettyä perustetta
sellaiselle lain henkeä ja tavoitetta syrjäyttävälle tulkinnalle, kuten edellä lakialoitteen pe-
rustelujen ensimmäisessä kappaleessa jo kerroin.

Lakiehdotuksessa esitetään, että 3 §:n 3 momenttiin lisätään useaan kohtaan sana "koti-
mainen" asianmukaisessa taivutusmuodossaan. Näiden lisäysten avulla saadaan konserni-
avustusten verotuskäytännössä todettu aukko poistetuksi — suomeksi sanottuna yksi por-
saanreikä tukituksi. Lain pitäisi tulla voimaan niin pian, että sitä voitaisiin soveltaa jopa jo
tämän vuoden lopullisessa verotuksessa.

Edellä olevan perusteella ehdotamme, että eduskunta hyväksyy seuraavan lakiehdotuk-
sen konserniavustuksesta verotuksessa annetun lain 3 §:n muuttamisesta. Eduskunnan pää-
töksen mukaisesti muutetaan konserniavustuksesta verotuksessa annetun lain (825/1986)
3 §:n 3 momentti ja lisätään 4 momentti seuraavasti: "Mitä 1 ja 2 momentissa on säädetty,
sovelletaan vastaavasti myös konserniavustukseen, jonka kotimainen tytäryhteisö on suo-
rittanut kotimaiselle emoyhteisölleen tai tällaisen emoyhteisön toiselle kotimaiselle tytär-
yhteisölle. Maksettu konserniavustus on vähennyskelpoinen ainoastaan siltä osin kuin se
on vastaanottavan emoyhteisön tai emoyhteisön toisen tytäryhteisön sijoittautumisvaltios-
sa veronalaista tuloa. Mikäli tulo verotetaan vastaanottavan yhteisön sijoittautumisvaltios-
sa Suomen yhteisöveroastetta matalammalla verokannalla, vähennyskelpoisuus rajoittuu
tämän verokannan mukaan maksettavan veron osuuteen."

Tämä on siis tämä ehdotus, ja toivonpa todella, että täällä on nyt myötätuulta asiassa.
Viime kaudella ei ollut myötätuulta. Silloin todettiin, että on maan tapa, että maksetaan
konserniavustuksia, jotka jäljittyvät esimerkiksi Ruotsin kautta Caymansaarille. Mutta nyt
tämä asia on noussut esille uudestaan voimakkaasti myöskin Euroopan unionissa ja myös-
kin tässä maassa. Nyt ehkä myöskin meidän olisi syytä tehdä tähän asiaan korjaus.

17.09 Jari Myllykoski vas (vastauspuheenvuoro): Arvoisa herra puhemies! Täytyy ilolla
todeta, että vasemmistoliittolaisena kansanedustajana haluaisin olla perussuomalaisen
kansanedustajan peruskivi tässä lakialoitteen hyvässä myötätuulessa. On erityisen tärkeää,
että me pystymme tukkimaan tämän reitin, jota selkeästi hyödynnetään. Edustaja Tolppa-
sella oli perustelu siitä, että lainsäädäntö on niin vanha, että sen jälkeiset muutokset mei-
dän rahamarkkinoilla eivät ole samaa päivää. Keskustelu sen päivittämisestä on juuri nyt
tämän lakialoitteen myötä erittäin ajankohtainen, ja se täytyy tehdä, sillä muussa tapauk-
sessa olemme niin sanotusti heitteillä, kun Ruotsin kautta viedään konserniavustuksia (Pu-
hemies koputtaa) eteenpäin Suomesta.

17.10 Jani Mäkelä ps (vastauspuheenvuoro): Arvoisa puhemies! Tämä kannatettava aloi-
te nostaa esille merkittävän ja kipeän asian, joka on arkipäivää niin meillä kuin muuallakin
Euroopan unionissa. Suurilta yrityksiltä puuttuu halu maksaa veroja, ja käytetään mahdol-
lisia keinoja kiertää verot maassa, jossa voitto on tehty. Erityisen paljon tästä toiminnasta
kärsii Suomen kaltainen pohjoismainen hyvinvointivaltio, jonka ylläpitäminen vaatii pal-
jon verotuloja. Tästä syystä pidän erityisen paljon jokaisesta aloitteessa mainitusta koti-
2



Pöytäkirjan asiakohta PTK 14/2016 vp
mainen-sanasta suomen kielen runsaissa muodoissaan. Aloitteessa viitattiin erääseen Suo-
messa toimivaan nimeltä mainitsemattomaan terveysalan yritykseen, ja siitä voi olla yhtä
mieltä, että tämä on törkeä esimerkki siitä, mikä on verosuunnittelun puitteissa mahdollis-
ta.

Arvoisa puhemies! Lakialoite ei yksin poista aggressiivista verosuunnittelua eli kansan-
omaisemmin voiton maksimointia ja veron minimointia, mutta pienikin liikahdus lainsää-
dännössä verojen keräämisen tehostamiseksi on hyvä asia — kansalaisten halu maksaa ve-
roja kun perustuu siihen, että koetaan verojen keräämisen peruste ja käyttökohde oikeuden-
mukaisiksi.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Ala-Nissilä ja Uotila, ja sen jälkeen mennään puhujalistaan.

17.11 Olavi Ala-Nissilä kesk (vastauspuheenvuoro):  Arvoisa herra puhemies! Todella-
kin edustaja Tolppanen on oikeassa siinä, että maailma on muuttunut 80-luvun jälkeen mo-
nella tavalla. Toinen asia on, että pääoman niskat ovat todella notkeat ja veron välttäminen
ja myös aggressiivinen verosuunnittelu on yleistä maailmalla ja myöskin meillä sitä har-
rastetaan. Ottamatta kantaa tähän aloitteeseen, jossa on hyvä tarkoitus, haluaisin korostaa
sitä, että tämä verokeinottelu ja veron välttämisen ja veronkiertämisen estäminen on laajan
kansainvälisen yhteistyön kysymys. Onneksi tässä nyt on tapahtumassa sekä OECD:n ve-
tämänä että Euroopan unionin tasolla enemmän, ja myöskin tälle työlle pitää toivoa menes-
tystä, koska sitä kautta ehkä saadaan vielä enemmän tehoa.

17.12 Kari Uotila vas (vastauspuheenvuoro): Arvoisa puhemies! Ihan samalla tavalla täl-
laiset aloitteet ovat tervetulleita siinä mielessä, että niin konserniavustuksilla kikkailu, siir-
tohinnoittelulla kikkailu kuin veron välttely muutoinkin on saatava kuriin sekä kansainvä-
lisellä yhteistyöllä, OECD-tasolla, EU-tasolla että sitten kansallisella lainsäädännöllä, kos-
ka se on verovaroilla tuotetun hyvinvoinnin uhka, että tällaista keinottelua tapahtuu. Tässä
edustaja Tolppasen lakialoitteessa viitataan tähän kotimaisuuteen, ja toivottavasti tämä la-
kialoitteen esittämä muoto tuo sitä turvaa, mitä edustaja Tolppanen tällä lakialoitteellaan
hakee, mutta toisaalta meidän täytyy muistaa, että tämä kotimaisuus on tässä sellainen ter-
mi, jota on kyllä pöllytetty: kun puhuttiin Fennovoiman omistusrakenteen täydentämises-
tä, niin Kroatiasta löytyy jonkun talon kiviaidasta sitten joku epämääräinen firma, ja todet-
tiin, että sehän on kotimainen firma, kun se tulee Kroatiasta. Ja jos tässäkin tapauksessa
tämä kotimaisuus tällä tavalla (Puhemies koputtaa) tulkitaan, niin se ei välttämättä sitten
tätä lain hyvää tarkoitusta toteuta.

Ensimmäinen varapuhemies Mauri Pekkarinen: Myönnän vielä tämän puheenvuoron
edustaja Tolppaselle, josta virisi tämä keskustelu.

17.13 Maria Tolppanen ps (vastauspuheenvuoro):  Kiitoksia. — Erittäin hyvä huomio.
Tämä asiahan on juuri näin, mutta nimenomaisesti tässä asiassa nyt on olemassa myöskin
EY-tuomioistuimen aikoinaan antama kanta, joka tuomitsee jopa sen, että konserniavus-
tusta annettaisiin johonkin toiseen EU-maahan, jolloinka toivottavasti se pystyy suitsi-
maan sitä, mutta varmasti tämä laki kaipaisi myöskin muuta uudistamista. Ja tämä on erit-
täin hyvä huomio, että tämä kotimaisuus saatetaan vesittää näin.
3



Pöytäkirjan asiakohta PTK 14/2016 vp
Ensimmäinen varapuhemies Mauri Pekkarinen: Ja nyt siirrymme puhujalistaan.

17.13 Tytti Tuppurainen sd: Arvoisa puhemies! Edustaja Tolppasen lakialoite käy kes-
kustelua tärkeän aihepiirin ympärillä. Aloitteeseen sisältyvä esimerkkitapaus ei ole mil-
lään tavalla poikkeuksellinen. Päinvastoin monessa tapauksessa suurten, jopa listattujen
yritysten maksamat yhteisöverot ovat samaa luokkaa kuin pienten, paikallisesti toimivien
ja yrittäjäperheiden omistamien yritysten verot. Jos mittakaavaa laajentaa maailmanlaajui-
seksi, yritysveropohjan rapautumisen aiheuttamat veromenetykset ovat valtavia. Kansain-
välisen valuuttarahaston IMF:n tuoreen arvion mukaan menetetään noin 600 miljardia dol-
laria eli noin 500 miljardia euroa.

Arvoisa puhemies! Yritystoiminnan kansainvälistyminen hyödyttää meitä kaikkia. Yri-
tysten kansainvälinen omistus on osa tätä kokonaisuutta, siis osa kokonaisuutta, joka on li-
sännyt kansojen varallisuutta koko maailmassa ja kaikkein eniten niin kutsutuissa kehitty-
vissä maissa. Veropohjan rapautumista estävät toimet eivät tietenkään saa muodostua es-
teeksi kansainväliselle yritystoiminnalle, ulkomaisten tytäryhtiöiden perustamiselle tai
kansainväliselle omistukselle. Keinojen on löydyttävä yleisestä veropolitiikasta.

Yhteisöverotuksen uudistamisen avain on sen yksinkertaistaminen ja selkeyttäminen.
Aivan ensimmäinen asia on ymmärtää, että järjestelmästä on siivottava mielijohteesta syn-
tyneet verotettavan tulon vähennykset. Verovähennyksille löytyy aina esittäjänsä, peruste-
lunsa ja kannattajansa. Tulokset ovat pääsääntöisesti huonoja. Esimerkiksi innovaatiotoi-
minnan verovähennyksiä on helppo ja miellyttävä kannattaa. Kuitenkin käy vaikeaksi
määritellä, mikä on aitoa innovaatiotoimintaa ja mikä osuus siitä syntyisi ilman verokan-
nusteita. Lopulta tulokseksi jää vain sattumanvaraisesti syntynyt aukko verotuksessa.

Arvoisa puhemies! Verotusta tulisi lähteä uudistamaan asettamalla oman ja vieraan pää-
oman muodot verotuksessa lähemmäs toisiaan. Tämän päivän maailmassa eivät ainoas-
taan ylivelkaantuneet valtiot ja ylivelkaantuneet kotitaloudet ole riskitekijä; myös yritys-
ten velkaantuminen ja pankkien kasvaneet riskit ovat ongelma vakaudelle. Tässäkin asias-
sa on muistettava pitää maltti ja nähdä kokonaiskuva. Kansainväliset rahoitusmarkkinat ei-
vät ole ongelma sinänsä, ja monesti moititut finanssi-innovaatiot ovat nekin syntyneet vä-
hentämään yritystoiminnan kuluja ja riskejä. Kysymys on siitä, että verolainsäädäntö kan-
nustaa käyttämään vierasta pääomaa oman pääoman sijaan. Yrityslainojen korot ovat
yleensä kokonaan vähennyskelpoisia, mutta osingot eivät. Siis taloustieteen näkökulmasta
molemmat ovat kuitenkin voitonjakoa, yritystoiminnan ylijäämän jakamista pääomakor-
vauksina.

Arvoisa puhemies! Edustaja Tolppasen aloite on tärkeä osa keskustelussa, jossa verotus-
ta uudistetaan. Sinänsä tätä ongelmaa on ratkottu jo vuonna 2012 voimaan tulleella lain-
muutoksella, jossa korkomenojen verovähennysoikeutta on rajoitettu. Mutta keskustelu
jatkukoon, ja SDP muun muassa omassa vaihtoehtobudjetissaan esittää lisää uudistuksia,
joilla verotusta voitaisiin parantaa.

17.17 Antero Laukkanen kd:  Arvoisa herra puhemies! Suomen jäsenyys EU:ssa on
avannut ovet tämänkaltaisille verojärjestelyille, jotka ovat hyvin laajoja ja polveutuvat mo-
nen eri maan kautta erilaisten konsernien hyödyksi. Ne eivät ole laittomia, mutta ne ovat
moraalittomia. Toivon, että tämä lakiesitys menestyisi, mutta en usko, että EU:ssa voi lait-
taa kotimaisia konserneja ulkomaisten konsernien kanssa eriarvoiseen asemaan, ja tämä
4



Pöytäkirjan asiakohta PTK 14/2016 vp
esitys saattaa kompastua tähän. Ehkä olisikin syytä odottaa EU:n direktiivimuutoksia, mis-
tä täällä on jo mainittu ja mihin on viitattu, ennen kuin tämä esitys voi menestyä.

Sitten yksi asia, joka hieman mietityttää erityisesti: Tässä lakialoitteessa mainitaan yri-
tyksiä, ja ehkä voimme arvata, mistä tässä puhutaan. Kuitenkaan en ole huomannut, että
näitä yrityksiä kukaan olisi haastanut oikeuteen laittomasta veronkierrosta, vaikka täällä on
nyt mainittu monia erilaisia oikeusratkaisuja, joiden pohjalta ne ehkä ovat syyllistyneet
laittomaan veronkiertoon. Pyytäisinkin aloitteentekijältä näkemystä, mikä tässä oikeasti on
se tilanne, ovatko ne laittomia vai eivät.

17.19 Maria Tolppanen ps (vastauspuheenvuoro):  Arvoisa puhemies! Montesquieun
opin mukaan meillä kolmikantainen oppi täällä. Me olemme lainsäätäjiä, ja sitten taas
asioista, niistä laeista, joita mahdollisesti rikotaan, käydään kauppaa riippumattomissa tuo-
mioistuimissa. Eli en voi ottaa tähän asiaan sinänsä kantaa. Mutta siitä, miksi tämä mah-
dollistuu, yksi osa on se, että mainitun 3 §:n 3 momentista puuttuvat nämä kotimaisuus-
kohdat, mitkä on mainittu tässä varsinaisessa pykälässä ja kahdessa aikaisemmassa mo-
mentissa.

Ensimmäinen varapuhemies Mauri Pekkarinen: Ja nyt puhujalistaan uudestaan.

17.19 Veera Ruoho ps: Arvoisa puhemies! Tämä perussuomalaisten edustaja Tolppasen
lakialoite laiksi konserniavustuksesta verotuksessa annetun lain 3 §:n muuttamisesta on
yksi erinomainen esimerkki siitä, miten perussuomalaiset hallitusvastuussa puuttuvat ve-
ronkiertoon. (Eduskunnasta: Vai niin!) Edellinenkin hallitus olisi voinut tähän puuttua,
mutta ei sitä tehnyt. Nykyinen verotusmenettely, josta edustaja Tolppanen otti esimerkiksi
erään suomalaisen terveyspalvelualan yrityksen, ei ole sopusoinnussa konserniavustukses-
ta verotuksessa annetun lain tarkoituksen kanssa. Nykyisellään kyseessä oleva 3 momentti
antaa lain henkeä ja tavoitteita syrjäyttävälle tulkinnalle perustetta ja täten mahdollistaa va-
rojen siirron verottajan ulottumattomiin konserniavustusten avulla. 

Arvoisa puhemies! Kannatan siis lämpimästi perussuomalaisten edustaja Tolppasen la-
kialoitetta laiksi tästä konserniavustuksesta verotukseen annetun lain 3 §:n muuttamisesta.

17.20 Timo Harakka sd (vastauspuheenvuoro):  Arvoisa puhemies! Tosiasiahan kuiten-
kin on se, että perussuomalaiset ovat mukana hallituksessa, joka on toistuvasti tehnyt laki-
esityksiä, joilla suosittaisiin verokeplottelua ja tulojen pimitystä. Näistä esityksistä on ve-
detty takaisin veronkiertäjien armahduslaki samoin kuin hallintarekisterilaki, ja toki, jos
hallitus olisi vakavissaan, yhtä vakavissaan kuin edellinen hallitus ja siellä ennen kaikkea
valtiovarainministerit Urpilainen ja Rinne, niin hallitus itse tekisi lakiesityksiä, jotka puut-
tuisivat verovälttelyyn muutenkin kuin EU-direktiivien pakottamana, eikä jouduttaisi tur-
vautumaan siihen, että yksittäinen edustaja joutuu tekemään täällä lakialoitteita. 

Ensimmäinen varapuhemies Mauri Pekkarinen:  Sopinee, että otetaan jäljellä olevat
kolme puheenvuoroa ja sen jälkeen jatketaan debatilla, mikäli siihen vielä aihetta löytyy. 

17.21 Johanna Karimäki vihr:  Arvoisa puhemies! Edustaja Tolppasen lakialoite laiksi
konserniavustusten verotusten porsaanreikien tukkimiseksi on erittäin kannatettava. Olen
5



Pöytäkirjan asiakohta PTK 14/2016 vp
myös allekirjoittanut tämän ja seurannut edustaja Tolppasen pitkäjänteistä työtä tässä
asiassa. Toivon, että aloite saa hyvän vastaanoton valiokunnassa ja asia etenee. 

Harmaan talouden syövereihin menevät rahat ovat pois hyvinvoinnin rahoituksesta:
kouluilta, lapsilta, vanhuspalveluista, terveyspalveluista. On hyvin tärkeää, että aggressii-
vista verosuunnittelua suitsitaan ja veroparatiisit suljetaan. Suuret monikansalliset yhtiöt
voivat nyt solmia edullisia verosopimuksia esimerkiksi Luxemburgin kanssa ja selvitä alle
prosentin verotuksella EU-maissa. Tällaisia sopimuksia on solmittu peräti yli 300. On hy-
vin kestämätöntä, että kansalaisten verotusta EU-maissa on kiristetty, pk-yritykset maksa-
vat korkeita veroja ja suuryritykset tällä tavalla selviävät kuin koira veräjästä verotuksista.
Komissio onkin nyt antanut ehdotuksen yritysverojen uudistamiseksi. Tavoitteena on pa-
remmin yhdistetty veropohja ja verojen maksaminen sinne, missä tehdään voitot. Suomen
kannattaa kannattaa näitä komission ehdotuksia lämpimästi mutta myös esittää parannuk-
sia asiaan. Esimerkiksi yritysten maakohtainen raportointi valitettavasti puuttuu komis-
sion esityksestä.

17.23 Timo Harakka sd:  Arvoisa puhemies! Jutta Urpilaisen valtiovarainministerikau-
della tähän konserniavustusten verovähennysoikeuteen puututtiin vuonna 2012. Se oli ja
on osa SDP:n linjaa, jolla kansainväliseen verovälttelyyn puututaan. Euroopan unioni on
seurannut Suomen aloitetta, ja nyt komissio on julkaissut veronkierron estämisohjelman,
joka nivoutuu OECD:n ansiokkaaseen toimintaan. Kun tuota vuoden 2012 lakia säädettiin,
keskusta esitti vastalauseessaan vaatimuksen, että konserniavustusten porsaanreiät pitäisi
tukkia myös tuloverolain puolella eikä vain elinkeinoverolaissa. Tällöin päästäisiin puut-
tumaan myös kiinteistöyhtiöiden konserniavustuksiin ja keplotteluun, jossa keinotekoisen
korkealla korolla siirretään varoja nollaverotuksen tai matalan verotuksen maahan. Oppo-
sitio oli tuolloin oikeassa, sillä ulkomaisilla sijoittajilla on Suomessa miljardien kiinteistö-
omaisuus, jonka tuotot kierrätetään Suomen verottajan ulottumattomiin.

Nyt kun keskusta on hallituksessa, olen odottanut, milloin se toteuttaa oman vaatimuk-
sensa myös kiinteistöyhtiöiden keplottelun lopettamiseksi, mutta mitään tällaista aloitetta
ei ole tullut. Sen sijaan on ilmennyt, että yksi hallituksen ministeri on perustanut juuri täl-
laisen kiinteistöalan emoyhtiön matalan verotuksen Belgiaan ja itse tunnustanut, että "tar-
koitus oli verosuunnittelu". Tärkeää on — ja siksi toistan myös SDP:n vaihtoehtobudjetis-
sa tehdyn aloitteen — myös kiinteistöyhtiöiden konserniavustusten porsaanreikien sulke-
minen. 

Perussuomalaiset ovat mukana hallituksessa, joka on toistuvasti tehnyt lakiesityksiä,
joilla suosittaisiin verokeplottelua ja tulojen pimitystä. Palautetta on varmaan kentältä tul-
lut, kun työmiehet ovat miljonäärien kelkassa. Mutta valta on teillä, arvoisa hallituspuolue.
Käyttäkää sitä. 

17.25 Markus Lohi kesk: Arvoisa puhemies! Edustaja Tolppasen lakialoitteella on erit-
täin hyvä ja kannatettava perustavoite ja tarkoitus. Valitettavasti minun käsitykseni kuiten-
kin on se, että tämä ongelma, johon tässä pyritään nyt ratkaisu löytämään, ei johdu niin-
kään konserniavustuslain 3 §:n 3 momentista, johon muutosta tässä nyt esitetään — itse
asiassa tämän kyseisen lain 3 §:ää pitää lukea niin, että tuo kotimaisuusvaatimus koskee
yhtä lailla kolmospykälän tapauksia — vaan ne järjestelyt, joita käytännössä tehdään varo-
jen ja voiton siirtämiseksi ulkomaille, tapahtuvat niin sanottujen alikapitalisaatiosopimus-
6



Pöytäkirjan asiakohta PTK 14/2016 vp
ten kautta, eli sille Suomessa liiketoimintaa harjoittavalle yhtiölle myönnetään niin paljon
lainaa, että voitot saadaan korkokuluina perittyä.

Kuten edustaja Harakka tuossa edellä totesi, 2012 säädettiin silloisen hallituksen toi-
mesta laki — tai eduskunnan toimesta luonnollisesti, mutta silloinen hallitus esitti sen
eduskunnalle — jossa korkovähennyksiä rajoitetaan, ja se oli oikeansuuntainen toimenpi-
de, ja olen siitä samaa mieltä, että tätä pitäisi vielä nyt tarkastella, onko syytä kiristää tätä
lainsäädäntöä. Sehän itse asiassa astui voimaan vasta 2014, muistaakseni, vai 15 peräti —
taisi olla 14. Joka tapauksessa siinä oli siirtymäaika jonkun verran pitempi kuin olisimme
halunneet. Tätä lakia ja menetelmää pitäisi nyt lähteä rajoittamaan ja miettimään, miten me
saamme sitä tilkittyä, ettei täältä voittoja siirretä ulkomaille veroparatiiseihin nykyistä-
kään määrää verotettavaksi. Tämä on se oikea reitti. Varmasti nyt sitten kyseiset valiokun-
nat tutkivat, onko tämä (Puhemies koputtaa) lakialoite, joka on tehty, sitten asianmukainen
ja perusteltu, mutta tämä on minun käsitykseni, että tässä nyt ammutaan pikkuisen väärää
pykälää.

17.27 Timo Harakka sd (vastauspuheenvuoro):  Kiitos! Kun me täällä edustaja Lohen
kanssa puhumme, niin tiedetään, onko äänessä lintu vai kala. Olen täsmälleen samaa miel-
tä siitä, että tuota lainsäädäntöä olisi pitänyt jatkaa vielä, ja se kysymyshän oli siinä se, että
tuo vuoden 2012 ansiokas säädäntö koski vain elinkeinoverotusta, kun taas kiinteistöyh-
tiöt kuuluvat tuloverotuksen piiriin. Eli sen takia tätä tällaista verokeplottelua ei ole saatu
siltä osin kuntoon. Ja kuten sanoin, kyse on miljardien omaisuudesta ja valtavista tuotoista,
joita minkään estämättä, tällaisen muun konserniavustuslain estämättä, voidaan siirtää
edelleenkin toisiin maihin. Olen iloinen, jos edustaja Lohi vaikuttaa siihen, että hallituk-
selta tulee esitys, joka toteuttaa sen, mitä keskusta kolme ja puoli vuotta sitten vaati.

17.28 Maria Tolppanen ps:  Arvoisa herra puhemies! Minun täytyy sanoa, molemmat
herrat, edustaja Lohi ja edustaja Harakka: minä todella toivon, että kaivatte esiin tästä voi-
massa olevasta lainsäädännöstä niitä porsaanreikiä, mitä siellä on. Tämä on vain yksi pieni
kohta, joka pyrkii omalta osaltaan tukkimaan yhden porsaanreiän. Kaivakaa ihmeessä esiin
ja esittäkää, tehkää lakialoitteita. Tämä on asia, jossa meidän on tehtävä yhteistyötä, tämä
on kerta kaikkiaan sellainen.

Se, miksi nytten tuli minulta tämä lakialoite tässä eikä juuri tällaisenaan tullut hallituk-
selta, vaikka varmaan se siellä sitten käsitellään, johtuu siitä, että tein tämänkaltaisen la-
kialoitteen jo viime kaudella, mutta se ei mennyt läpi. Silloin todettiin silloisen valtiova-
rainministerin taholta — joka oli muuten sosialidemokraatti — että Suomessa on maan
tapa maksaa konserniavustuksia, ja sen lisäksi kirjalliseen kysymykseeni koskien tätä sa-
maa asiaa vastattiin, että se on Suomessa ihan ok, mikäli tällä ulkomaisella yhtiöllä on toi-
mipiste Suomessa, ei siis kotipaikka vaan toimipiste, esimerkiksi nakkikioski tai yksiö
Kontulassa. Se riittää perusteeksi sille, että voidaan maksaa sitten konserniavustuksia.

Mutta minusta meidän ei kannata lähteä tähän vanhaan juttuun, koska tätä asiaa nyt on-
neksi vietiin vuonna 12 eteenpäin ja nyt on viety eteenpäin. Unioni on tässä mukana,
OECD haluaa puuttua tähän. Nyt on se kohta, nyt ei kannata nokitella ja haukkua toisia,
vaan nyt kaikki voimat samaan koriin. Minä olen ihan valmis tuomaan tämän teidän kans-
sanne samaan aloitteeseen. Tehdään kokonaan uusi laki tästä, miten saamme tämän tukit-
tua, mutta tehdään se. Se on tärkeää.
7



Pöytäkirjan asiakohta PTK 14/2016 vp
17.30 Markus Lohi kesk: Arvoisa puhemies! Tärkeintähän tässä on varmasti ratkaista se
ongelma, joka on tunnistettu monessakin tapauksessa viime aikoinakin, että ne voitothan
jotka syntyvät täällä Suomessa harjoitettavasta liiketoiminnasta, pitäisi täällä Suomessa
verottaa. Me olemme laskeneet Suomessa aika yhteistuumin meidän yhteisöverokantaam-
me kohtuullisen alas: 20 prosenttia on erittäin alhainen kansainvälisestikin, kun mietitään
meidän kilpailukykyämme. Minusta se on nyt sitten sen verran kohtuullinen vero, että kyl-
lä niin pitäisi olla, että ne voitot, joita syntyy Suomessa harjoitettavista liiketoimista, vero-
tetaan kerta kaikkiaan täällä. Ja sen takia siitä perusideasta varmasti olemme täällä nyt yhtä
mieltä. Kysymys on nyt vain siitä, onko juuri tämä laki se oikea. Se periaatteessa nyt sitten
tietenkin tullaan varmasti selvittämään, ja se ei ole se tärkein kysymys.

Mutta siinä olen samaa mieltä edustaja Harakan kanssa, että nyt on syytä pohtia — ja
olen siitä myös keskustellut — laajennetaanko tätä EVL:ään eli elinkeinoverolakiin sisäl-
tyvää korkorajoitusta TVL:n puolelle. Ensinnäkin on myös tutkittava molemmissa tapauk-
sissa, onko tämä nyt sinne sisältynyt korkorajoitus laajuudeltaan riittävä, koska on tiedos-
sa, että edelleen siirretään näitä voittoja tätä kautta jonkun verran ulospäin. Nämä kaikki on
hyvä selvittää. Tämä on tärkeää moraalisestikin, että näin tullaan tekemään.

17.31 Timo Harakka sd: Arvoisa puhemies! Olen ilolla edustaja Lohen kanssa tästä ää-
rimmäisen samaa mieltä. Samaan aikaan täytyy muistaa se, että meillä on olemassa jo lain-
säädäntöä siirtohinnoittelun varalle. Tämä asiahan tuli viimeksi ajankohtaiseksi Carunan
yhteydessä. En tiedä, onko konserniverohallinto nyt aikeissa tutkia tätä siirtohinnoittelua,
mutta se on ollut varsin aktiivinen. Ja jälleen kerran, toisin kuin edustaja Tolppanen tässä
väittää, edellisen hallituksen aikana sekä verovälttelyyn että myöskin mahdollisiin veron-
kiertorikoksiin kohdistuvan tutkinnan voimavaroihin voimakkaasti panostettiin. Esitän
tässä toiveen ja vetoomuksen siitä, että esimerkiksi konserniverohallinnon ansiokkaaseen
työhön taattaisiin riittävät voimavarat.

17.32 Maria Tolppanen ps (vastauspuheenvuoro):  Tästä asiasta ei kannata väitellä, ni-
mittäin historia ei tunne vaihtoehtoja. Nämä kaikki löytyvät asiakirjoista: mitä viime kau-
della on tehty, mitä on kirjallisiin kysymyksiin vastattu ja mitä on taas lakialoitteeni osalta
tehty ja sanottu. Se on totta, että myöhemmin — minä aloitin tämän työn silloin vuonna 11
— siihen tehtiin muutoksia, ja perusteet olivat nämä, jotka äsken sanoin. Yksi peruste oli
se, että on maan tapa maksaa konserniavustuksia. Toinen peruste oli se, että se on Suomes-
sa täysin hyväksyttävää, mikäli yhtiöllä on toimipiste täällä mutta ei kotipaikkaa. Kotipaik-
kahan antaisi verotusoikeuden. Mutta kuten sanottu, minusta meidän on turha sitä käännel-
lä, että oikein vai väärin, hyvin vai huonosti. Hyvä, että sieltä tuli ensimmäinen asia, että
joku asia nytkähti eteenpäin. Viedään tämä asia nyt yhdessä loppuun, maaliin. Haetaan ne
kaikki kohdat. On se nyt mikä lainkohta tahansa, mikä tukkii ne porsaanreiät, niin tukitaan
ne. (Puhemies koputtaa) Meillä on mahdollisuus siihen.

17.33 Ville Tavio ps: Arvoisa herra puhemies! Olen kuunnellut tätä keskustelua tästä vie-
restä, ja on hienoa ensinnäkin, että perussuomalaisten edustaja Tolppanen on nähnyt vai-
vaa ja etsinyt tällaista lain porsaanreikää, että veroparatiiseihin estettäisiin rahoja valumas-
ta. Nyt sitten näyttää, että tätä keskustelua on aika helppo tästä laajentaa, ja kaikki olemme
varmasti siitä hyvin yksimielisiä, että kaikki tämä veroparatiisitoiminta pitäisi pyrkiä estä-
mään tai tekemään vähemmän houkuttelevaksi ja niin edelleen, miten se sitten tehdään-
8



Pöytäkirjan asiakohta PTK 14/2016 vp
kään. On mukavaa, että edustaja Harakkakin tuossa kiitteli hallitusta siitä, että oli peruttu
nämä hallintorekisteri- ja armahduslakiasiat, ja varmaan perussuomalaisillakin on osansa
tässä asiassa.

Mutta kysyisinkin edustaja Harakalta tässä keskustelussa, kun minulta meni ohi, sivu
suun, mikä teidän kantanne tähän Tolppasen aloitteeseen oli: kannatitteko siis tätä aloitetta
kuitenkin, sitä, että tämmöinen porsaanreikä tukittaisiin?

Keskustelu päättyi.

Asia lähetettiin valtiovarainvaliokuntaan.
9


