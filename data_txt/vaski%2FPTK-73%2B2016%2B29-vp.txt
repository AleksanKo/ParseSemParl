















































DEMBF4D.tmp.xml


Pöytäkirjan asiakohta PTK 73/2016 vp

 Tarkistettu
4.0

Pöytäkirjan asiakohta 

PTK 73/2016 vp

Täysistunto

Tiistai 21.6.2016 klo 14.00—0.59

29. Hallituksen esitys eduskunnalle laiksi tekijänoikeuslain 19 ja 19 a §:n muuttamisesta
Hallituksen esitys HE 102/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 29. asia. Puhemiesneuvosto ehdottaa, että asia lähetetään sivistysvalio-
kuntaan.

Keskustelu

0.47 Krista Mikkonen vihr: Arvoisa puheenjohtaja! Tämä lainauskorvausten laajentami-
nen koskemaan yleisten kirjastojen lisäksi yliopistojen ja ammattikorkeakoulujen kirjasto-
ja on varsin kannatettava ja itse asiassa esitys, jota on jo pitkään eduskunnassa ajettu, ja
kaikki eduskuntapuolueet 2015 antoivat tästä yhteisen lausuman.

Yleisistä kirjastoista lainataan vuosittain noin 70 miljoonaa kirjaa ja 4 miljoonaa ääni-
tettä. Korkeakoulujen kirjastoissa, jotka nyt tulisivat tähän lainauskorvauksen piiriin, teh-
dään 16 miljoonaa lainaa vuosittain. Näistä korkeakoulujen kirjastoista lainataan erityises-
ti tietokirjoja, jolloin tietokirjailijoiden asema tämän lakiesityksen myötä parantuisi, kun
he pääsisivät entistä paremmin lainauskorvausten piiriin. Kirjailijoiden tulohan osittain
muodostuu näistä tekijänoikeus- ja lainauskorvauksista, ja tätä kautta tällä esityksellä kyl-
lä lisätään kirjailijoiden yhdenvertaisuutta.

Se huoli tässä esityksessä kuitenkin on, että tässä ei ole ajateltu lisätä resursseja näihin
lainauskorvausmäärärahoihin. Kun nyt laajennuksen myötä samaa summaa tulee jaka-
maan suurempi määrä kirjailijoita, se tietysti tarkoittaa sitä, että sitten summat lainausta
kohti ja kirjailijaa kohti pienevät, ja se on tässä huolestuttavaa. Onkin välttämätöntä, että
lainauskorvauksien määriä lisättäisiin, ja jo nykyisen lain kohdallahan on ollut toiveita,
että pystyisimme nostamaan näitä lainauskorvauksia pohjoismaiselle tasolle, ja nyt kun me
laajennamme tätä kirjastojoukkoa, joka on mukana, niin entistä tärkeämmäksi tulee tämä
lainauskorvausten määrän korottaminen.

Keskustelu päättyi.

Asia lähetettiin sivistysvaliokuntaan.


