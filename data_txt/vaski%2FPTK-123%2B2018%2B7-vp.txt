















































DEME26D.tmp.xml


Pöytäkirjan asiakohta PTK 123/2018 vp
Pöytäkirjan asiakohta 

PTK 123/2018 vp

Täysistunto

Torstai 29.11.2018 klo 16.00—18.17

7. Lakialoite laiksi luottotietolain 33 §:n muuttamisesta 
Lakialoite LA 83/2018 vp Satu Taavitsainen sd ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään lakivaliokuntaan.

Keskustelu

17.56 Satu Taavitsainen sd (esittelypuheenvuoro): Arvoisa puhemies! Hyvät edustaja-
kollegat! Tässä lakialoitteessani esitetään säädettäväksi julkiseksi tehtäväksi luottotietore-
kisterin ylläpitäminen. Suomessa vallitsee iso ongelma maksuhäiriömerkintöjen oikeelli-
suudesta, niiden hallinnoinnista, niiden tarkastamisesta ja rekisteristä poistamisesta.

Jo lähes 400 000 suomalaista on saanut maksuhäiriömerkinnän. Määrä vastaa lähes
10:tä prosenttia aikuisista kuluttajista. Maksuhäiriömerkinnän myötä ihmisen elämä han-
kaloituu monella eri tavalla, koska maksuhäiriömerkintä vaikeuttaa tai estää kokonaan
asunnon vuokraamisen tai ostamisen, kotivakuutuksen, sähkösopimuksen, osamaksusopi-
muksen, puhelinliittymän ja muiden välttämättömyyshyödykkeiden sekä joskus myös työ-
paikan saamisen. Velan maksaminen ei poista rekisterimerkintää, vaan maksuhäiriömer-
kinnät säilyvät luottotietorekistereissä 2—4 vuotta. Erityisen ongelmallista on, että tällä
hetkellä maksuhäiriörekisteri ei ole julkisen toimijan käsissä eikä julkinen palvelu, vaan
sitä ylläpitää yksityinen yritys, Suomen Asiakastieto Oy, joka on pankkien omistama.

Kansalaisilta on tullut palautetta aiheettomista maksuhäiriömerkinnöistä. Niitä on ta-
pahtunut esimerkiksi ulosottomiehen virheen vuoksi. Virheellisiä merkintöjä ei ole kuiten-
kaan kaikissa tapauksissa korjattu. Tällöin ihminen asetetaan 2—4 vuodeksi luottotiedot-
tomaan tilaan täysin syyttä.

Eduskunnan oikeusasiamies nosti vuoden 2017 kertomuksessaan esiin oikeusministeri-
ön tietojärjestelmävirheestä aiheutuneet aiheettomat maksuhäiriömerkinnät. Esimerkiksi
eräässä tapauksessa henkilö oli jättänyt ostamansa tuotteen maksamatta, koska se ei ollut
hänen mielestään ollut luvatun mukainen. Velkomusoikeudenkäynnissä henkilö oli riitaut-
tanut saatavan, mutta käräjäoikeus oli tuominnut hänet maksuvelvolliseksi. Tämän jälkeen
henkilö oli maksanut laskun, mutta tuomio oli johtanut maksuhäiriömerkintään. Eduskun-
nan oikeusasiamies otti tämän asian tutkittavaksi ja totesi, että tapauksessa ei täyty maksu-
häiriömerkinnän tekemisen perusteena oleva luottotietolain edellytys siitä, että merkinnän
on osoitettava henkilön maksukyvyttömyyttä tai maksuhaluttomuutta. Eduskunnan oike-
usasiamiehen mukaan huomattava määrä velallisista oli saanut virheellisin perustein mak-
suhäiriömerkinnän. Tämä siis vuoden 2017 kertomuksessa.
 Tarkistettu
4.0



Pöytäkirjan asiakohta PTK 123/2018 vp
Oikeusasiamies totesi, että oikeusministeriön tietojärjestelmästä ei tulisi luovuttaa täl-
laisia luottotietolain ja henkilötietolain vastaisia tietoja luottotietoyhtiöille ja että velallis-
ten oikeusturvan toteuttamiseksi on tärkeää, että tietojärjestelmän puutteellisesta toimin-
nasta johtuneet virheelliset merkinnät poistetaan luottotietorekistereistä ja vastaisuudessa
estetään tällaisten tietojen luovutus luottotietoyhtiöille. On tullut kuitenkin ilmi, että vir-
heellisiä maksuhäiriömerkintöjä ei ole poistettu, vaikka oikeusministeriö ehdotti, että luot-
totietorekisterin pitäjä poistaisi nämä virheelliset merkinnät rekisteristään. Näyttää sille,
että merkintöjen tekemisessä ja hallinnoinnissa vallitsevat viidakon lait, ja koska maksu-
häiriörekisterin ylläpitäminen ei ole julkinen tehtävä, virheellisiä merkintöjä ei saada kor-
jattua. Ihmisten oikeusturva on näin ollen heikentynyt.

Koska maksuhäiriörekisteri on yksityisen yrityksen käsissä, ei rekisterin oikeellisuuden
valvonta kuulu nykyisin eduskunnan oikeusasiamiehen toimivaltaan. Kansalaisten oikeus-
turvan toteutumisen ja luottotietojen menettämiseen liittyvien epäkohtien korjaamisen ta-
kia luottotietotoiminta tulee säätää julkiseksi tehtäväksi. Tästä huolimatta yksityinen yri-
tys voisi rekisteriä ylläpitää, mutta kun lakia muutettaisiin, niin se parantaisi luottotietojen
asianmukaista ja yhdenvertaista käsittelyä sekä edistäisi virheiden korjaamista. Julkisen
tehtävän valvonta kuuluu eduskunnan oikeusasiamiehen ja oikeuskanslerin valvonnan pii-
riin.

Arvoisa puhemies! Ehdotan siis, että lisätään luottotietolain 33 §:ään uusi 2 momentti,
joka kuuluisi seuraavasti: ”Jos luottotietotoimintaa harjoittaessa käsitellään henkilöluotto-
tietoja, on luottotietotoiminta perustuslain 108 ja 109 §:ssä tarkoitettua julkisen tehtävän
hoitamista ja kuuluu myös siten valtioneuvoston oikeuskanslerin ja eduskunnan oikeus-
asiamiehen valvontatehtävän piiriin.”

Toivon, että tämä laki tulisi voimaan heti ensi vuoden alusta tai mahdollisimman pian.

18.03 Katja Taimela sd: Arvoisa rouva puhemies! Pidän tätä edustaja Taavitsaisen lakia-
loitetta luottotietolain 33 §:n muuttamisesta niin, että luottotietorekisterin pitäminen sää-
dettäisiin julkiseksi tehtäväksi, erittäin tärkeänä ja kannatettavana lakialoitteena.

Tiedämme, että tämän päivän Suomessa jo noin 400 000 kansalaisella on maksuhäiriö-
merkintä. Tämä on väkilukuumme suhteutettuna huomattavan suuri joukko ihmisiä: ihmi-
siä, jotka kärsivät työttömyydestä tai pitkäaikaissairaudesta, opiskelijoita, jotka sinnittele-
vät opintorahalla, työssä käyviä pienituloisia lapsiperheiden vanhempia ja jo eläkkeellä
olevia isovanhempia, naapureitamme ja ystäviämme, lähimmäisiämme, jotka ovat saaneet
maksuhäiriömerkinnän esimerkiksi terveydenhuollon tai varhaiskasvatuksen asiakasmak-
sun viivästymisen takia.

Päivittäisessä talousahdingossa eläminen on erittäin kuluttavaa. Se verottaa aloitekykyä
ja osallisuutta. Se myös vie voimavaroja opiskella, käydä töissä tai huolehtia perheestä.
Huoli erääntyvistä maksuista ja tulevista laskuista vähentää kaikkien tiukassa taloustilan-
teessa elävien hyvinvointia, mutta erityisen kipeästi se osuu lapsiperheisiin.

Tiedämme useiden tutkimustenkin pohjalta ja perusteella sen, kuinka haitallisia ta-
lousahdingon kokemukset ovat lapsiperheille. Mitä pienempiä lapset ovat, sitä vahingolli-
sempia ovat perheen maksuhäiriömerkinnöistä seuraava ahdinko ja köyhyys. Tosiasia on,
että lapsuudessa koettu köyhyys leimaa lasten elämää kokonaisvaltaisesti aiheuttaen pysy-
viä syrjäytymisen kokemuksia. Vanhempien maksuhäiriömerkintöjen takia lapset jäävät
sivuun lasten elämään kuuluvista tavallisista asioista: harrastuksista, kaveripiiristä ja mo-
nista muista hyvinvointia edistävistä tekijöistä. Jokapäiväisessä painissa tulojen riittämi-
2



Pöytäkirjan asiakohta PTK 123/2018 vp
sessä laskuihin ja niiden perintäkuluihin vanhemmat uupuvat, eikä heiltä riitä voimavaroja
lasten hyvään kasvuun, kasvatukseen ja opintojen tukemiseen. Tätä kautta oravanpyörä on
valmis.

Kohtuuttomalta ja oikeudenmukaisuuden periaatteen vastaiselta tuntuu erityisesti se,
että vaikka maksuvaikeuksista kärsivät onnistuisivat säästämään ja maksamaan kaiken vel-
kansa, niin maksuhäiriömerkintä ei poistu luottotietorekisteristä. Pahimmassa tapauksessa
talousvaikeudet perheissä vain jatkuvat, koska maksuhäiriömerkintä säilyy rekisterissä pa-
rista vuodesta jopa siihen edustajakollega Taavitsaisenkin mainitsemaan neljään vuoteen.
— Siis neljä vuotta. Voimme hyvin kuvitella, miten epäoikeudenmukaiselta tämä velkan-
sa maksaneesta tuntuu.

Luottotietolain 33 §:n muuttaminen niin, että rekisterin pitäminen olisi julkinen tehtävä,
korjaisi maksuhäiriömerkinnän saaneiden tilannetta, kun rekisterin oikeellisuutta valvoisi
eduskunnan oikeusasiamies. Erityisesti se korjaisi niiden tilannetta, jotka ovat saaneet
merkinnän virheellisesti eikä virhettä ole suostuttu pyynnöistä huolimatta korjaamaan. Oi-
keusasiamiehen mukaan huomattava määrä velallisista on saanut virheellisin perustein
maksuhäiriömerkinnän ja joutunut kärsimään sen seurauksista. Tämä on mielestäni varsin
pöyristyttävä tieto.

Arvoisa puhemies! Herää kysymys, miten voi olla mahdollista, että oikeusministeriön
tietojärjestelmästä johtuen ihmiset ovat joutuneet aivan syyttä kärsimään.

Kuten edustaja Taavitsainen äskettäin kertoi, niin maksuhäiriömerkintä hankaloittaa ih-
misten elämää monin tavoin. Merkintä voi estää asunnon, kotivakuutuksen, sähkösopi-
muksen ja puhelinliittymäsopimuksen saamisen ja jopa työllistymisen. Eräs nainen kertoi,
että ei voi tulla pääkaupunkiseudulle töihin, koska ei saa asuntoa vuokrattua maksuhäiriö-
merkinnän vuoksi, kun taas toinen palaute oli, ettei eräs henkilö pääse pois sisäilmaongel-
maisesta asunnosta, koska ei saa uutta asuntoa vuokrattua maksuhäiriömerkinnän vuoksi.
Maksuhäiriömerkinnän vuoksi ihmisiltä on evätty pankkikortteja, ja heidän elämänsä on
vaikeutunut sen vuoksi kohtuuttomasti. On myös tullut sellainenkin yhteydenotto, että
ulosottomies oli todennut tehneensä virheen mutta että ei voi korjata maksuhäiriömerkin-
tää. Tällainen toiminta on heikentänyt ihmisten luottamusta Suomeen oikeusvaltiona, ja
siihen on ihan syynsä.

Tätä edustaja Taavitsaisen lakialoitetta on äärimmäisen helppo kannattaa.

18.08 Tiina Elovaara sin: Arvoisa puhemies! Kiitos myös omasta puolestani edustaja
Taavitsaiselle hyvästä aloitteesta. Täytyy sanoa, että olen alkanut hämmästellä yhä enem-
män tätä luottotietoasioiden ympärillä olevaa kaikennäköistä viidakkoa. Tämä muutos oli-
si positiivinen. Julkisen vallan alle tuotuna tämä on läpinäkyvämpi ja ehkä, toivottavasti,
toimivampi. 

Täytyy sanoa, että olen myös saanut suoraa viestiä henkilöiltä, joilla on luottotieto- tai
maksuvaikeuksia, ja he ovat toivoneet myös kansallista rekisteriä omaan käyttöönsä, siis
jonkinlaista rekisteriä, josta he itse näkisivät omat velkansa, joita valitettavasti monilla tu-
lee eri perintäyhtiöiltä, eli se on tällainen viidakko, ja sitä on vaikea hallita. Tähän rekiste-
riin pääsisi verkkopankkitunnuksilla, ja siellä voisi sitten myös maksaa pois — itse seurata
velan kehittymistä ja maksaa sitä pois. Kaikkein hienointa olisi, jos sinne olisi tarvittaessa
pääsy myös sellaisilla viranomaisilla, jotka ovat tekemisissä näiden henkilöiden kanssa. 

Kysymys on siis tämän alueen digitalisoinnista sillä tavalla, että velallisten olisi itsekin
helpompi hoitaa asioita, seurata omaa tilannettaan ja olla yhteydessä perintäyhtiöihin esi-
3



Pöytäkirjan asiakohta PTK 123/2018 vp
merkiksi viestipalvelun kautta tällaisessa rekisterissä. Tällä hetkellä he joutuvat soittele-
maan pahimmillaan tunteja eri yhtiöitä läpi ja kokoamaan eri velkoja, ja haasteita riittää. 

Kyllä meidän täytyy nyt kiinnittää huomiota tähän ryhmään ihmisiä, jotka ovat ajautu-
neet hankalaan tilanteeseen, eikä kohtuuttomasti vaikeuttaa sitä kaiken maailman käytän-
nön seikoilla. Tässä Taavitsainen hienosti toi esiin, minkätyyppisiä ongelmia ylipäätään tä-
hän rekisterin ylläpitoon liittyy tällä hetkellä. Tiedän, että aiheesta on tehnyt myös muis-
taakseni Satonen hyvän aloitteen, ja se taisi koskea nimenomaan sitä, että maksuhäiriömer-
kintä sieltä poistuisi sitten kun velka on hoidettu, mielellään heti. Tämähän on ihan järje-
töntä!

18.10 Olli-Poika Parviainen vihr: Arvoisa rouva puhemies! Edustaja Taavitsaisen aloite
on kannatettava. Uskon myös, jos mietimme esimerkiksi puheita julkisesta normien purus-
ta, että siitä huolimatta se, että me toisimme tämän julkiseksi tehtäväksi ja sitä kautta huo-
lehtisimme siitä, että maksuhäiriömerkintöjä valvottaisiin, itse asiassa varmasti vähentäisi
byrokratiaa tässä maassa, koska poistuisi tarve selvitellä aiheettomia tapauksia, jotka ovat
hyvinkin kuormittavia paitsi yksilölle todennäköisesti myös monille muille. 

Mielestäni pitäisi olla vähintäänkin oletusarvo, että maksuhäiriömerkintöjä ei ensinnä-
kään tietenkään aiheettomasti syntyisi, mutta jos niitä nyt jostain teknisestä viasta tai
muusta johtuen syntyisi, pitäisi olla oletusarvo, että ne pystyttäisiin nopeasti korjaamaan,
mielellään välittömästi, kun virhe paljastuu. On täysin kohtuutonta ajatella, että yksilö jou-
tuu kärsimään jostakin tietokantavirheestä sillä tavalla, että hänen koko elämänsä saattaa
olla vuosia pysähdyksissä tällaisen yksittäisen asian vuoksi. Se tuntuu suoraan sanoen, ar-
voisa puhemies, poskettomalta ajatukselta, ja toivon sydämestäni, että saamme korjattua
tämän asian. 

Ajatus siitä, kuka toimii operaattorina tällaisessa rekisterissä, on ehkä toissijainen. Olen-
naista on tosiaan se, että valvonta hoituu julkisen vallan kautta ja sitä kautta puuttumiskyn-
nys on matalampi ja me pystymme tosiaan valvomaan asiaa. Ihan hyvin yksityinen yhtiö
voi ylläpitää tällaista rekisteriä.

Sitten vielä edustaja Elovaara mainitsi tämän ongelmatiikan, joka liittyy ihmisten vel-
kojen kokonaissumman löytämiseen ja näkemiseen ja etsimiseen. Positiivinen luottorekis-
teri on ollut tässäkin talossa monta kertaa esillä, ja se voisi olla ratkaisu tähän, jos sinne
avattaisiin tällainen, sanotaan, yksilökäyttäjille tarkoitettu osa, jota kautta pystyy seuraa-
maan omia tietojaan. Tällä hetkellä varmasti esimerkiksi velkaneuvonnat käyttävät paljon
aikaa siihen, että velkaongelmiin ajautuneiden ihmisten, jotka usein ovat ottaneet useita eri
velkoja eri luottoyhtiöiltä, velkoja selvitellään. Digitalisaatiolla olisi mahdollista saada täs-
sä aikaan ratkaisu, joka olisi paitsi yksilön etu todennäköisesti myös rahoituslaitosten etu,
koska ylivelkaantumista tuskin kukaan haluaa.

Todetaan vielä loppuun, että tässä salissa on käyty hyvää keskustelua myös esimerkiksi
pikaluottojen suitsimisesta, ja hallituskin on asiassa ollut aktiivinen. Mielestäni se on hyvä
linja, joka kytkeytyy tähän keskusteluun. Eli vähennetään velkaongelmia paitsi teknisillä
ratkaisuilla myös sillä, että huolehdimme, että asiat toimivat, ja myös juridisilla ratkaisuil-
la, jotka estävät niin sanotun koronkiskonnan.

18.13 Satu Taavitsainen sd: Arvoisa puhemies! Kiitos teille, arvoisat kollegat, että otitte
osaa tähän keskusteluun.
4



Pöytäkirjan asiakohta PTK 123/2018 vp
Aivan niin kuin edustaja Parviainen totesi, se tuntuu todella kummalliselta, että näitä
virheellisiä merkintöjä, jotka ovat tulleet oikeusministeriön tietokoneohjelman virheestä,
ei ole pystytty korjaamaan ja vaikka ministeriö on pyytänyt rekisterin ylläpitäjää korjaa-
maan, niin niitä ei ole korjattu. Tässä tulee juuri se ongelmatiikka, että kun se ei ole julki-
nen tehtävä, niin meidän kyntemme eivät yletä sinne. On kuitenkin kyse rekisteristä, jolla
on todella vakavat seuraukset meidän kansalaisten ihan päivittäiseen arkeen, kuten tässä on
mainittu: asunnon saaminen, kotivakuutuksen ja puhelinliittymän tai osamaksusopimus-
ten saaminen vaikeutuu heti, jos on maksuhäiriömerkintä.

Edustaja Elovaara otti laajemminkin esille liittyen perintäyrityksiin ja ulosottovelallis-
ten arjen kipupisteisiin sen, miten koko alalla on tällä hetkellä viidakon lait ja valvonta ei
toimi. En malta olla sanomatta sitä, miten paljon tulee kansalaisilta palautetta siitä, että pe-
rintäyhtiöt perivät myöskin vanhentuneita velkoja ja sellaisia, joita ihmiset ovat jo maksa-
neet. Tämä johtuu siitä, että perintäyhtiöthän ovat usein kansainvälisiä perintäyhtiöitä ja ne
myyvät näitä ihmisten velkoja toisilleen. Jos esimerkiksi vanhuksella on jäänyt sosiaali- ja
terveydenhuollon asiakasmaksu, vaikka 20 euroa, maksamatta ja se päätyy sitten kansain-
väliselle perintäyhtiölle, joka myy sitä eteenpäin ja niin edelleen — se lasku kiertää ympä-
ri maapalloa, ja sitten velkaa peritään, ja sehän kasvaa nopeasti korkoa ja kuluja siihen tu-
lee, niin että onkin kyse sitten jo useiden satojen eurojen maksusta — niin näillä yhtiöillä ei
olekaan sitä alkuperäistä laskua lainkaan, eli niillä ei ole mitään todistetta siitä, että henki-
lö olisi velkaa. 

Kaikki tämä valvonta, kuten myös maksuhäiriörekisterin valvonta, liittyy toisiinsa, ja
jotenkin koen, että meidän pitää pala palalta parantaa valvontaa ja saada tiukennettua otet-
ta, koska on kyse yli puolesta miljoonasta ihmisestä, jotka ovat tällä hetkellä joutuneet
ulosottoon, ja näitä maksuhäiriömerkintöjäkin on melkein se 400 000, elikkä on kyse to-
della isosta joukosta kansalaisiamme.

Keskustelu päättyi.

Asia lähetettiin lakivaliokuntaan.
5


