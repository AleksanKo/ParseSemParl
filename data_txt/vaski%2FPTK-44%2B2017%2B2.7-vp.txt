















































DEM3B09.tmp.xml


Pöytäkirjan asiakohta PTK 44/2017 vp

 Tarkistettu
4.2

Pöytäkirjan asiakohta 

PTK 44/2017 vp

Täysistunto

Torstai 27.4.2017 klo 15.59—18.48

2.7. Suullinen kysymys kuntotarkastuksista (Pentti Oinonen ps)
Suullinen kysymys SKT 62/2017 vp

Suullinen kyselytunti

Ensimmäinen varapuhemies Mauri Pekkarinen: Vielä yksi kysymys. Edustaja Oino-
nen.

Keskustelu

17.00 Pentti Oinonen ps: Arvoisa puhemies! Esitän kysymyksen ministeri Tiilikaiselle.
Viime aikoina on julkisuudessa puhuttu runsaasti omakoti- ja pientalojen home- sekä kos-
teusvaurioista. Samaten esillä ovat olleet myös muiden julkisten rakennusten, kuten kou-
lujen, home- ja sisäilmaongelmat. Asuinkiinteistöjen kuntotarkastuksilla pyritään kiinnit-
tämään pientalojen ja kiinteistöjen omistajien ja erityisesti kiinteistökauppatilanteessa
myyjinä ja ostajina olevien yksityishenkilöiden huomiota kaupan kohteena olevan raken-
nuksen kuntoon. Kuntotarkastus muiden muassa parantaa niin sanottua elinkaariajatteluun
pohjautuvaa kiinteistöjen kunnossapitoa sekä ennaltaehkäisee kiinteistökauppariitojen
syntymistä. Ministeri Tiilikainen, aikooko hallitus reagoida tai puuttua nykyiseen kunto-
tarkastusten sisältöjen laatuun, tarkastajien pätevyysvaateisiin ja vahingonkorvausvastui-
siin, jotta tarkastusten sisällöstä tulisi nykyistä luotettavampi asunnon kunnon selvittämi-
seksi?

17.01 Maatalous- ja ympäristöministeri  Kimmo  Tiilikainen (vastauspuheenvuo-
ro): Arvoisa puhemies! Edustaja Oinonen ottaa erittäin tärkeän asian esille, koska valta-
osalla meistä suomalaisista se asunnon hankinta on varmasti elämän suurin investointi, jos-
sa on sitten varallisuutta tavattoman paljon kiinni. Ja silloin, kun kauppaa tehdään, kyllä
sekä myyjällä että ostajalla täytyisi olla yhtenevä käsitys siitä, missä kunnossa se asuin-
kiinteistö on, jottei tule pettymyksiä myöhemmin. Tässä mielessä se ulkopuolinen tarkas-
taja on hyvä pyytää paikalle.

Nyt kysyitte sitä, miten voidaan varmistaa, että tällainen ulkopuolinen kuntotarkastaja
on riittävän pätevä tekemään sen puolueettoman arvion. Tietysti tavoitteena ei voi olla luo-
da lisää byrokratiaa, mutta kyllä tämä ongelma on niin iso, kuten kuvasitte, ihmisen kan-
nalta merkittävä, että tätä on syytä pohtia vakavasti, olisiko asetettava rima näille kuntotar-
kastajille.

Kysymyksen käsittely päättyi.

Kyselytunti päättyi.


