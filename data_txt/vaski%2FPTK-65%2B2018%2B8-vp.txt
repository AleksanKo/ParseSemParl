















































DEM3E82.tmp.xml


Pöytäkirjan asiakohta PTK 65/2018 vp
Pöytäkirjan asiakohta 

PTK 65/2018 vp

Täysistunto

Keskiviikko 13.6.2018 klo 14.00—17.50

8. Hallituksen esitys eduskunnalle vuoden 2018 lisätalousarvioksi
Hallituksen esitys HE 73/2018 vp
Lisätalousarvioaloite LTA 1-41/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Lisätalousarvioaloitteet lähetetään valtiovarainvaliokuntaan.

Keskustelu

17.28 Timo Harakka sd:  Hyvä puhemies! Tässä lisätalousarviossa hallitus on varannut
varoja työllisyyskoulutukseen ja työvoiman ja työvoiman tarpeen kohtaannon parantami-
seen. Kuitenkin on niin, että tämä kokonaisuus jää varsin vaatimattomaksi. Nämä OKM:n
ja TEMin hallinnonaloille osoitetut varat ovat varsin vaatimattomia. Keinot jäävät näper-
telytasolle. Tarvitaan enemmän. 

Kun huomioidaan, että Suomessa on todellakin 1,5 miljoonaa ihmistä lisä- tai täyden-
nyskoulutuksen tarpeessa, ja kun pelkän peruskoulun varassa olevien työntekijöiden työl-
lisyysaste on reilut 40 prosenttia, niin oppivelvollisuuden pidentämiseen otettavat askeleet
olisivat jo nyt välttämättömiä.

SDP on siis jättänyt useita lisätalousarvioita, joissa panostetaan osaamiseen ja koulutuk-
seen. Perusteellisemmin koulutus ja osaaminen on käyty läpi vaihtoehtobudjetin luvussa 2.
Käyn lyhyesti läpi otsikkotasolla ainoastaan nämä työllisyyteen, koulutukseen ja pitem-
män aikavälin kasvuun liittyvät lisätalousarvioaloitteemme. 

Vapaalle sivistystyölle 5 miljoonaa euroa, ammatilliseen työvoima- ja kotouttamiskou-
lutukseen 10 miljoonaa euroa, ammatillisen koulutuksen käyttökustannuksiin 20 miljoo-
naa euroa, korkeakouluille positiivisen rakennemuutoksen vahvistamiseksi 5 miljoonaa
euroa, OKM-sektorin järjestöille 1,7 miljoonaa euroa, väyläverkon kehittämisinvestointei-
hin 100 miljoonaa euroa, tutkimus-, kehittämis- ja innovaatiotoimintaan eli siis tähän, jos-
ta on leikattu, 60 miljoonaa euroa, TE-toimistoille ja kunnille työnhakupalveluihin 10 mil-
joonaa euroa ja TEMin niin sanotulle pitkälle momentille työllisyyspolitiikkaan yhteensä
110 miljoonaa euroa palkkatukeen, nuorisotakuuseen ja työvoima- ja kotouttamiskoulu-
tukseen. Emme hyväksy sitä, että nämä tärkeät toimenpiteet jätetään yksityisten toimijoi-
den vastuulle. Osaamis- ja työllisyyspanoksia siis näissä lukuisissa erinomaisissa aloitteis-
sa on yhteensä 320 miljoonaa. 

Näin lopuksi on kuitenkin palattava teemaan, jota käsittelimme täällä edellisessä lähete-
keskustelussa viime viikolla 6. kesäkuuta. Tuolloinhan esitimme huolen laittomista pilo-
teista, siis lisätalousarvioon varatusta 100 miljoonasta eurosta, joka jaetaan maakunnille
niin sanotun valinnanvapauden pilotteihin. Muistutimme täällä perustuslakivaliokunnan
 Tarkistettu
4.1



Pöytäkirjan asiakohta PTK 65/2018 vp
lausunnoista sekä viime kesältä että tältä kesältä, joissa katsottiin hallituksen etenevän
näillä rahoituspäätöksillä liian pitkälle toimeenpanoon ilman oikeudellista pohjaa, kun ei
ole hyväksyttyä lakia. Silti hallitus jakoi ensimmäiset 100 miljoonaa 15. toukokuuta ja on
tässä lisätalousarviossa tekemässä seuraavan rahanjaon ja vielä ilmoituksensa mukaan niil-
le maakunnille, jotka ensimmäisissä rahanjaoissa jäivät ilman.

No, odotetusti ministeri Orpo täällä vetosi siihen, että yhtään rahaa ei ole liikkunut mi-
hinkään, ja samaa on toistellut pääministeri Sipilä. Heille on toistuvasti kerrottu, että se on
sivuseikka, liikkuuko rahaa, koska itse se jakopäätös, se, että 10 maakuntaan on luvattu
summia välillä 2 miljoonaa — 50 miljoonaa, on jo askel sellaisen toteuttamiseen, jota ei ole
lailla säädetty. Mutta tätä he eivät halunneet ymmärtää vaan päättivät tulkita perustuslaki-
valiokunnan kantaa tavalla, joka heille sopii, ja tämä on itsessään arveluttavaa. 

No, hämmennys vain lisääntyi, kun seuraavana päivänä sosiaali- ja terveysministeriö
kuitenkin myönsi ongelman ja ilmoitti 7. kesäkuuta ”seisauttavansa” pilottien valmistelun. 

Mutta, arvoisa puhemies, ei se ollutkaan näin selvää. Näin lausui sitten Orpo Demokraa-
tille samana päivänä, että ”siksi nyt sosiaali- ja terveysministeriö minun käsittääkseni —
pysäyttää on väärä termi — koska he tarkentavat”, sekä seuraavaan kysymykseen, vede-
täänkö rahat takaisin, ”ei, mutta mitään ei makseta ja sitten niille piloteille tehdään sellai-
nen sisältö, että se vastaa perustuslain vaateita”. Pysäytettiin mutta ei pysäytetty. Mitään ei
tehty väärin mutta silti korjataan. Ja vielä kysymys siitä, miten 15. toukokuuta tehty konk-
reettinen rahanjako voidaan muuttaa perustuslain mukaiseksi muulla tavoin kuin peruutta-
malla koko päätös. Vai oliko kysymyksessä edes päätös? Tämä tragikomedia saa aivan uu-
den tason siitä, edustaja Kulmuni, että vaikka ministerit ja ministeriö ovat koko ajan puhu-
neet päätöksestä, tätä sanaa ei olisi pitänyt käyttää, jotta perustuslakivaliokunnan vaati-
musta ei olisi rikottu. Nyt ministeriö sanoo, että kyseessä ei ollut päätös vaan ennakollinen
linjaus.

Näin ihan lopuksi, arvoisa puhemies, kysyn, miten tämä saivartelu muuttaa itse asiaa eli
esimerkiksi sitä, että Etelä-Pohjanmaan asiakassetelipilotille on luvattu 2,5 miljoonaa eu-
roa ja Keski-Suomen suunhoidon yksikölle on luvassa 5 miljoonaa euroa — ei mitenkään.
Nyt on toistettava painokkaasti vaatimus, että laittomien pilottien rahavaraus on poistetta-
va lisätalousarviosta venkoilematta. Sen lisäksi toukokuussa tehty laiton päätös — tai lin-
jaus tai vihjaus tai vehtaus, tai mitä sanaa nyt haluattekaan käyttää — on peruutettava ven-
koilematta. Nämä 200 miljoonaa voidaan osoittaa johonkin hyvään kohteeseen, työllisyyt-
tä ja kasvua edistävään tarkoitukseen, esimerkiksi edellä luettelemiini SDP:n hyvien ta-
lousarvioaloitteiden toteuttamiseen ja rahoittamiseen.

17.34 Kari Uotila vas: Arvoisa puhemies! On helppo tukea näitä SDP:n tekemiä lisäta-
lousarvioaloitteita, jotka kohdistuvat erityisesti osaamiseen, työllisyyteen ja tutkimuk-
seen. On aivan selvää, että meidän julkinen panostuksemme esimerkiksi tutkimus- ja tuo-
tekehitykseen on laskenut huolestuttavalla tavalla: voisi sanoa, että bkt-osuudessa noin
prosentin lasku merkitsee noin 2 miljardin tasoa. Yhtenä vertauskohtana voidaan todeta
yhden yrityksen tutkimus- ja tuotekehitysinvestoinnit. Alibaba-niminen kiinalainen yritys
on luvannut laittaa seuraavan 3 vuoden aikana 15 miljardia euroa tutkimus- ja tuotekehi-
tykseen, ja siinä mielessä muualla kyllä todella tapahtuu.

Mitä tulee vielä, arvoisa puhemies, näihin pilotteihin, niin vaikka on sanottu, että val-
mistelu on keskeytetty ja raha ei ole yhtään liikkunut, niin kyllähän tällä rahanjaolla, joka
muun muassa 15.5. tehtiin, on pyritty vauhdittamaan ja käytännössä toteuttamaan tätä to-
2



Pöytäkirjan asiakohta PTK 65/2018 vp
dennäköisesti kaatuvaa sote-viritelmää. Esimerkiksi Uudellemaalle osoitettu rahanjako on
selvää kauppatavaraa, kun tiedetään, millä tavalla Uudenmaan maakuntavaltuusto, maa-
kuntahallitus ja erityisesti pääkaupunkiseudun suuret kunnat ovat suhtautuneet tähän ”leh-
mänkauppaan”, poliittisella päätöksellä syntyneeseen täysin epäkelpoon sote-viritelmään.
Elikkä kyllä tämä on vakava paikka, mitä edustaja Harakka sanoi siitä, että ilman voimassa
olevaa lakia rahaa, vaikkakin ehdollisestikin, käytännössä jaetaan tässä lisäbudjetissa vie-
lä lisää edellisen 100 miljoonan päälle.

17.36 Hannu Hoskonen kesk:  Arvoisa herra puhemies! Aivan oikein, kuten edellisissä
puheenvuoroissa on käynyt ilmi, soten pilotteihin on varattu rahaa, mutta niitähän ei ole
pantu liikkeelle. Ei valmistautuminen ole rikos. Jos valmistautuu vaikka rakentamaan ta-
loa ja varaa sille rahat, niin eihän se ole vielä rahankäyttöä, vaan lainahan nostetaan vasta
sitten, kun talon rakentaminen alkaa. Elikkä tämmöiselle valmistautumiselle tyypillistä on
se, niin kuin muuan kirjailija aikoinaan kirjoitti, että onni suosii yleensä hyvin valmistau-
tunutta.

Mitä tulee tähän sote-uudistukseen, niin tehän viime vaalikaudellakin, kun olitte halli-
tuksessa, kokeilitte tätä yhteiskuntakokeiluanne. Mitä tapahtui? 38 miljardia heikkeni jul-
kinen rahoitustilanne. Valtionvelka, kuntien velka, valtion omaisuuden myynti ja valtion
kassan pieneneminen yhteensä 38 miljardia euroa. Sillä tielläkö olisi pitänyt vielä jatkaa?
Minä luulen, että sitä kehitystä ei olisi pysäyttänyt Suomen eduskunta vaan todennäköises-
ti Kansainvälinen valuuttarahasto taikka Euroopan keskuspankki, jompikumpi. Joka ta-
pauksessa se olisi loppunut.

Mutta mitä tapahtuu nyt? Nyt talouskasvu tälle vuodelle on joko 2,5 tai 2,6 prosenttiyk-
sikköä bkt:lla laskettuna, sitten työllisyys on parantunut lähes 100 000 työntekijällä, 72
prosentin työllisyysaste saavutetaan erittäin todennäköisesti, ja kuten pääministeri Sipilä
on monessa monessa puheenvuorossa sanonut, olkoonpa siellä seuraavassa hallituksessa
mitä tahansa puolueita, sen hallituksen tehtävänä on vain ja ainoastaan 75 prosentin työlli-
syysasteen saavuttaminen. Se on saavutettu muutamassa maakunnassa Suomessa jo tänä
päivänä. Elikkä puheet siitä, jos oppositio tai joku muu väittää, että se ei ole mahdollista...
Se toimii jo. Se on täysin mahdollista.

Meidän tulee esimerkiksi pääministerin suulla sanottua byrokratian purkua jatkaa mää-
rätietoisesti. Sitä on tehty yli 300 normin verran, ja sitä pitää 3 000 normin verran vielä pur-
kaa, kymmenkertaisesti se, mitä nyt on tehty. Tällä hetkellä esimerkiksi erilaisten ympä-
ristölupien prosesseissa seisoo tuolla aluehallintovirastoissa miljardien investoinnit. Min-
kä takia? Jos olisin itse töissä siellä aluehallintovirastossa, tuollaisten lupien myöntäminen
kestäisi kaksi viikkoa maks. Eihän nyt, hyvänen aika, jonkun tehtaan rakentamiseen, kun
nykyisillä ilmanpuhdistus- ja jätevedenpuhdistus- ja muilla tällaisilla laitteilla homma pys-
tytään hoitamaan, tarvita vuosien makuuttamista ja ihmisten työttömyyskortistossa pitoa.

Kyllä teidän, rakkaat opposition kollegat, tulee pikkuhiljaa alkaa ymmärtää se, että se
valtion rahalla elätetty, kotona työttömyyskorvauksella elävä ihminen ei voi olla missään
olosuhteissa paras ratkaisu. Hänen itsensäkin kannalta, hänen tulevaisuutensa kannalta se
työpaikka on se turva, ja ennen kaikkea hänen vanhuuden turvansa on siinä eläkkeessä,
minkä hän aikanaan nostaa. Toivon, että jonain päivänä oppositio ottaisi tämän todesta
[Puhemies koputtaa] eikä menisi siihen, mitä nyt esimerkiksi tässä edellisessä puheenvuo-
rossa mainittiin tästä pilottikokeilusta sote-asiassa. Se on esimerkki siitä, että on turhaa pu-
hetta ilman mitään hyötyä.
3



Pöytäkirjan asiakohta PTK 65/2018 vp
17.39 Timo Harakka sd: Arvoisa puhemies! En ihan hahmottanut, miten suurin osa tuos-
ta äskeisestä puheenvuorosta liittyi lisätalousarvioon, paitsi siltä osin, kun totesitte, että pe-
rustuslakivaliokunnan esittämä näkemys, painava huoli ja itse asiassa arvostelu näitä pilot-
teja kohtaan oli tarpeetonta ja turhaa. En uskaltaisi nyt sanoa kuitenkaan perustuslakivalio-
kunnan kahteen kertaan ilmaisemasta kannasta, jossa se suhtautuu kielteisesti näihin pilot-
teihin, että se on turhaa. Jos itse olisin hallituspuolueen edustaja, suhtautuisin siihen ehkä
hivenen suuremmalla nöyryydellä, ja tarkoitus lienee se, että näitä evästyksiä noudatetaan.

Professori Rautiainen jo totesi, että jo se 15.5. tehty rahanjako — siis päätös siitä, että
kymmeneen maakuntaan näihin ja näihin kohteisiin tarkalleen jyvitetään nämä rahat — oli
sellainen, että ministeri siinä rikkoi perustuslakivaliokunnan vaadetta, ja hän jopa väläyt-
teli sitä, että tässä pitäisi ministerivastuuasiaan asti mennä. Näin vakavasta asiasta on ky-
symys eikä siitä, olemmeko me keskenämme sitä mieltä, että tämä on hyvä, fiksu tai vä-
hemmän fiksu ratkaisu. Minulla ei ole edellytyksiä arvioida perustuslakivaliokunnan kan-
taa sinänsä, mutta kun se vielä toistaa sen uudestaan tänä kesänä, kun näyttää siltä, että
mennään jo toimeenpanon puolelle siinä kohtaa, kun maakuntien edessä heilutellaan näitä
setelinippuja, että ”teillä on jo tässä suun terveydenhuolto menossa hyvään suuntaan, tässä
teille siihen pilottiin rahat, ei tarvitse muuta kuin eduskunnan vain tehdä päätös”, niin tä-
hän ei pitäisi mennä. Ja mitä tekee hallitus? Varaa lisää 100 miljoonaa euroa tähän tarkoi-
tukseen, täysin piittaamatta siitä. Kyse ei ollut nyt siitä, liikkuuko raha tilille missä vaihees-
sa, vaan itse tästä ratkaisusta — joka nyt sitten tämän kaikkein absurdeimman vaiheen jäl-
keen ei olekaan päätös vaan jonkun sorttinen linjaus — ja mitä se nyt asiaa muuttaa?

Jakopäätös ja -lupaus on joka tapauksessa tehty, ja ainoa johdonmukainen tapa noudat-
taa perustuslakivaliokunnan kantaa on peruuttaa tämä päätös ja poistaa tämä varaus lisäta-
lousarviosta. No, tätä olen kysynyt ministeri Orpolta nyt useita kertoja tässä salissa, että
toimiiko hän näin, mutta vastausta siihen, saatikka lupausta siihen — varsinkaan sen jäl-
keen, kun STM itse totesi, että hups, tässä valmistelussa täytyy varmaankin pitää pieni tau-
ko — ei ole vieläkään saatu. Nyt on kyse kuitenkin aika painavista asioista ja loppujen lo-
puksi aika suurista rahasummista: 200 miljoonaa euroa. Aika hupaa rahaa hallitukselle,
varsinkin lain toteuttamiseksi, joka, kuten edustaja Uotila sanoi, tuskin menee edes tästä
salista läpi.

17.42 Katri Kulmuni kesk: Arvoisa herra puhemies! En ole aivan varma, kuulinko edus-
taja Harakan ensimmäisessä puheenvuorossa oman nimeni jossain siellä vaiheissa. Jos
näin todellakin oli, niin ajattelin kuitenkin omalta osaltani kommentoida tätä kritiikkiä. Mi-
nun mielestäni perustuslakivaliokunta on tehnyt erinomaista työtä, se on tehnyt sitä erit-
täin pitkään, ja minusta sen työhön täytyy suhtautua vakavuudella, ja niin keskusta suhtau-
tuukin. Me olemme olleet erittäin huolissamme esimerkiksi niistä tietovuodoista, mitä siel-
tä on tullut. Ne eivät kuulu tämän talon arvovaltaan, se on aivan yksiselitteinen asia.

Mutta sitten tähän itse pilottikritiikkiin, joka nyt tähän lisätalousarviokeskusteluun liit-
tyy. Muistaakseni olen kuullut myös sen kaltaista kritiikkiä opposition toimesta, että olisi
ollut parempi ensi vaiheessa kokeilla ja porrastaa ja tehdä näitä asioita vähän pienemmässä
mittakaavassa eikä koettaa rysäyttää sitä kerralla läpi koko maahan, kuten on tehty aikai-
semmin joidenkin reformien suhteen. Kuitenkin linjaksi on valittu se, että se koetetaan vie-
dä mahdollisimman ripeätahtisesti läpi koko maassa, koska kyllähän tämä on sen kaltainen
uudistus, jota on tehty jo aika monta eduskuntakautta tässä salissa ja ministeriöissä. Ei
suinkaan mistään nollapisteestä ole lähdetty liikkeelle.
4



Pöytäkirjan asiakohta PTK 65/2018 vp
Mitä sitten tulee tähän ajankohtaiseen perustuslakivaliokunnan lausuntoon pilottien kes-
keytyksestä, niin näinhän nyt on tehty sitten, että niitä ei enää laiteta liikkeelle. Toisaalta
kuitenkin niistä piloteista, jotka ovat olleet toiminnassa esimerkiksi Pohjois-Savossa,
muistaakseni myös Hämeenlinnan seudulla oli, liittyen vaikkapa valinnanvapauteen, on
tullut aika hyviä ja positiivisia palautteita paitsi käyttäjien näkökulmasta myös toimijoiden
puolesta.

Ymmärrän toki myös sen huolen ja harmituksen, että kun nyt vaikuttaa siltä, että ensim-
mäistä kertaa pitkään aikaan eduskunta ja ennen kaikkea hallitus on pääsemässä niihin ta-
voitteisiin, joita vaalikauden alussa asettivat vaikkapa talouden ja työllisyyden osalta, niin
sitten kritiikkiä täytyy koettaa etsiä muista asioista. Lähtötilannehan ei ollut mitenkään hir-
vittävän helppo silloin, kun hallitus toimintansa aloitti. Loppuviikolla tuli meidän jokaisen
sähköpostiin Valtiontalouden tarkastusviraston näkemys siitä, että hallitus tulee saavutta-
maan omat tavoitteensa. Kyllä se, että Suomi on päässyt nytten kansainväliseen maailman-
talouden kasvuun kiinni — se on kasvanut koko ajan — on auttanut tämän hallituksen toi-
mia, mutta se, että Suomi pääsi siihen kiinni, ei ole pieni ja vähäpätöinen asia. Se on erit-
täin merkittävä asia. Kaikissa näissä kansainvälisissä julkaisuissa ja instituutioiden pu-
heenvuoroissa korostetaan aina myös sitä, miten tärkeää näiden isojen reformien ja raken-
teellisten uudistusten toimeenpaneminen on. Jos tämä olisi helppoa, se olisi varmasti rat-
kaistu.

Toivottavasti me saamme tämän aihekokonaisuuden mahdollisimman pian käsittelyyn
tänne ja sen myös eteenpäin, koska loppuviimein, vaikka oppositio kyllä varmasti sanoo,
että se haluaa kaataa sen, epäilenpä vain, että demaritkaan haluavat tätä pakettia syliinsä
keväällä 2019.

17.45 Kari Uotila vas: Arvoisa puhemies! On aivan selvää, että vaikka taloustilanne on
parantunut ja voimme olla todella iloisia siitä ja työllisyystilanne paranee, työllisyysaste
nousee, niin täytyy muistaa, että velkaantuminen edelleen jatkuu ja meillä on kestävyysva-
jeongelma ja meillä on erittäin isoja haasteita seuraavalla vuosikymmenellä. Sen vuoksi
tällaisten reformien, kuten soten, etumerkin pitäisi olla tietysti kustannuksia hillitsevä eikä
kasvattava. Ja kun monet asiantuntijat totesivat tuolla valtiovarainvaliokunnassakin, kun
omaa lausuntoamme sorvasimme, että hintalappu saattaa olla 0—3 miljardia lisäkustan-
nuksia, niin sen vuoksi olemme huolissamme sekä soten kokonaisuudesta että sen toteut-
tamisesta.

Mikäli hallitus olisi edennyt oikealla tavalla alkuperäisessä suunnitelmassa, ongelmia ei
olisi näin paljon. Ja jos hallitus olisi omissa lakiesityksissään ehdottanut vaiheistamista —
vähän samaan tapaan kuin silloin aikoinaan, kun peruskoululaki tai kansanterveyslaki tu-
livat Suomessa voimaan — niin että vaiheistus olisi ollut lain sisällössä, joku alueellinen
tai enemmän aikatauluun sitoutunut vaiheistus, niin sehän olisi ollut todella hyvä asia, ja se
olisi auttanut hallitsemaan tätä muutosta ja uudistuksen läpiviemistä ja vähentänyt niitä ris-
kejä, joita siihen nyt erittäin paljon sisältyy.

Mutta kun hallituksen esitys ei pitänyt sisällään tätä vaiheistamista eikä tällaista, että
mennään vaiheittain ja mennään piloteittain, niin silloin ei voida myöskään myöntää raho-
ja. Budjetin täydellisyysperiaatekin lähtee siitä, että silloin kun puhutaan lakisääteisistä
menoista, pitää olla laki takana, kun budjettiin laitetaan rahaa. Se on budjetin täydellisyys-
periaatteen mukaista.
5



Pöytäkirjan asiakohta PTK 65/2018 vp
17.47 Timo Harakka sd: Arvoisa puhemies! Toistan vielä siis sen asian, että perustusla-
kivaliokunnan kantaa täytyy noudattaa. Silloin kun oikeustieteen professori on sitä mieltä,
että jo viime kesänä annettua vahvaa ohjetta siitä, että näitä pilotteja ei saa panna toimeen,
on rikottu, ja väläytellään ministerivastuuasiaa, niin luulisi, että siinä kohtaa ymmärretään,
että on menty liian pitkälle, kun perustuslakivaliokunta kahteen kertaa tästä huomauttaa. Ja
tämähän on tietenkin ihan eri asia kuin tämä vaiheistus, jota myös perustuslakivaliokunta
edellyttää siis tämän koko asian toimeenpanolle. Mutta silloin, kun tätä vaivihkaa pannaan
toimeen, tämä tapa, jolla hallitus on pyrkinyt tätä tekemään, ei ole sille kunniaksi. Suhtau-
dun varsin kummeksuen siihen, että hallitus ajattelee, että perustuslakivaliokunta ja perus-
tuslaki ovat vähän niin kuin voileipäpöytä, että otetaan sieltä, mitä mieli tekee ja mikä it-
selle sopii, mutta jos on jotain, joka ei itselle maistu, niin sitten jätetään se huomiotta.

No, oikeuskanslerille on tehty muun muassa tästä ensimmäisestä pilottijaosta kantelu.
Haluan saada tarkan selvyyden siitä, mitä tämä mahdollinen seisauttaminen, pysäyttämi-
nen, tarkentaminen — tai mitä sanoja tässä nyt käytetäänkin — käytännössä tarkoittaa.
Tarkoittaako se sitä, että ne rahat jäävät sinne momenttiin mutta niille ei tehdä yhtään mi-
tään, mitään suunnitelmia ei tehdä, mitään hakulomakkeita ei tehdä? Vai tarkoittaako se si-
tä, että se 100 miljoonaa euroa, niin kuin järkevää olisi, pitäisi vapauttaa muuhun käyttöön,
kun sitä tässä maassa työllisyyden ja kasvun eteen toki tarvittaisiin?

Olennaista tässä on se, että tämä on yksi osa sitä suurta farssia, joka liittyy tämän suuren
uudistuksen täysin kelvottomaan valmisteluun. Meillä, niin kuin edustaja Uotila tuossa to-
tesi, tämä on tehty eri tavalla kuin kaikki muut suuret reformit Suomessa. Näin ovat kor-
keat virkamiehet todenneet. Kun normaalisti, kuten järkevää on, uudistus tulee tehdä niin,
että sitä suunnitellaan, sitten katsotaan, mitkä ne seuraukset ovat, ja muutetaan tarpeen vaa-
tiessa, niin tässä vaikutusarvioita ei ole lainkaan tehty, kun nämä kaksi asiaa lukittiin jo
alussa: maakuntamalli, joka oli keskustan pakkomielle, ja valinnanvapaus, joka oli kokoo-
muksen pakkomielle. Olemme siinä hämmästyttävässä tilanteessa, että valtiovarainminis-
teriö ei vastuunsa mukaisesti ole tehnyt yhtään järjellistä, edes miljarditason kustannusar-
viota tästä. Joten se, mitä nyt kaikki muut sata valtiovarainvaliokunnan kuulemaa asiantun-
tijaa sanovat lähes yhteen ääneen, on se, että on varmempaa, että hallituksen sote-mallista
tulee 3 miljardin lisäkustannukset kuin vastaavat säästöt.

Sanoi perustuslakivaliokunta mitä tahansa, valtiontaloudellisesti vastuuttomana sote-
hanke täytyy pysäyttää.

Keskustelu päättyi.

Lisätalousarvioaloitteet LTA 1—41/2018 vp lähetettiin valtiovarainvaliokuntaan.
6


	8
	17.28
	17.34
	17.36
	17.39
	17.42
	17.45
	17.47


