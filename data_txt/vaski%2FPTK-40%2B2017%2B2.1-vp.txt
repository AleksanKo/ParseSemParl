















































DEMC297.tmp.xml


Pöytäkirjan asiakohta PTK 40/2017 vp
Pöytäkirjan asiakohta 

PTK 40/2017 vp

Täysistunto

Torstai 20.4.2017 klo 16.00—19.45

2.1. Suullinen kysymys uusien työpaikkojen luomisesta (Krista Kiuru sd)
Suullinen kysymys SKT 52/2017 vp

Suullinen kyselytunti

Puhemies Maria Lohela: Edustaja Krista Kiuru.

Keskustelu

16.01 Krista Kiuru sd:  Arvoisa puhemies! Hallituksella on kova työllisyystavoite, joka
ei kuitenkaan ole toteutumassa. Pitkäaikaistyöttömyys on ennätystasolla, ja iso joukko
työttömiä suomalaisia odottaa hallitukselta toimia, jotka voisivat synnyttää uusia työpaik-
koja. Hallituksen tähänastiset työllisyystoimet ovat tarkoittaneet työttömille lähinnä tur-
van leikkauksia. Samaan aikaan kaikkein vaikeimmassa asemassa olevien ihmisten, nuor-
ten ja pitkäaikaistyöttömien, palvelut ja työllisyyden tukeminen on jätetty heitteille. Vaik-
ka talous on pikkuhiljaa kohenemassa, vaikeimmassa asemassa olevien ihmisten näköalat
ovat edelleen epävarmat ja jopa epätoivoiset. Heille hallitus ei ole kyennyt antamaan toi-
voa ja tulevaisuudennäkymää. Työllisyysmäärärahat ovat tarpeisiin nähden ala-arvoisella
tasolla. Kysynkin teiltä, arvoisa pääministeri, hallituksen tähänastisista toimista. Ne eivät
ole auttaneet, vaan syrjään jääminen ja osattomuus on kasvanut. Mitä nyt pitäisi teidän
mielestänne tehdä? Miten hallitus voisi lisätä työpaikkoja nuorille ja pitkäaikaistyöttömil-
le?

16.02 Pääministeri Juha Sipilä (vastauspuheenvuoro):  Arvoisa puhemies! En ehkä ai-
van voi yhtyä tuohon, etteivät hallituksen toimet ole purreet. Tämänkin alkuvuoden luke-
mat ovat aika hyvällä tasolla: tammikuu kasvua 3,7 prosenttia ja helmikuu alustavien tie-
tojen mukaan 3 prosenttia. Jos me pystymme pitämään tätä tasoa, tämä rupeaa näkymään
hyvin nopeasti myöskin työttömyyden pienenemisessä. Myöskin pitkäaikaistyöttömyyden
trendi on pitkän pitkän nousun jälkeen nyt kääntynyt alaspäin. Nämä ovat juuri niitä sig-
naaleja siitä, että se, mitä on tehty, toimii juuri niin kuin on ajateltu. 

Mutta siitä olen kysyjän kanssa aivan samaa mieltä, että pitkäaikaistyöttömyyden taso
on aivan liian korkealla, ja puoliväliriihessä nyt tulevan viikon alussa mietitään niitä täs-
mäkeinoja, joilla voidaan helpottaa sitten esimerkiksi pitkäaikaistyöttömien tilannetta.
Mutta se tärkein toimi on se, että vahvistamme tätä talouden positiivista trendiä ja sitä kaut-
ta luomme uusia työpaikkoja, ja sitä kautta [Puhemies koputtaa] tulee mahdollisuuksia
myöskin pitkäaikaistyöttömille.

16.03 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Minäkin yhdyn pääministerin näkemykseen siitä, että valoon päin ollaan me-
 Tarkistettu
4.2



Pöytäkirjan asiakohta PTK 40/2017 vp
nossa. Ihan totta, niin kuin kysyjä toteaa, että pitkäaikaistyöttömistä pitää kantaa huolta.
Siitä en ole samaa mieltä, että ihmiset olisi jätetty heitteille, mutta tämä ongelma on vain
niin valtava, että sen ratkaisu ei ole mikään taikatemppu, niin kuin varsin hyvin tiedätte. Eli
tässä tarvitaan monenlaisia toimenpiteitä, ja niitä toimenpiteitä hallitus nyt sitten maanan-
taina ja tiistaina käy läpi — jatkotoimenpiteitä. Pitää muistaa, että tämä hallitus on tehnyt
rohkeita ratkaisuja, ja aina ne eivät ole olleet kauhean suosiollisia jollekin, mutta kyllä se
hyvä tavoite on se, että tämä Suomi lähtee nousuun. Ei se tietenkään lähde pelkästään jo-
tain tiettyä ryhmää kiusaamalla, vaan siitä, että koetetaan rakentaa tasapainoinen kokonai-
suus, missä kaikki näihin talkoisiin osallistuvat ja varsinkin hyväosaiset.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.04 Krista Kiuru sd (vastauspuheenvuoro):  Arvoisa puhemies! Kyllä nämä hallituk-
sen tähänastiset toimet ovat olleet sellaisia, ettei hallitus ole päässyt edes omiin tavoittei-
siinsa, ja tältä osin kannustaminen ja kehittäminenkin tuntuvat oikeastaan olleen vain leik-
kauksia. Toimet uusien työpaikkojen luomiseksi puuttuvat vallan. Nyt pitkäaikaistyöttö-
mät ja vailla koulutus- ja työpaikkaa olevat nuoret omaavat vain synkkiä tulevaisuudennä-
kymiä, varsinkin kun koulutusleikkauksillakin on ollut varsin kova hinta. Hallitus ei ole
saavuttamassa työllisyystavoitteitaan eikä julkisen talouden tasapainottamista koskevia ta-
voitteita. Pelkona on, että vanha linja jatkuu myös ensi viikolla ja pelkkiä leikkauksia riit-
tää. Arvoisa pääministeri, aloittaessanne te totesitte, että haluatte muuttaa poliittista kult-
tuuria niin sanotusti tulosvastuulliseksi — tulos tai ulos — ja myöhemmin tarkensitte ja to-
tesitte, että tuloksia tarkastellaan vasta keväällä 2018. [Puhemies koputtaa] Kysynkin vielä
kerran teiltä: eikö tämä ole teidänkin mielestänne liian myöhään?

16.05 Pääministeri Juha Sipilä (vastauspuheenvuoro):  Arvoisa rouva puhemies! Halli-
tuksen tavoitteena on työllisyysasteen nostaminen 72 prosenttiin. Nyt ollaan 69 prosentin
paikkeilla. Yksi prosenttiyksikkö ollaan päästy eteenpäin. Jos me viime kautta peilaamme,
100 000 työtöntä lisää, niin nyt näistä 100 000:sta osa on saanut työpaikan tämän hallituk-
sen aikana ja tämän hallituksen toimilla. Jos tässä positiivisessa trendissä, mihin päästiin
viime vuonna — kasvu 1,4 prosenttia — tänä vuonna päästään tuon yli ja tuonne 2 prosen-
tin pintaan, niin tavoitteemme ovat edelleenkin mahdollisia. Se lupaus, että näitä tavoittei-
ta tarkastelen henkilökohtaisesta näkökulmasta näihin aikoihin vuonna 2018, pitää edel-
leenkin, ja siinä on tarkka mittaristo, jonka käyn sitten vuoden päästä läpi.

16.06 Tarja Filatov sd (vastauspuheenvuoro):  Arvoisa puhemies! Työ- ja elinkeinomi-
nisteriö teki uuden ennusteensa siitä, mitä meidän alueillamme tapahtuu ja minkälaiset
työllisyysnäkymät ovat. Noissa ennusteissa arvioitiin, että työttömyys sinänsä laskee hie-
man, jopa pitkäaikaistyöttömyys laskee hieman, mutta kun katsoo maakunnittain, niin itse
asiassa noin puolessa maakunnista työllisyysaste laskee voimakkaasti. Tämä on mielestäni
yksi keskeinen kriteeri. On hyvä, jos saadaan työttömyyttä alas, mutta se ei yksin auta, jos
ei saada työllisyyttä ylös. Ja työllisyyteen vaikuttaa osaaminen. Niinpä kysyisinkin: mitä
hallitus aikoo tehdä sen eteen, että työttömillä on riittävät mahdollisuudet kouluttautua?
Työvoimapoliittista koulutusrahaa on leikattu voimakkaasti, ja nyt kun tätä järjestelmää
uudistetaan, niin on riskinä se, että niiden, jotka ovat vähiten koulutettuja, koulutukseen-
2



Pöytäkirjan asiakohta PTK 40/2017 vp
pääsy vaikeutuu, mutta ne, jotka toimivat omaehtoisesti, pärjäävät kyllä, niin kuin ylipää-
täänkin yhteiskunnassa vahvat tuppaavat pärjäämään mutta heikot tarvitsisivat yhteiskun-
nan apua.

16.08 Oikeus- ja työministeri Jari Lindström (vastauspuheenvuoro):  Arvoisa puhe-
mies! Edustaja Filatov on ihan asian ytimessä. Se on ihan totta, että vaikka meillä on täl-
lainen positiivinen rakennemuutos, mikä on hyvä asia, ja meillä on tarkoitus levittää sitä
hyvää muuallekin maahan kuin Lounais-Suomeen, niin edelleen meillä on toimenpiteitä.
Olen tänään saanut tämmöisen — meille yhdessä opetus- ja kulttuuriministeri Sanni
Grahn-Laasosen kanssa luovutettiin — positiivisen rakennemuutoksen selvityksen, ja sii-
nä on lukuisia toimenpide-ehdotuksia. Yksi ehdotus oli opiskeleminen työttömyysturval-
la. Tämähän oli kolmikantaisessa työryhmässä ja tuli riitaisena ulos, mutta se ei tarkoita si-
tä, etteikö hallitus voisi tätä asiaa käsitellä puoliväliriihessä ja siihen ottaa kantaa. Nämä
alueelliset erot on tunnistettu. Tiedän varsin hyvin, että tässä on huomattavia ongelmia
eräillä alueilla, ja tässä on se ongelma. Sen takia meidän täytyy monipuolistaa meidän elin-
keinopuoltamme, esimerkiksi matkailua, jotta me saamme levitettyä tätä hyvää, muun
muassa tuonne Itä-Suomeen ja Lappiin.

16.09 Ilmari Nurminen sd (vastauspuheenvuoro):  Arvoisa puhemies! Hallituksen kan-
nustaminen on tarkoittanut tähän asti kovia leikkauksia työttömille: on leikattu työttö-
myysturvaa sadalla päivällä, otettu kuukauden työnäyte käyttöön, kolmen kuukauden
haastattelut, irtisanomissuojaa on heikennetty, [Välihuutoja oikealta] ja on monia muita
heikennyksiä. Koulutusmäärärahoista, palkkatuesta, esimerkiksi ammatillisesta koulutuk-
sesta on leikattu. Siksi kysyisinkin: millä tavalla nämä auttavat pitkäaikaistyöttömien tilan-
netta? Otan esille oman ikäiseni ja minua nuoremmat miehet: joka viides on työn, harjoit-
telun ja koulutuksen ulkopuolella, täysin yhteiskunnan ulkopuolella. Mitä te, työministeri
Lindström, tarjoatte näille nuorille, että heillä olisi parempi tulevaisuus?

16.09 Oikeus- ja työministeri Jari Lindström (vastauspuheenvuoro):  Arvoisa puhe-
mies! Totta kai tämä ongelma on tunnistettu, että on paljon nuoria, jotka ovat pudonneet
kelkasta. Sekään asia ei tapahdu millään yhdellä tempulla, se tarvitsee monta toimenpidet-
tä. Tässä viittaamassanne työnäytteessä — siis työkokeilu on tosiaan yhtenä keinona — on
ajatus tietysti se, että ihminen pääsee näyttämään ennen kaikkea sitä motivaatiotaan. Kun
itse olen käynyt yrityksissä, niin yrittäjät sanovat, että he eivät niinkään perää sitä osaamis-
ta, vaan ensimmäisenä usein mainitaan asenne. [Oikealta: Juuri näin!] Tämä on yksi asia,
missä on paljon petrattavaa molemmin puolin, että millä näytät sen asenteen. Sen työko-
keilun yksi idea on nimenomaan se, että näytät sen oman asenteesi. Olen aika vakuuttunut
siitä, että moni yrittäjä kyllä palkkaa ihmisiä, jos se asenne on kohdallaan — syyllistämättä
ketään. Eli kyllä tämä on ihan yhteinen murhe sekä hallituksella että oppositiolla, millä me
saamme nämä pudonneet ihmiset takaisin tähän kelkkaan.

Ja palaan vielä siihen, että kasvupalvelu-uudistuksessa ollaan tekemässä jotain tähän
kuntouttavaan työtoimintaan liittyen. Siinä on tarjottu osallistavaa sosiaaliturvaa [Puhe-
mies koputtaa] tähän tilalle, ja muun muassa tätä asiaa pohditaan, voisiko sieltä löytyä rat-
kaisuja.
3



Pöytäkirjan asiakohta PTK 40/2017 vp
16.11 Kari Uotila vas (vastauspuheenvuoro): Arvoisa rouva puhemies! Näistä pienistä
myönteisistä merkeistä huolimatta todella on muistettava, että vastentahtoinen osa-aikatyö
on lisääntynyt, alle 35-vuotiaiden työllisyysaste on edelleen heikentynyt, pitkäaikaistyöt-
tömyys on aivan liian korkealla tasolla ja iso joukko nuorista uhkaa pysyvästi joutua työ-
markkinoiden ulkopuolelle. 

Ylivoimainen enemmistö työttömistä ottaisi työpaikan vastaan, jos sitä vain tarjottai-
siin. Jokaista avointa työpaikkaa kohti on laskutavasta riippuen 7—10 työnhakijaa. Täältä
vasemmalta katsottuna hallitus näyttää olevan aika paljon sitä mieltä, että se työpaikan vas-
taanottaminen on vähän niin kuin halukkuudesta ja aktiivisuudesta kiinni. Mutta oli aika
rohkaisevaa, kun työministeri Lindström äsken totesi, että ei ole odotettavissa minkään
ryhmän lisäkiusaamista. Tarkoittaako tämä, arvoisa työministeri sitä, että hallitus ei tule
puoliväliriihessä, kehysriihessä, lisäämään työttömiin kohdistuvia sanktioita, heidän vel-
voitteitaan, nostamaan heidän kynnystään saada työttömyysturvaa ja niin edelleen? Lop-
puuko työttömien kiusaaminen [Puhemies koputtaa] todella tässä kehysriihessä? 

16.12 Oikeus- ja työministeri Jari Lindström (vastauspuheenvuoro):  Arvoisa puhe-
mies! Hyvä, että otitte tämän kysymyksen esille. Totta kai, niistä kaikista toimista, mitä
hallitus on tekemässä, mehän olemme etukäteen käyneet läpi muun muassa työmarkkina-
järjestöjen kanssa jo aikoja sitten, viime syksynä, tämmöisen kymppilistan, missä on muun
muassa tämä paljon julkisuudessa ollut aktiivimalli. Sen lisäksi siellä listalla on muun
muassa nollatuntisopimusten pelisäännöt. Tämä on paketti. Tämä on paketti, jossa on sekä
ikävämpää että positiivisempaa. Ei sieltä voi poimia jotakin, joka on itselleen hyvä ja jota
haluaa viedä eteenpäin, ja sanoa, että tätä minä en huoli. 

Tämä on se keskustelu, ja me olemme avoimesti kertoneet työmarkkinajärjestöille, mitä
me olemme tekemässä. Aktiivimallia ollaan viety eteenpäin, niin kuin me olemme avoi-
mesti kertoneet. Eli ei tässä pitäisi olla mitään uutta yllättävää.

16.13 Anna-Maja Henriksson r (vastauspuheenvuoro): Värderade talman! Att höja sys-
selsättningsgraden är vårt gemensamma mål här i riksdagen, och svenska folkpartiet och
svenska riksdagsgruppen vill vara konstruktiva och bidra med våra egna recept. Därför
träffade vi också statsminister Sipilä i tisdags och kom med våra konkreta förslag till hur
man kan höja sysselsättningen. 

Eli, arvoisa puhemies, RKP haluaa olla rakentava puolue, kun puhutaan muun muassa työl-
lisyyden parantamisesta, myös muissakin asioissa, mutta varsinkin tässä asiassa, ja sen ta-
kia olemme tyytyväisiä siitä, että pääsimme keskustelemaan tästä viime tiistaina pääminis-
terin kanssa. Meillä on 12 konkreettista ehdotusta siitä, miten Suomen työllisyys voitaisiin
saada nousemaan. 

Tartun tässä nyt yhteen asiaan, elikkä EU-komission mukaan EU:n uusi jätedirektiivi tu-
lee luomaan yli 170 000 suoraa työmahdollisuutta materiaalikierrätysteollisuudessa vuo-
teen 2035 mennessä. Suomella pitäisi olla selkeä strategia sille, miten pidämme itsemme
kierrätystaloudessa kehityksen kärjessä, [Puhemies koputtaa] millä tulee olemaan korkea
prioriteetti tulevaisuudessa. Mikä on hallituksen resepti tähän? 
4



Pöytäkirjan asiakohta PTK 40/2017 vp
16.14 Maatalous- ja ympäristöministeri Kimmo Tiilikainen (vastauspuheenvuo-
ro): Arvoisa puhemies! Erittäin hyvä ja rakentava kysymys, johon on myös helppo vastata.
Tällä Sipilän hallituksella on strategisia tavoitteita, ja olemme maailman ensimmäinen hal-
litus, joka on nostanut kiertotalouden strategisten tavoitteitten joukkoon. Suomi haluaa olla
tässä maailman ykkönen. Ympäristöministeriössä ja työ- ja elinkeinoministeriössä valmis-
telemme lainsäädäntöä, joka mahdollistaa tämän. Yhdessä Sitran kanssa olemme laatineet
kiertotaloustiekartan, jossa oli mukana lähes tuhat toimijaa eri puolilta, lähinnä yrityksiä,
valmistelemassa toimenpiteitä. Nyt olemme kutsuneet koolle World Circular Economy
Forumin kesäkuuksi Helsinkiin. Odotamme 1 500:aa kävijää eri puolilta maailmaa. Ha-
luamme todella nostaa Suomen kiertotalouden ykköseksi ja teemme sen eteen hartiavoi-
min töitä. 

16.15 Pääministeri Juha Sipilä (vastauspuheenvuoro): Arvoisa puhemies! Ministeri Tii-
likainen vastasi tuohon kiertotalouskysymykseen, mutta haluan kiittää Ruotsalaista kan-
sanpuoluetta siitä, että tartuitte siihen täällä keskustelussa [Paavo Arhinmäki: Fantastista!]
esitettyyn haasteeseen ja toitte tämän ehdotuksen. Se sisälsi muun muassa maahanmuutta-
jien työllistymisen. Vierailin eilen Uudenkaupungin autotehtaalla, ja siellä ilokseni kuulin,
että yksi keinoista, joka heillä on siellä, on se, että he käyvät läpi laajan otannan maahan-
muuttajia ja ovat jo heitä palkanneet sinne. Eli se on myöskin käytännössä toimiva keino
siellä. 

Uudenkaupungin autotehtaalla on nyt toisenlainen haaste, ja oli positiivista kuulla, että
sieltä tuli erittäin positiivista palautetta työ- ja elinkeinoministeriön, TE-keskusten ja ely-
keskusten toiminnasta ja ympäristökuntien toiminnasta ja yhteistyöstä silloin, kun meillä
on positiivisen rakennemuutoksen ongelma ja positiivinen ongelma löytää kohtaanto sii-
hen, että saadaan nämä avoimet työpaikat täytettyä. 

16.16 Antti Kaikkonen kesk (vastauspuheenvuoro): Arvoisa puhemies! SDP täällä ko-
vasti moittii hallituksen työllisyyspolitiikkaa. Pakko on nyt ihan sen verran muistella men-
neitä, SDP:n edellistä hallituskautta, että miten silloin meni työllisyyden suhteen. Tavoit-
teena hallituksella 2011 oli satatuhatta uutta työpaikkaa. Satatuhatta uutta työpaikkaa oli
tavoite, miten kävi? Satatuhatta työpaikkaa menetettiin tuolla kaudella. [Vasemmalta:
Oho!] Tässä suhteessa, jos tämä hallitus on viimeinkin saanut käänteen aikaiseksi ja talous
kasvaa ja työllisyys paranee, niin en minä ihan hirveästi lähtisi moittimaan tai mestaroi-
maan siitä suunnasta tässä asiassa, mutta toki debatti on aina paikallaan. Nyt työpaikkoja
syntyy, tulee hyviä uutisia, vaikkapa tämä Uusikaupunki, tuhat uutta työpaikkaa ilmoitet-
tiin syksymmällä, kaksi viikkoa sitten jälleen tuhat uutta työpaikkaa. Koska tämmöisiä uu-
tisia on kuultu viimeksi? En minä ainakaan muista. Siitä on todella pitkä, todella pitkä aika. 

Mutta, arvoisa puhemies, se hyvä tässä SDP:n kysymyksessä oli, että nuorten työttö-
mien ja syrjäytyneitten tilanne on vakava asia ja siinä tarvitaan lisää toimenpiteitä. Onko
lupa odottaa tulevasta kehysriihestä jotakin tältä rintamalta?

16.18 Oikeus- ja työministeri Jari Lindström (vastauspuheenvuoro):  Arvoisa puhe-
mies! Totta kai hallitus pohtii monia toimenpiteitä nimenomaan nuorten työllisyyteen liit-
tyen: muun muassa nämä hyväksi koetut ja todetut nuorisotakuu ja Ohjaamo-toiminta, niit-
ten liittyminen kasvupalveluihin ja ylipäätään se, että nämä nuoret saadaan mukaan. Nämä
kaikki toimenpiteet, mitä on täällä arvosteltu, tähtäävät siihen, että kaikki saataisiin omien
5



Pöytäkirjan asiakohta PTK 40/2017 vp
voimien mukaan mukaan tähän yhteiskuntaan. Minä ymmärrän sen kyllä varsin hyvin, että
jokainen toivoo tietysti pysyvää, vakituista työsuhdetta, mutta kyllä pitää osata arvostaa
tietysti niitä lyhyempiäkin. Ymmärrän sen, että on paljon sellaisia ongelmia, ettei kannata
sitä työtä ottaa vastaan. Sen takia hallitus tekee lukuisia toimenpiteitä, että aina sen työn te-
keminen ja sen työn tarjoaminen olisi kannattavaa. Se ei aina ole niin kauhean mukavaa,
mutta se on tämän yhteiskunnan kannalta äärettömän tärkeää.

16.19 Krista Kiuru sd (vastauspuheenvuoro):  Arvoisa puhemies! On selvää, että me
kaikki tiedämme, että työllisyydessä tapahtui käänne, ja se käänne tapahtui 2015 keväällä,
ja siitä nyt hallitus puhuu niin sanotusti hyvänä uutisena. Minustakin se oli hyvä uutinen,
että näin tapahtui, mutta me emme haluaisi tyytyä vain siihen, että me katsomme mennee-
seen, vaan nyt pitäisi ottaa askeleita ja uusia toimia tulevaisuuteen. Kyllä työllisyyden hoi-
to on keskeisin asia talouspolitiikan vakauttamisessa tässä maassa. Ensi viikolla on isojen
päätöksien aika tällä hallituksella, ja huolemme on, että te jatkatte vanhalla tiellä, leik-
kausten tiellä, ellei tätä työllisyyttä oteta ykköstavoitteeksi. Toivon vielä kerran, arvoisa
pääministeri, että voisitte kertoa: onko työllisyyden hoito ensi viikolla teidän ykköstavoit-
teenne? Tuletteko siis ottamaan linjamuutoksen ja ottamaan huomioon kaikkein vaikeim-
massa asemassa olevien ihmisten työllisyyden parantamisen ensi viikolla, siis ykköstavoit-
teena?

16.20 Pääministeri Juha Sipilä (vastauspuheenvuoro):  Arvoisa puhemies! Minusta tä-
mäkin asia on menossa selvästi hyvään suuntaan, kun nyt käydään keskustelua siitä, kenen
ansiota tämä käänne on. Minulle on ihan sama, kenen ansiota käänne on, kunhan Suomi
voittaa ja työtön saa töitä. Aivan sama, kenen ansiota se on. 

Ovatko työllisyys ja kasvu ykköstavoitteita hallituksen puoliväliriihessä? Kyllä ovat,
mutta siellä on myöskin toinen tavoite. Suomi ei nimittäin ole kunnossa pelkästään sillä,
että me saamme julkisen talouden kuntoon, vaan meidän pitää saada tämä eriarvoistumis-
kehitys pysäytettyä. Sen takia tässä toinen kori, tärkeä kori, mitä käymme työllisyyden
ohella, on välittämisen kori. Sen lisäksi nämä turvallisuusuhkat, mitä ympärillämme olem-
me nähneet paljon tapahtumia, turvallisuuden kokonaisuus on kolmas kokonaisuus, mitä
käymme läpi. Se neljäs on se, että viemme määrätietoisesti Suomen uudistukset loppuun.
Suomi on ollut pitkään uudistamatta, ja meidän täytyy löytää viimeiset ratkaisut siihen, että
Suomi jatkaa uudistamisen polulla. 

Kysymyksen käsittely päättyi.
6


