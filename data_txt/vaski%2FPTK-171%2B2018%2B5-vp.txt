















































DEM4AFF.tmp.xml


Pöytäkirjan asiakohta PTK 171/2018 vp
Pöytäkirjan asiakohta 

PTK 171/2018 vp

Täysistunto

Keskiviikko 6.3.2019 klo 14.13—16.30

5. Hallituksen esitys eduskunnalle laiksi sosiaali- ja terveystietojen toissijaisesta käytöstä 
sekä eräiksi siihen liittyviksi laeiksi

Hallituksen esitys HE 159/2017 vp
Valiokunnan mietintö StVM 37/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on sosiaali- ja terveysvaliokunnan mietintö
StVM 37/2018 vp. Nyt päätetään lakiehdotusten sisällöstä.

Keskustelu

15.59 Pekka Puska kesk: Arvoisa puhemies! Nyt meillä on edessä lakiesitys, joka on tär-
keä ja jota uudistusta on monella tavalla ja kauan odotettu. Meillähän on Suomessa ja ehkä
Suomen ohella Ruotsissa ja Tanskassa, tuskinpa paljon muualla, erittäin arvokkaat ja mo-
nipuoliset rekisteritiedot sosiaali- ja terveyshuollon asioissa. Meillä on eri rekisterinpitä-
jiä, erityisesti THL, Kela, Tilastokeskus ja Väestörekisterikeskus. Mutta pulmana on se,
että näiden yhtenäinen käyttö nykytilanteessa on hankalaa: kun niitä halutaan yhdessä
käyttää, luvat pitää pyytää eri tahoilta, ja saatavuudessa on erittäin suuria viiveitä.

Tämä on kieltämättä hyvin monitahoinen kokonaisuus, ja otan esille kolmen kaltaista
problematiikkaa. Ensinnäkin tässä on hyvin erilaisia intressitarpeita. On tutkimuksen tar-
peita, jotka ovat opetus- ja kulttuuriministeriön asioita, sote-ohjauksen tarpeita, STM:n tar-
peita sekä innovaatio- ja kehitystoiminnan tarpeita työ- ja elinkeinoministeriön puolella.
Toiseksi on erittäin tärkeää hoitaa tietosuojaa koskevat säädökset hyvin ja huolella, kysy-
myshän on tärkeistä henkilökohtaisista tiedoista. Ja kolmantena tämä kytkeytyy EU:n tie-
tosuojadirektiiviin, joka pitää huomioida huolella.

Tässä ratkaisuna esitetään siis lupaviranomaista, joka toimisi THL:n erillisenä yksikkö-
nä ja jossa nämä asiat olisi eriytetty THL:n muista tehtävistä. Tämä ratkaisu on siis varsin
selvä ja hyvä, vaikka tämä pykälä on kirjoitettu hieman epäselvästi. Yksikkö on STM:n tu-
losohjauksessa kuten koko THL. Yksikön päällikön nimittää STM poiketen THL:n peri-
aatteesta, että laitoksen henkilökunnan nimeää pääjohtaja. Kun lupaviranomaisella on iso
tehtävä, on toiminnan hyvän sujumisen kannalta tärkeää, että tämä THL:n lupaviranomai-
nen saa toimintaansa varten riittävät resurssit ja valtuudet. 

Minä tarkastelen uudistuksen merkitystä kolmelta kannalta:
Ensinnäkin tieteellisen tutkimuksen kannalta: Meillä on todella erittäin arvokkaat ai-

neistot. Niitä hyödyntävillä tutkimuksilla voidaan saada tärkeää tietoa tautien syistä ja eh-
käisymahdollisuuksista. Tämä koskee geneettisiä tekijöitä, elintapoja ja ympäristötekijöi-
tä, ja olennaista on, että tautien syyt eivät selviä potilaita tutkimalla vaan seuraamalla vuo-
 Tarkistettu
4.0



Pöytäkirjan asiakohta PTK 171/2018 vp
sikausia alun perin terveitä ja eri tutkimuksissa tutkittuja henkilöitä ja selvittämällä eri re-
kistereillä, minkälaiset tekijät ennustavat itsenäisesti sairastumista. Tällaiset tutkimukset
koituvat suomalaisen kansanterveyden hyväksi, puhumattakaan siitä, että tämä antaa suo-
malaiselle tutkimukselle hyvää kansainvälistä etulyöntiasemaa. 

Toiseksi maakuntien tai alueellisen sote-ohjauksen kannalta ehdotettu tietojen hyödyn-
täminen on tärkeää. Tehokas ohjaus edellyttää hyvää tietojärjestelmää, jonka perusteella
voidaan muun muassa tehokkaasti suunnata palveluja suuremmassa sairastumisriskissä
oleville väestöryhmille, tehostaa tautien ehkäisyä ja sitä kautta auttaa vähentämään tervey-
seroja. 

Uusi järjestelmä voi myös suuresti hyödyttää terveys- ja sosiaalialan innovaatioita, lait-
teiden, lääkkeiden ja menetelmien kehittämistä, ja erityisesti tässä suhteessa lakiesitys pa-
rani tavattomasti pitkän valiokuntakäsittelyn kuluessa. Ihmisten henkilötietoja ei tässä
myydä kaupallisiin tarkoituksiin, vaan kaupalliset toimijat voivat perustellun lupapyyn-
nön perusteella saada niin sanottuja aggregoituja eli yhdistettyjä tilastotietoja, jotka autta-
vat kansanterveyden edistämistä.

Lakiesityksen käsittelyn loppupuolella keskusteltiin myöskin tulosten julkistamisesta,
ja avainasia on se, että käyttölupaviranomainen tekee hyvän anonymisoinnin ja luovuttaa
tutkijoille sellaisen aineiston, että tietosuoja voidaan turvata. Sen jälkeen tutkijoilla tulee
olla perustuslain suojaama julkaisun ja tieteen vapaus tutkimustulosten julkaisemiseen,
mikä valmisteluvaiheessa kyseenalaistettiin. Käyttölupaviranomaisen toiminnan käynnis-
tyminen merkitsee isoa prosessia, joka vaatii kaiken tuen, ja resurssien lisäksi tärkeää on
riittävä siirtymäaika niin käyttölupaviranomaisille kuin rekisterinpitäjille. Valiokunnan
kokouksissa käytiin pitkä prosessi, jonka kuluessa — siis noin puolentoista vuoden proses-
sin kuluessa ja keskustelussa ministeriöiden kanssa — päästiin aika hyvin eteenpäin, ja laki
aivan olennaisesti parani. Tämä koskee muun muassa tätä tietojen käyttöä, kehitys- ja in-
novaatiotoimintaa sekä tietosuojaa.

Tästä huolimattahan tässä on opposition eriävä mielipide, joka on minulle ainakin hie-
man yllättävä, koska eriävissä mielipiteissä esille tulleista tietoturva-asioista on aika huo-
lellisesti säädetty. Tietoturva on huipputärkeää, mutta uuden järjestelmän tuoma yksi am-
mattitaitoinen viranomainen ja sen ammattitaitoinen tietojen anonymisointi merkitsevät
nykyiseen, hajanaiseen eri rekisterien käsittelyyn verrattuna huomattavaa parannusta kan-
salaisten tietoturvaan. Samaan aikaan on muistettava se suuri hyöty, jonka uudistus tuo aja-
tellen kaikkia niitä tarpeita, jotka mainitsin. Pelkästään Suomen terveysalan tutkijoiden pa-
rissa on tätä uudistusta odotettu kuin kuuta nousevaa, siis sitä, että nykyinen hyvin hidas re-
kisteritietojen hyödyntäminen voidaan korvata tällaisella eri rekisteritietojen järjestämisel-
lä, yhden luukun ammattitaitoisella palvelulla.

Arvoisa puhemies! Uudistus on tärkeä saattaa voimaan varautuen siirtymävaiheeseen ja
riittäviin toimintaresursseihin THL:n yksikölle.

16.06 Merja Mäkisalo-Ropponen sd: Arvoisa puhemies! Tämän hallituksen esityksen
tarkoituksena on luoda ajanmukaiset ja yhdenmukaiset edellytykset sosiaali- ja terveyden-
huollon palvelutoiminnassa syntyvien henkilötasoisten asiakastietojen sekä muiden ter-
veyteen ja hyvinvointiin liittyvien henkilötietojen käytölle tilastointiin, tutkimukseen, ke-
hittämis- ja innovaatiotoimintaan, opetukseen, tietojohtamiseen, viranomaisohjaukseen ja
-valvontaan sekä suunnittelu- ja selvitystehtäviin. Esityksessä on otettu huomioon sosiaa-
2



Pöytäkirjan asiakohta PTK 171/2018 vp
li- ja terveydenhuollon integraatio sekä digitalisaation voimakas vaikutus asiakastietojen
sähköiseen käsittelyyn ja sen edellyttämiin tietosuoja- ja tietoturvavaatimuksiin. 

Olemme tulevaisuusvaliokunnassa käyneet paljon keskustelua siitä, että teknologian ke-
hittyessä ja uuden teknologian käyttöönotossa pitäisi käydä syvällistä eettistä keskustelua
ja keskustelussa tulisi aina pohtia asian hyötyjä, haittoja ja myös riskejä. Liian usein uuden
innovaation tai idean edessä ollaan niin hurmaantuneita, ettei jakseta pohtia riittävän sy-
vällisesti asiaan liittyviä riskejä tai uhkia. Minusta tämä hallituksen alkuperäinen lakiesi-
tys oli erittäin hyvä esimerkki tällaisesta, rohkenenko sanoa, vastuuttomuudesta, mutta on-
neksi valiokunta toimi tässä asiassa paljon paremmin. Alkuperäisen esityksen mukaan ih-
misten tietoja olisi vielä paljon vapaammin saanut jakaa eri tahoille eikä edes tietojen ano-
nyymisyydestä olisi voitu olla varmoja. Alkuperäinen esitys oli jopa EU:n tietosuoja-ase-
tuksen vastainen.

Sinällään tämän lain tavoite on hyvä. En missään nimessä vastusta tätä lakia tavoiteta-
solla, mutta tämä lakiesitys oli jo alun perin huolimattomasti ja huonosti tehty ja kirjattu.
Isojen puutteiden ja virheiden takia lakiesitystä on paikkailtu ja korjailtu pitkin matkaa niin
paljon, että kysymyksessä on kyllä jo suurelta osin ihan eri esitys kuin mistä alun perin oli
kysymys. Edelleen kiitän valiokuntaa siitä, että se toimi niin huolellisesti ja oli tarkkana
tässä asiassa, sillä ilman tätä olisi ihmisten tietosuoja joutunut suuresti vaaraan.

Mutta koska tässä on tehty niin paljon muutoksia ja niin paljon alkuperäistä esitystä on
muutettu, minä kyllä pahoin pelkään, että tällainen paikkailu on jättänyt tähän lakiesityk-
seen pahoja valuvikoja ja jopa virheitä, jotka voivat vaarantaa ihmisten tietosuojan ja -tur-
van, ja jos ne voivat vaarantaa tietosuojan ja -turvan, silloin tämä asia on huolestuttava.
Paikkailujen ja korjailujen takia lakiesitys jää epäselväksi ja sekavaksikin joiltain osin, ja
kyllä itselläni on valtava huoli edelleenkin siitä, mitä ihmisten tiedoille voi tapahtua. Mi-
nusta on väärin, että koko Suomi on ikään kuin asetettu nyt sitten koelaboratorioksi ja nyt
sitten katsotaan, mitä mahdollisesti tapahtuu. Toivottavasti kaikki menee hyvin, mutta mi-
nun mielestäni tällaista riskiä ei olisi pitänyt ottaa. Edelleen korostan, että tämän lakiesi-
tyksen tavoitteet, se, miksi tätä tehdään, ovat erittäin tärkeitä. 

Kun lukee kertomuksia maailmalta, niin kyllä maailmalla on runsaasti näyttöä esimer-
kiksi siitä, että tiedon anonymiteetti on saatu puretuksi, ja toisaalta myös siitä, että tietoja
on jaettu eteenpäin tahoille, joille henkilö itse ei ole antanut lupaa, siis niitä on jaettu eteen-
päin, ja se ihminen itse, joka on alun perin sen tiedon antanut jollekin taholle jaettavaksi, ei
tiedä, minne kaikkialle se on sitten eteenpäin mennyt. Minun mielestäni meidän tulisi suh-
tautua nykyistä vakavammin tietosuojauhkiin ja meidän pitäisi jonkunlainen taho löytää
Suomessa, joka ottaisi tämän asian kokonaisvaltaisesti hoitaakseen, koska minun käsityk-
seni mukaan ja minun saamieni tietojen mukaan tietosuojavaltuutetun resursseilla ei tätä
asiaa tällä hetkellä pystytä riittävästi hoitamaan. 

Olisi ollut paljon järkevämpää laatia uusi lakiesitys uudelta pohjalta, oppien tässä pro-
sessissa tehdyistä virheistä. Arvoisa puhemies, minä en ole siellä sosiaali- ja terveysvalio-
kunnassa ja jätän tämän sosiaalidemokraattien vastalauseen esittelyn edustaja Kiljuselle,
mutta olen käynyt keskustelua teknologian eettisyydestä, tietosuojasta ja tietoturvasta niin
paljon tulevaisuusvaliokunnassa, että olen ehdottomasti sitä mieltä, että vastalauseessa ole-
va hylkäysesitys perusteluineen on hyvin tehty ja kannatettava. — Kiitos.

16.11 Anneli Kiljunen sd: Arvoisa rouva puhemies! Aivan kuten edustaja Puska totesi
edellisessä puheenvuorossa, tätä lakiesitystä on odotettu pitkään ja hartaasti. Ja sen takia on
3



Pöytäkirjan asiakohta PTK 171/2018 vp
todella harmillista, että tämä lakiesitys on valmisteltu niin huonosti ja heikosti, ja se on jät-
tänyt niin paljon epäselvyyksiä, että tätä kokonaisuutta ei voi siltä osin tukea.

Arvoisa puhemies! Sosiaali- ja terveystietojen toissijaisen käytön mahdollistava lakieh-
dotus merkitsee isoa muutosta arkaluonteisten henkilötietojen käyttöön. Tällaisten tietojen
käytön mahdollistaminen kohdistuu myös erittäin laajaan tietojoukkoon. On välttämätöntä
varmistaa, että arkaluonteisia henkilötietoja käsitellään tietoturvallisesti siten, että ne eivät
paljastu sivullisille. Sosiaali- ja terveystietojen toissijainen käyttö edellyttää vaativaa osaa-
mista tietoturvassa ja tietosuojassa sekä uusinta tietoa anonymisointitekniikoista ja osaa-
mista niissä.

Arvoisa puhemies! Tämän hallituskauden yksi valitettava ominaispiirre on ollut, että
lainvalmistelulle ei ole annettu riittävästi resursseja eikä välttämättä myöskään riittävästi
aikaa. Tämä on aiheuttanut sen, että lainvalmistelu ei ole ollut kaikilta osin onnistunutta,
vaan valmistelu on osoittautunut puutteelliseksi, ja näin on tapahtunut myös tämän lain
osalta. 

Tätä lakiesitystä on korjailtu erimuotoisesti noin puolitoista vuotta. Hallituksen esityk-
sen korjaaminen on edellyttänyt lisävalmistelua ministeriössä, ja kymmeniä pykäliä on
muutettu valiokunnan käsittelyn kuluessa. Uusimmassa versiossa esitetystä ollaan kovin
kaukana alkuperäisestä vuonna 2017 kiireellä tuodusta budjettilakiesityksestä. Hallituksen
esitys pitäisi juuri tästä syystä kirjoittaa uudelleen nopean toimeenpanon sijasta.

Esitykseen on tehty tärkeitä muutoksia ihmisten tietosuojan varmistamiseksi. Tietosuo-
jaa koskevat vaatimukset ovat nyt merkittävästi muuttuneet, ja teknisen toimintaympäris-
tön nopea muutos on ennakoitu paremmin. Muutokset eivät kuitenkaan ole olleet riittäviä,
ja lakiesitys jää repaleiseksi, sekavaksi ja epäselväksi. Puolitoista vuotta kestänyt uusi val-
mistelutyö olisi tullut tehdä kunnolla loppuun ja kirjoittaa koko lakiesitys uudelleen suju-
vaan muotoon. Tuleva hallitus joutunee korjaamaan toisiolakia vielä myöhemmin. Tämä ei
ole tarkoituksenmukaista ja hyvää lainvalmistelua. 

Hallituksen esityksessä lain toimeenpanolle annetaan todella lyhyt aika. Lait tulisivat
voimaan 1. päivänä huhtikuuta, vaikka valiokunnan mietintö saataisiin käsiteltyä eduskun-
nassa suuressa salissa vasta nyt maaliskuussa. Lain toimeenpano joudutaan tekemään liian
kiireellä. On pelättävissä, että tällaisilla aikatauluilla sosiaali- ja terveydenhuollon kenttä ei
ehdi mukaan. Ohjeistus ja koulutus uhkaavat jäädä kiireessä puutteellisiksi. Myös velvoit-
teiden toteuttamisessa on ongelmia. Sosiaali- ja terveydenhuollon järjestämisestä vastaa-
ville kunnille ja kuntayhtymille sekä muille 1. lakiehdotuksen tarkoittamille rekisterinpitä-
jille säädetään aivan liian lyhyt aika velvoitteiden toteuttamiseen. 

Tietopyynnön käsittelyssä tarvittavat tiedot on luovutettava viimeistään 15 arkipäivässä
pyynnön saapumisesta. Tällainen määräaika on kunnille ja kuntayhtymille hyvin tiukka.
Esityksestä aiheutuu rekisterinpitäjälle kustannuksia, mihin ei ole lainkaan varauduttu. Re-
kisterinpitäjän on esimerkiksi järjestettävä neuvontapalvelu hyvin nopealla aikataululla
kuntoon. Kuitenkaan lakien toimeenpanolle ei turvata lainkaan määrärahoja, jolloin siihen
käytetyt resurssit ovat poissa palveluiden toteuttamisesta. Kun julkisessa sosiaali- ja terve-
ydenhuollossa tuotettuja tietoja hyödynnetään toissijaiseen käyttöön, tulisi myös tietoja
tuottavalle palvelujärjestelmälle koitua siitä hyötyjä, vähintäänkin riittävänä kompensaa-
tiona.

Arvoisa puhemies! Korkean asiantuntemuksen tehtävät on keskitettävä, ja ne on turvat-
tava säädöksin. Tietolupaviranomaisen perustaminen ja toiminnan keskittäminen korkea-
tasoisen tietosuojan ja tietoturvan osaamisen takaamiseksi ovat kannatettavia. Ne myös su-
4



Pöytäkirjan asiakohta PTK 171/2018 vp
juvoittavat ja vähentävät hallinnollista taakkaa. Siksi on huolestuttavaa, että samalla kui-
tenkin esitetään varsin monimutkaista kokonaisuutta, jossa tietolupaviranomaisen ohella
rekisterinpitäjät voisivat jatkaa arkaluontoisten tietojen luovuttamista käyttöön, vaikka ne
olisi jouduttu anonymisoimaan korkean osaamisen keskittämisen vuoksi tietolupaviran-
omaisen toimesta. Samalla esitetään, että rekisterinpitäjät voisivat luopua tällaisesta oikeu-
desta ja antaa tehtävän tietolupaviranomaiselle.

Arkaluonteisten tietojen turvallisuus tulisi taata niin, että tällaisia tietoja voisi luovuttaa
vain anonymiteetin turvannut tietolupaviranomainen. Lisäksi rekisterinpitäjälle säädetty
neuvontapalvelu tulisi järjestää tietolupaviranomaisen taholta, jolloin kaikki neuvonta oli-
si saatavilla yhdeltä luukulta.

Perustettavan asiantuntijaryhmän kokoonpano ja voimavarat jäävät turvaamatta riittä-
vällä säädöspohjalla. Asiantuntijaryhmältä edellytetään lähinnä ajantasaista ja korkeata-
soista tietämystä sekä näkemystä sosiaali- ja terveydenhuollon alan edellyttämistä tietotur-
va- ja tietosuojakysymyksistä sekä anonymisointitekniikoista. Tarkemmat määräykset
puuttuvat. Lupaviranomaisilla tulisi myös olla oma eettinen toimikunta linjaamaan toissi-
jaisten tietojen käsittelyä.

Arvoisa puhemies! Hallituksen esitys ei turvaa riittävää henkilötietosuojaa. Koko Suo-
mi otetaan nyt koelaboratorioksi ilman riittävää turvaa ja kokemusta siitä, että henkilötie-
dot ovat suojassa kaikissa olosuhteissa. Mittava järjestelmä, joka sisältää laajasti arkaluon-
teisia henkilötietoja yhdistettynä eri rekistereistä, on lisäksi riskialtis hakkerointiyrityksil-
le. Toissijaisten tietojen käyttöönottoa tulisi ensin kokeilla suppeasti, saatujen kokemusten
pohjalta kehittää lainsäädäntöä ja ottaa hyvät käytännöt käyttöön vasta riittävin siirtymä-
ajoin ja jaksotuksin toteutettuna. Nyt aikataulu ei riitä mihinkään testaamiseen tai vaiheis-
tamiseen.

Sosiaalidemokraattinen valiokuntaryhmä on jättänyt vastalauseen, jonka äsken esitin, ja
nyt haluan jo tässä vaiheessa todeta, että näillä edellä mainituilla perusteilla ehdotamme,
että tämä lakiehdotus hylätään. Tulen tämän tekemään vielä toisessa käsittelyssä.

16.19 Pekka Puska kesk: Arvoisa rouva puhemies! Edustajat Mäkisalo-Ropponen ja Kil-
junen toivat esille hyvin tärkeitä näkökohtia, ja minusta on tärkeätä, että niitä otetaan huo-
mioon tämän uudistuksen toteutuksessa. On myöskin oltava samaa mieltä edustaja Mäki-
salo-Ropposen kanssa siitä, että tämän puolentoista vuoden prosessin aikana tämä lakiesi-
tys on tavattomasti parantunut, muun muassa tämän innovaatiotoiminnan ja sitten tietosuo-
jan osalta.

Mitä tietosuojaan tulee, niin minä olen kyllä vakuuttunut siitä, että yksi ammattitaitoi-
nen keskitetty viranomainen voi toimia paljon paremmin, turvaten paljon paremmin tieto-
suojan kuin nykyinen hyvin hajanainen järjestelmä, jossa on erilaisia eri periaatteilla toi-
mivia rekisterinpitäjiä. Kysymys ei ole koelaboratoriosta, vaan kysymys on nykyisen sys-
teemin olennaisesta parantamisesta.

Tätä uudistusta on odotettu vuosikausia. Se merkitsee monella tavalla suuria parannuk-
sia hyvin monellakin taholla, ja olisi tärkeää saada uudistus nyt voimaan ja toteutukseen.

16.20 Merja Mäkisalo-Ropponen sd: Arvoisa puhemies! Tietosuoja- ja tietoturva-
asioissa on tärkeää olla erittäin huolellinen ja tarkka. Sen takia edelleen korostan, että me
tarvitsemme tätä lainsäädäntöä, mutta kun lukee niin kuin ulkopuolisena sitä prosessia ja
tavallaan sitä, miten ne lakipykälät ovat muuttuneet, niin minulla on todella iso huoli siitä,
5



Pöytäkirjan asiakohta PTK 171/2018 vp
että sinne on jäänyt jopa virheitä tai tämmöisiä epätarkkuuksia, jotka tulevat sitten vasta
pitkin matkaa esille. Ja kun on näin vakavasta asiasta kysymys, niin sen takia olen sitä
mieltä, että tässä asiassa olisi ollut parempi ratkaisu se, että oltaisiin uudelleen tehty se la-
kiesitys, puhtaalta pöydältä, ja alun perin jo korjattu ne virheet, ettei vain olisi käynyt näin,
että sinne on nyt jäänyt joitakin lapsuksia tai tämmöisiä asioita, jotka sitten aiheuttavat har-
mia jälkikäteen.

Tästä tietosuojastahan on Suomessa kirjoitettu nyt paljon, ja siihenhän ovat erityisesti
monet asiantuntijatahot, kuten tietosuojavaltuutettu ja myös Bioetiikan instituutin hallituk-
sen puheenjohtaja Heikki Saxén, ottaneet voimakkaasti kantaa, että me suhtaudumme liian
luottavaisesti tähän asiaan emmekä ole uskaltaneet kohdata niitä riskejä ja niitä uhkia, joita
mahdollisesti liittyy tähän tosiasiaan, että kun ihminen antaa ne omat tietonsa johonkin re-
kisteriin, niin mihin kaikkeen ne sieltä tämän ihmisen itsensä tietämättä voivat sitten jou-
tua. Eli tässä on yksi uhkakuva, yksi asia, joka pitäisi huolellisesti tarkistaa. Tästä on maa-
ilmalla nyt näyttöä, että näin on käynyt. Eli tämä ei ole siinä mielessä sellainen asia, että
tämä olisi vain jotakin mielikuvitusta, vaan näin on oikeasti käynyt, ja tästä on oikeustapa-
uksiakin nyt maailmalla ollut. 

Senhän takia tämä lakiesitys on tärkeä, mutta nyt on suuri riski, että tähän on jäänyt sel-
laisia virheitä, joita joudumme sitten paikkailemaan ja korjailemaan. Toivon todella, ettei
mitään pahoja vahinkoja tämän ”liimaa, leikkaa” -lakiesityksen johdosta synny meidän tie-
tosuojaan ja tietoturvaan.

16.23 Anneli Kiljunen sd: Arvoisa puhemies! Haluan tässä vielä tähdentää edustaja Pus-
kalle, että olen hänen kanssaan siitä täysin samaa mieltä, että tietolupaviranomaisen perus-
taminen ja näitten toimintojen keskittäminen on ehdottoman tärkeä asia. Siinä asiassa me
olemme täysin samaa mieltä.

Mutta kuten täällä on nyt näissä puheenvuoroissa todettu, on todella harmillista, että
koska tämä lakiesitys on nyt kiireessä... Tai ei voi sanoa kiireessä, kun tätä on valmisteltu
pitkään, mutta ei ole ollut ilmeisesti riittävästi resursseja eikä henkilöitä, jotka olisivat pys-
tyneet paneutumaan tähän asiaan sillä tasolla, että me voisimme luottavaisin mielin edus-
kunnassa käsitellä sitä, niin ettei tähän jää mitään semmoisia kohtia, jotka asettavat tämän
tietosuojan, voisiko sanoa, vaaraan. 

Kun on kyse arkaluonteisista, henkilöön liittyvistä tiedoista, on ehdottoman tärkeää, että
tämmöinen tieto käsitellään sen mukaisesti. Sen takia olen todella pahoillani tästä esityk-
sestä ja siitä, että todennäköisesti seuraavalla hallituskaudella ne, jotka täällä sitten ovat,
joutuvat palaamaan tähän asiaan ja arvioimaan, mitä puutteita tässä on ollut, ja tarvittaessa
sitten korjaamaan.

16.24 Timo Harakka sd: Arvoisa puhemies! Tämä on epäilemättä äärimmäisen tärkeää
lainsäädäntöä, ja oma kompetenssini ja perehtyneisyyteni eivät riitä kommentoimaan muu-
ta kuin siltä hyvin yleiseltä näkökannalta, että käsittääkseni tietoturvan kannalta on tärkeä
yleinen periaate se, että tietovarannot eivät nimenomaan ole yhdessä paikassa keskitetysti.
Silloin nimittäin tietoliikennehyökkäys voi saada aikaan mittaamatonta vahinkoa. On siis
tärkeätä, että tiedot ovat hajautettuina esimerkiksi toisiinsa kytkettyihin varantoihin niin,
että jos yksi osa tästä ketjusta joutuu hakkeroinnin kohteeksi, se ei aiheuta sitten korvaa-
matonta vahinkoa. Yksi toinen tärkeä yleinen periaate on tietenkin se, että liikutellaan vain
sitä tietoa, jota on välttämätöntä jakaa tarkan kyselyn perusteella. 
6



Pöytäkirjan asiakohta PTK 171/2018 vp
16.25 Pekka Puska kesk: Arvoisa puhemies! Tämä on ollut hyvä keskustelu. Viimeinen
kommentti:

Edustaja Kiljunen huomautti, että tästä voi seurata ongelmia tietoturvan kannalta, mutta
on muistettava, että meillä nykyisessäkin systeemissä aina silloin tällöin putkahtaa ongel-
mia, ja olen vakuuttunut siitä, että tämä keskitetty lupaviranomainen tämän hoitaa. 

Sitten edustaja Harakalle edelleen se tieto, että nythän nämä rekisterit tulevat edelleen
pysymään hajautettuina eri laitosten parissa ja kysymys on vain siitä, että yksilöityjen lu-
papyyntöjen perusteella tämä tietolupaviranomainen ammattitaitoisemmin kuin nykyisin
kokoaa yhteen pyynnön mukaan ja anonymisoi. Tänä päivänä tutkija joutuu pyytämään eri
tahoilta ja itse tekemään tämän yhdistämisen. 

Yleiskeskustelu päättyi. 

Eduskunta hyväksyi hallituksen esitykseen HE 159/2017 vp sisältyvien 1.—11. lakiehdo-
tuksen sisällön mietinnön mukaisena. Eduskunta hyväksyi valiokunnan mietinnössä ehdo-
tetun uuden, 12. lakiehdotuksen sisällön mietinnön mukaisena. Lakiehdotusten ensimmäi-
nen käsittely päättyi.
7


