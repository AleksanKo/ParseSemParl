















































DEMA27C.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

14. Hallituksen esitys eduskunnalle laiksi tupakkaverosta annetun lain liitteen muuttami-
sesta

Hallituksen esitys HE 25/2019 vp
Valiokunnan mietintö VaVM 6/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 14. asia. Käsittelyn pohjana on valtiovarainvaliokunnan mietintö VaVM
6/2019 vp. Nyt päätetään lakiehdotuksen sisällöstä.

Keskustelu

17.32 Pia Viitanen sd: Arvoisa puhemies! Tästähän valtiovarainvaliokunnan verojaos-
tossa olemme tehneet tämän mietintöpohjan, ja tässä esitetään ihan yksimielisesti sitä, että
yhdymme hallituksen esitykseen.

Hallitushan esittää, että tätä tupakkaveroa jälleen kerran ollaan korottamassa. Tämähän
on tälle talolle kohtuullisen tuttua. Nimittäin jo vuodesta 2009 joka vuosi pois lukien 2011
ja 2013 veronkorotuksia tupakkaveroon on tullut, ja ne ovat tulleet oikeastaan tällä samalla
periaatteella kuin tulevat nytkin, ja samalla tavalla ne on jaksotettu tulemaan voimaan vai-
heittain, mistä tässäkin esityksessä hallitus lähtee. Eli hallituskauden aikana on tarkoitus
tätä tupakkaveroa korottamalla koota noin 200 miljoonaa euroa. Käytännössä tämä lähtee
liikkeelle vähän pienemmin vuosittaisin summin, ja täysimääräisenä korotus tulee kaiken
kaikkiaan voimaan sitten 2022.

Tietenkin aina, kun puhutaan tupakkaverosta, täytyy nähdä, että jos veroja on pakko ko-
rottaa, niin sinänsä mielestäni on kohtuullisen perusteltua silloin ajatella myös terveyspe-
rusteisesti, ja nimenomaan siitä näkökulmasta nämä tupakkaveron korotukset ovat perus-
teltuja. Kyllähän tässä näiden korotusten yhteydessä eduskunta on tietenkin aika useasti to-
dennut, että kyse on toisaalta myös fiskaalisesta asiasta. Tämänkin veron kautta — ikään
kuin tällaisen haittaveron kautta, terveyteen kohdistuvan veron kautta — me kuitenkin ke-
räämme myös siihen yhteiseen kassaan lisää verotuloja, joilla me sitten rahoitamme mei-
dän hyvinvointipalvelujamme. Sillä tavalla tämä on ihan tuttu periaate.

Tämä vaiheittainen voimaantulo on valiokunnan mielestä perusteltua. Se on perusteltua
muun muassa siksi, että voidaan pikkuhiljaa mennä tätä korotuksen tietä ja samaan aikaan
seurata tietenkin tämän uudistuksen vaikutuksia muun muassa maahantuontiin ja salakul-
jetukseen, tämänkaltaisiin asioihin, koska oli sitten puhe alkoholiverosta, tupakkaverosta,
niin aina tuppaa käymään niin, että joudumme miettimään, että mitäs sitten, jos rajan toi-
selta puolelta on helppo tuoda kevyemmin verotettuja tuotteita tänne Suomeen. Sekään ei
tietenkään hyvä asia ole, eli ei ole tarkoitus sellaista kehitystä lisätä. Tähänastisten selvi-
 Tarkistettu
4.0



Pöytäkirjan asiakohta PTK 63/2019 vp
tysten mukaan näissä aikaisemmissa korotuksissa ei ole kuitenkaan realisoitunut tämä uh-
ka, eli sillä tavalla tämä maltillinen etenemistapa on nähty perustelluksi.

Valiokunta kirjoittaa tässä omassa mietinnössään jonkin verran myös sähkösavukenes-
teiden verotuksesta. Tässä ei esitetä niihin veroihin korotuksia, ja sitä on perusteltu muun
muassa sillä, että aikanaan kun nämä verot on näihin nesteisiin otettu käyttöön, niin ei ole
ollut käytettävissä [Puhemies koputtaa] tarvittavaa tietoa nesteiden hinnoista, käyttömää-
ristä, tavoista, eikä niitä ole edelleenkään. Vasta sitten, kun tiedämme lisää ja osaamme
suhteuttaa ne [Puhemies: Aika!] tähän tupakkaveroon, on ehkä aika miettiä myös [Puhe-
mies koputtaa] tätä puolta.

17.35 Jani Mäkelä ps: Arvoisa puhemies! Tästä verosta nyt ei sinänsä mitään riitaa tai
vastaesityksiä ole, mutta tuon silti lyhyesti esiin pari hieman kriittistä näkökulmaa:

Tuo fiskaalinen vaikutus tietysti voi olla hurskas toive, mutta epäilen, että se ei kyllä
ihan noin paljoa tuota muun muassa sen takia, että olettaisin tupakan käytön yleensäkin vä-
henevän ja toiseksikin ulkomaisen tuonnin lisääntyvän.

Toisena, en malta olla mainitsematta menneiltä vuosilta sellaista yksityiskohtaa, että
kun viime kaudella oppositiossa ollessaan vasemmisto syytti hallitusta tuloerojen kasvat-
tamisesta, niin sitten jossain kohtaa ilmeni, että oikeastaan niitä tuloeroja ja elämisen kus-
tannusta siltä osin oli kasvattanut pelkästään tupakan hinnannousu. Kun nyt sitten vasem-
misto hallituksessa ollessaan itse nostaa ensimmäisenä tekonaan tupakkaveroa ja kasvat-
taa nyt sitten elintasoeroja köyhän väestönosan vahingoksi, niin onhan tämä tietysti aika
mielenkiintoista.

17.36 Outi Alanko-Kahiluoto vihr: Arvoisa puhemies! Salissa on tänä iltana keskusteltu
hyvinvointivaltiomme kipukohdista. Tuossa äsken puhuttiin lastensuojelusta ja vanhusten-
hoidosta, mutta on todettava, että suuret väestölliset terveyserot ovat hyvinvointivaltion
yksi suurimmista epäkohdista, joihin on tärkeää puuttua politiikan kaikilla alueilla, ja itse
kyllä pidän hyvänä sitä, että myös tupakan hinnalla pyritään vaikuttamaan siihen, että tu-
pakointi vähenisi. Nythän Suomessa onneksi ollaan menty pitkään esimerkiksi nuorten
kohdalla hyvään suuntaan — tosin tilastot näyttävät, että ihan viime aikoina nuorten tupa-
kointi on jälleen kääntynyt kasvuun. Itse pitäisin kyllä hyvin tärkeänä sitä, että me käyttäi-
simme veroeurojamme sitten siihen, että saataisiin ikään kuin valistusta tehostettua ja hy-
vinvointiin kiinnitettyä huomiota. Tiedämme, että kaikkein alhaisimmin koulutetut ja
muuten sosiaalisesti huonosti voivat väestöryhmät ovat sellaisia, joissa tupakointi aloite-
taan aikaisemmin, ja mitä aikaisemmin tupakointi aloitetaan, sitä vaikeampi sitä on myös-
kin myöhemmin sitten lopettaa. Eli tosiaan toivoisin, että tämä erityisen perusteltu veron-
korotus todellakin pannaan toimeen mutta että samalla kiinnitetään huomiota sitten valis-
tukseen ja ylipäätänsä terveys- ja hyvinvointierojen kaventamiseen yhteiskunnassa. Siinä
hallitus on mielestäni tehnyt hyvää työtä, ja hallitusohjelmassa on hyviä kirjauksia esimer-
kiksi lapsiperheiden köyhyyden vähentämisestä.

17.38 Ville Tavio ps: Arvoisa puhemies! Totean saman, mitä edustaja Mäkelä tuossa
aiemmin, että Rinteen hallitus ei välttämättä ole nyt ihan miettinyt tätä loppuun asti siksi,
että tämä verotaakka tupakkaverossa kohdistuu raskaammin pienituloisiin, joten kyllä
tämä on tutkimusten valossa ihan puhtaasti pienituloisiin painottuvaa verottamista. Lisäksi
tosiaan tarvittaisiin varmaan jatkuvaa seurantaa ja laskelmia siitä, paljonko yksityistuonti
2



Pöytäkirjan asiakohta PTK 63/2019 vp
ulkomailta lisääntyy. Kun tiedetään, että suomalaiset sen verran ulkomailla käyvät, niin
kyllä sitä nopeasti aletaan sitten tuomaan useampi kartonki aina tuossa lahden toisella puo-
lella käydessäkin tänne Suomeen. Eli tämä ei välttämättä tule olemaan hyvä esitys halli-
tukselta lainkaan. Perussuomalaisten eduskuntaryhmässä on tosiaan vähän ehkä erilaisia
kantoja, mutta tätä ei nyt kuitenkaan päädytty vastustamaan. Mutta itse ainakin tätä kyllä
katson aika pahalla.

17.40 Pia Viitanen sd: Arvoisa puhemies! Kyllä silloin viime kaudella tuloerojen kas-
vuun vaikuttivat myös muut tekijät kuin tämä tupakkavero — jolla tietenkin tällaisia vai-
kutuksia on. Kyllä me kaikki tiedämme tietenkin sanomattakin, että viime hallituksen po-
litiikka oli arvovalinnoiltaan toista. Siellä esimerkiksi perusturvaa leikattiin, kun nyt sitä
nostetaan, ja veroratkaisut näyttivät profiililtaan hieman toisenlaisilta. Todettakoon se nyt
tähän pöytäkirjaan.

Sanoisin sen, että mielestäni on kuitenkin hyvä ja tietenkin myönteistä — vaikka voi-
daan sanoa, että tässä on aina ongelmiakin ja varmasti on myös niitä ongelmia, että vero-
taakka tässä kohtaa kohdistuu enemmän pienituloisiin — jos seurauksena ylipäätään on se,
että tupakan käyttö vähenee, vaikka sen takia fiskaalinen tuotto vähenee. Minä ainakin al-
lekirjoitan sen, että minusta saa sitten vähetäkin verotuksen tuotto, jos pystymme pääse-
mään ylipäätään yhteiskunnassa sellaisiin tuloksiin, että tupakointi kaiken kaikkiaan vähe-
nisi. Mutta tämä on vaikea vyyhti.

On hyvä, että hallitus ottaa pienituloiset huomioon sitten toista kautta, eli kuitenkin ve-
ropäätösten rakenne tänä syksynä on sellainen, että esimerkiksi tuloverotuksen puolella
200 miljoonaa kevennetään veroja, mikä kohdistuu nimenomaan pieni- ja keskituloisiin.
Nämä veronkevennykset kohdistuvat niin palkansaajiin, eläkkeensaajiin kuin sitten perus-
vähennyksen kautta myös etuuksien saajiin, eli sitä kautta tietenkin on tärkeää, että paino-
tus menee sinne pieni- ja keskituloisille. Sitten täälläkin on keskusteltu muissa yhteyksissä
kuin verolakien yhteydessä esimerkiksi sosiaaliturvaan tehtävistä parannuksista, eli nyt-
hän sitten tulee selvä plusmerkki ja monia sosiaalietuuksia nostetaan, ja se on tietenkin kai-
ken kaikkiaan myönteinen asia.

Hyvä sinänsä, että eduskunta tämän yksimielisesti pystyy hyväksymään, eli tässähän ei
vastalauseita ollut, ja perussuomalaisetkin olivat tässä sitten sinänsä mukana.

17.42 Leena Meri ps: Arvoisa puhemies! Tupakanpolton lopettaminen ei onnistu naps
vaan. Meistä moni tietää henkilökohtaisesti tai tuttavien kautta, että kun siihen kerran jää
koukkuun, niin siitä on tosi vaikea päästä eroon. Joskus olen jostakin lehdestä lukenut, että
se riippuvuussuhde on verrattavissa joillakin ihmisillä vakavien huumeiden aiheuttamaan
riippuvuuteen. Elikkä se ei ole ihan yksinkertaista.

Tässä eräänä aamuna tulin Rautatientorille, ja — myönnän, että polttelen välillä tupak-
kaa — yksi poika tuli sanomaan, että olisiko sinulla tarjota yksi tupakka, että ei ole yhtään
rahaa ja sähkötupakasta on joku ainesosa loppunut ja ei siihenkään ole rahaa ja ei pysty ole-
maan ilman. Hänen kanssaan jäin sitten hetkeksi keskustelemaan. Hän sanoi, että hänkin
on yrittänyt lopettaa ja nyt sitä sähkötupakkaa yrittää käyttää. Siinä keskustelussa tuli sit-
ten meille molemmille sellainen yhteisymmärrys, että voisiko ajatella, että näiden tupakan
korvaustuotteiden verotuskohtelua jollain lailla saataisiin alemmaksi ja hintaa alemmaksi.
Jos ajatellaan esimerkiksi nikotiinipurkkaa, mitä monet ihmiset käyttävät päästäkseen
eroon nikotiiniriippuvuudesta, niin se on aika kallis. Tämä olisi yksi keino. Kun me tie-
3



Pöytäkirjan asiakohta PTK 63/2019 vp
dämme tämän tosiasian, että se ei ole niin yksinkertaista, siinä on fyysistä riippuvuutta,
henkistä riippuvuutta, niin jotta siitä voitaisiin päästä irti, niin pitäisi tukea sitä pois pääse-
mistä. Meillä on paljon monissa asioissa ennaltaehkäisyä ja annetaan ihmisille erilaisia
apuja erilaisten ongelmien hoitoon. Tämä olisi yksi pohtimisen arvoinen asia. Minäkin
olen sitä mieltä, että jos tupakointi vähenee, niin ei se verotuotto tässä ole millään lailla on-
gelmallisin asia.

Mutta kyllä minua hätkähdytti siinä tilanteessa tämä nuori mies, ja ajattelin mielessäni,
että no, emme me ole kyllä pystyneet täällä eduskunnassa häntä auttamaan, jos tupakka on
jumalattoman kallista ja korvaustuotteet vielä kalliimpia. Tämä on nyt semmoinen asia,
mihin pitää puuttua, eikä vain periaatteessa paheksua sitä tupakointia, koska sitä vain on
tosi paljon.

17.44 Esko Kiviranta kesk: Arvoisa puhemies! En voi olla kommentoimatta tuota edus-
taja Viitasen puheenvuoroa. Hän pääsi mieliaiheeseensa eli viime kauden moittimiseen.
Tilannehan on se, että tulon jakautumisen tasa-arvoisuuden mittarilla, Gini-kertoimella, se
kehitys on ollut suora viiva viimeiset kymmenen vuotta karkeasti ottaen. Tuloerot kasvoi-
vat merkittävästi viimeksi pääministeri Lipposen hallituskaudella 1990-luvun lopulla.
Muistaakseni hän oli sosiaalidemokraatti. Ja sen jälkeen, täytyy sanoa, ei ole tapahtunut
tämmöistä. Yleensäkin Pohjoismaissa tuloerot ovat kansainvälisesti ottaen erittäin vähäi-
set.

17.45 Kaisa Juuso ps: Arvoisa rouva puhemies! Silloin kun halutaan lisää verotuloja, on
todella helppo aina korottaa näitä veroja, kuten tupakasta tulevaa veroa. Henkilökohtaises-
ti en usko, että verokertymä siitä kauheasti muuttuu, vaan uskon pikemminkin, että nuus-
kan tuonti Haaparannalta kasvaa ja nikotiininuuskan tuonti myöskin Virosta kasvaa. Tal-
linnassa jyllää todellinen nikotiininuuskabuumi. Tupakatonta nikotiininuuskaa myydään
ympäri Tallinnaa niinkin arkisissa myyntipisteissä kuin R-kioskeissa. Lisäksi sitä saa huol-
toasemilta ja muun muassa sähkötupakkakaupoista. Elikkä arvelen kyllä, että tämä kulutus
siirtyy sitten näihin nuuskatuotteisiin, mitä tuodaan sekä Virosta että Haaparannalta Ruot-
sin puolelta.

17.46 Pia Viitanen sd: Arvoisa puhemies! En usko, että tässä yhteydessä on välttämättä
tarpeen nyt käydä jälleen kerran tätä keskustelua veroratkaisuista kautta linjan tai eriarvoi-
suuden torjuntaratkaisusta kautta linjan ja historian. Todettakoon nyt kuitenkin se, että esi-
merkiksi tällä kaudella, mihin viittasin, tämä profiili näyttää siksikin hyvin erilaiselta, että
kun katsomme sekä veroratkaisuja, jotka painottuvat selkeästi pieni- ja keskituloisiin, että
näiden etuuksien korottamisia ja muuta, niin silloinhan päädymme siihen, mikä on mieles-
täni tärkeä ja hyvä asia, ja myös valtiovarainministeriön laskelmien mukaan 70 prosentilla
ihmisistä kuitenkin se käteenjäävä tulo, ansiotaso, nousee. Tärkeää on nimenomaan se, että
se painottuu sitten kuitenkin pieni- ja keskituloisiin. Tämä on varmasti meidän kaikkien
mielestä, ainakin suurimman osan mielestä, hyvä asia.

Mutta tässä tosiaan on nyt tämä tupakkavero kyseessä. Nyt sitten toivomme, että nämä
täällä esitetyt riskit eivät realisoituisi. Ja kuten sanoin tuossa esittelypuheenvuorossa, meil-
lä on jonkin verran tietoa näistä aiemmista korotuksista, mitä on tehty vuosittain tässä jo pi-
demmän aikaa, ja ne eivät ole suoraan sitten realisoituneet täällä matkustajatuonnin puo-
lella. Mutta koska näitä uhkia on, kukaan ei sitä kiistä, on tärkeää, että hallitus myös seuraa
4



Pöytäkirjan asiakohta PTK 63/2019 vp
tarkasti tätä kehitystä, ja se on myös yksi syy, miksi tämä tulee voimaan vaiheittain, se, että
voidaan myös seurata koko ajan tätä kehitystä.

17.47 Mauri Peltokangas ps: Arvoisa rouva puhemies! Tässä tupakkaveron korottami-
sessahan suoraan heitetään jälleen lahja Viroon siinä pienessä määrässä, mitä se lisää sit-
ten sieltä tuontia, ja lyödään sitten kepillä vähävaraisempaa tupakoitsijaa. Juuri muuta
eroahan tässä ei tule olemaan. [Pia Viitanen: Esitittekö muutosta?] — Kiitos.

17.48 Ari Koponen ps: Arvoisa rouva puhemies! On tosiaan hyvä nostaa esiin — aivan
kuten edustaja Juuso toi asian esiin — että jos tupakasta siirrytään nuuskaan, niin Suomi
jää tässä aivan ilman verotuloja. Nuuskan tuonnista myös kertyy Suomen rajoille, rajavar-
tijoille, todella kohtuuttoman paljon työtä tällä hetkellä.

Yleiskeskustelu päättyi.

Eduskunta hyväksyi hallituksen esitykseen HE 25/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


	14
	17.32
	17.35
	17.36
	17.38
	17.40
	17.42
	17.44
	17.45
	17.46
	17.47
	17.48


