















































DEMD63C.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

4. Hallituksen esitys eduskunnalle laeiksi verotusmenettelystä annetun lain ja hallinnolli-
sesta yhteistyöstä verotuksen alalla ja direktiivin 77/799/ETY kumoamisesta annetun neu-
voston direktiivin  lainsäädännön  alaan kuuluvien säännösten kansallisesta täytäntöönpa-
nosta ja direktiivin soveltamisesta annetun lain muuttamisesta

Hallituksen esitys HE 130/2017 vp
Valiokunnan mietintö VaVM 17/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on valtiovarainvaliokunnan mietintö VaVM 17/2017 vp.
Nyt päätetään lakiehdotusten sisällöstä.

Keskustelu

17.01 Timo Harakka sd: Arvoisa puhemies! Valtiovarainvaliokunnan verojaosto oli täs-
tä tervetulleesta esityksestä yksimielinen. Tässähän täydennetään verosopimuksia Andor-
ran, Liechtensteinin, San Marinon, Monacon ja Sveitsin osalta, ja vaikka lähes kaikki nuo
mainitut maat ovat kääpiövaltioita noin kokonsa puolesta, niitten merkitys veroparatiisei-
na, varojen piilottelussa, harmaassa taloudessa ja rahanpesussa on huomattava. Siksi on
erittäin merkittävää ja erittäin tervetullutta, että Euroopan tasolla uutta vauhtia saanut ve-
ronkierron vastainen taistelu saa tässä lisää työkaluja myös Suomen osalta.

 Aikaisempien verosopimusten nojalla Suomen viranomaiset ovat joutuneet tekemään
tutkintapyyntöjä näihin maihin, ja se on ollut vaikeata. On pitänyt voida siis yksilöidä
epäilty rikos. Se merkittävä parannus on ollut se, että nyt tätä koskee samantyyppinen au-
tomaattinen tietojenvaihto finanssialalla kuin tässä juuri voimaan astuneessa yleissopi-
muksessa yli sadan maan osalta, jonka valtiovarainministeri Rinne aikoinaan allekirjoitti ja
joka nyt on sitten voimassa. 

Siitä, kuinka pitkälle tässä asiassa on tultu, voinee kertoa yksinkertaisesti se, mitä tapah-
tui suomalaisten varakkaiden yksityishenkilöiden Liechtensteiniin piilottamille varoille.
LGT-pankin työntekijähän varasti tilitietoja vuonna 2002, ja 17 suomalaisen osalta nämä
tulivat verottajan tietoon muutamaa vuotta myöhemmin. Verottaja ei tohtinut lähteä teke-
mään näistä rikosilmoituksia, vaan ainoastaan veronkorotuksia, ja tämä aiheutti sellaisen
myrskyn, jonka jälkeen suomalainen verottaja, Verohallinto on toiminut tässä aivan toisel-
la, kiitettävällä tavalla. Me tulemme pitämään huolen myöskin verotusmenettely- ja veron-
kantolakien uudistuksen osalta siitä, [Puhemies koputtaa] että kynnys rikosilmoitusten te-
kemiseen ei laske. 
 Tarkistettu
4.1



Pöytäkirjan asiakohta PTK 123/2017 vp
17.04 Hannu Hoskonen kesk: Arvoisa herra puhemies! Todellakin hallituksen linja täs-
sä veronkiertoasiassa on ollut kirkas ja selvä. Näitä veroparatiiseja pitää nimenomaan jah-
data ja saada ne loppumaan, kuten valtiovarainministeri Petteri Orpo pari päivää sitten
tuossa puhujakorokkeella todisti. Elikkä hallituksen linja on se, että veroparatiisit lopete-
taan niin kauan kuin se Suomesta on kiinni. Niitä esityksiä aina kannatetaan ja saadaan
nämä veronkiertoväylät tukittua. Tähän tarvitaan kahta asiaa: Toinen on se, että me tarvit-
semme kansainvälistä yhteistyötä, elikkä Euroopan unionin mittapuussa me tarvitsemme
kumppaneita, että nämä porsaanreiät saadaan tukituksi. Sitten se toinen asia, mikä toimii
tämän asian eduksi, on tietenkin tutkiva lehdistö ja media. Sieltä tulee aina erilaisia paljas-
tuksia, joiden kautta sitten nämä erilaiset veroparatiisit lähtevät julkisuuden kautta purkau-
tumaan. 

Tämä on aivan oikeaa kehitystä, ja tämä hallituksen politiikka, joka lähtee siitä, että ve-
roparatiisit hävitetään, tukee myös sitä. Tekemällä kansainvälistä yhteistyötä esimerkiksi
EU:n mittapuussa pystymme parhaiten käymään veroparatiisien kimppuun. Jokaisen on
helppo ymmärtää, että pieni Suomenmaa, 5 miljoonan kansakunta täällä pohjoisessa, yksi-
nään kovin vähän voisi tälle asialle mutta Euroopan unionin jäsenenä ja yhteistä veropoli-
tiikkaa Euroopassa tekevänä varmaan pääsemme paljon parempiin lopputuloksiin. Uskon,
että kymmenen vuoden sisään tässä asiassa pääsemme paljon paljon eteenpäin tähän het-
keen verrattuna. 

17.05 Ben Zyskowicz kok: Arvoisa herra puhemies! Aivan kuten edustaja Hoskonen to-
tesi, niin nykyisen hallituksen linja suhteessa veronkiertoon, veronvälttelyyn, aggressiivi-
seen verosuunnitteluun on tiukka, aivan kuten oli edellisenkin hallituksen. En tiedä, olisi-
ko asiaa voinut ilmaista sen selkeämmin kuin valtiovarainministeri Orpo teki, kun hän täs-
sä salissa jokin aika sitten totesi, että "muuten olen sitä mieltä, että veroparatiisit on tuhot-
tava". 

Herra puhemies! Yleiset ihmisoikeudet ja ihmisoikeusperiaatteet ovat jokaisessa sivis-
tysvaltiossa ja oikeusvaltiossa erittäin keskeisiä. Kuitenkin joskus tuntuu siltä, että näitä
hyviä periaatteita muun muassa oikeudenmukaisesta oikeudenkäynnistä pyritään käyttä-
mään asianajajien toimesta siihen, että rikolliset pääsisivät pälkähästä selvissäkin tapauk-
sissa. 

Kerron kaksi esimerkkiä. 
Suomessa viime vaalikaudella hallitus esitti muutosta, joka tähtäsi siihen, että laittomas-

ti hankittuja todisteita ei voitaisi käyttää. Tämä periaate tuli tietysti yleisestä länsimaisesta,
eurooppalaisesta oikeusajattelusta ja yleisistä ihmisoikeusperiaatteista, koska katsottiin,
että jos laittomasti hankittuja todisteita voi käyttää, se on vaaraksi oikeudenmukaiselle oi-
keudenkäynnille. Tässä hallituksen esityksessä pääsääntö oli se, että laittomasti hankittuja
todisteita ei voi käyttää, joskin kuitenkin tietyissä tilanteissa olisi voinut käyttää. Tämä hal-
lituksen silloinen esitys olisi merkinnyt esimerkiksi sitä, että kun täällä mainitut Liechten-
steinin varastetut tai kavalletut paperit olisivat joutuneet suomalaisen oikeusjärjestelmän ja
verottajan käsiin, niin näitä ei olisi voinut käyttää, koska ne oli hankittu laittomasti.

Toinen varapuhemies Arto Satonen: Pyydän, että puhuja jatkaa puhujapöntöstä.

Puhemies, jatkan pöntöstä. [Puhuja siirtyy puhujakorokkeelle]
2



Pöytäkirjan asiakohta PTK 123/2017 vp
Herra puhemies! Siis pyrkiessään toteuttamaan ylimitoitettuja tulkintoja ihmisoikeuspe-
riaatteista ja ennen kaikkea oikeudenmukaisen oikeudenkäynnin periaatteista viime vaali-
kaudella hallitus esitti eduskunnalle esitystä, joka lähti siitä, että laittomasti hankittuja to-
disteita ei voi käyttää. Me kaikkihan olemme nähneet amerikkalaisia rikoselokuvia, joissa
murhamies pääsee vapaaksi sen perusteella, että käy ilmi, että esimerkiksi esitutkinnassa
on rikottu joitakin menettelysäädöksiä. No, niissä elokuvissa tämä asia ratkeaa niin, että
Clint Eastwood tulee ja ottaa kiinni tämän konnan tai tapahtuu jotain muuta onnellista,
mutta elävässä elämässä hallitus siis esitti eduskunnalle pääsäännöksi, että laittomasti han-
kittuja todisteita ei voi käyttää. Tämä olisi tarkoittanut, että esimerkiksi näiltä pankkivir-
kailijoilta, jotka ovat laittomasti vuotaneet, välittäneet edelleen tällaisia salaisia tilitietoja,
ei näin, laittomasti, hankittuja todisteita olisi voinut käyttää ja esimerkiksi näissä Liech-
tensteinin tapauksissa, joissa puolustusasianajajat luonnollisesti vetosivat siihen, että nämä
todisteet ovat... mikä se termi nyt on, ei ole "käyttökiellossa" mutta, no, en saa käsitettä nyt
mieleeni, mutta joka tapauksessa näitä ei voisi käyttää. Onneksi — tai ei se ollut pelkäs-
tään onnea, vaan siinä tarvittiin aika paljon työtä taustalla — eduskunta ja sen lakivalio-
kunta eivät hyväksyneet hallituksen esitystä sellaisenaan vaan käänsivät asian toisinpäin:
laittomasti hankittuja todisteita saa käyttää, ellei se vaaranna oikeudenmukaisen oikeuden-
käynnin toteutumista. Se, että laittomasti hankittuja todisteita saa käyttää, ei tietystikään
tarkoita sitä, että esimerkiksi poliisi tai joku muu saa laittomasti hankkia todisteita. Jos po-
liisi syyllistyy rikoksiin, virkavirheisiin, niin siihen on sitten omat sanktionsa.

Toinen esimerkki, lyhyesti, on jo aikaisemmin täällä esille ottamani ne bis in idem -sään-
tö, eli Euroopan ihmisoikeustuomioistuin päätyi siihen, että on niin väärin, että törkeän ve-
rorikoksen tehneelle tulee sekä veronkorotus että rikosoikeudellinen sanktio, ja niinpä
Suomessa tuli eduskunnan ja oikeuslaitoksen välille vuosien prosessi, jossa muutettiin oi-
keusjärjestelmäämme tältä osin sellaiseksi, että törkeäkin verokonna voi selvitä ilman oi-
keudenkäyntiä, jos hänelle tulee veronkorotus, ja silloin hän myös selviää ilman sitä kiel-
teistä julkisuutta, joka tällaiseen oikeudenkäyntiin liittyisi. Tämä uudistus tältä osin perus-
tui Euroopan ihmisoikeustuomioistuimen linjaukseen. Nyt kuitenkin Euroopan ihmisoi-
keustuomioistuin on eräässä Norjaa koskevassa tapauksessa linjannut toisin, eli voidaan
kuitenkin samasta teosta langettaa sekä veroseuraamus että rikosoikeudellinen seuraamus.
Ja haluan, herra puhemies, kannustaa Suomen hallitusta ottamaan tämän asian uuteen tar-
kasteluun, koska se vanha systeemi oli mielestäni ihan hyvä.

17.10 Timo Harakka sd:  Arvoisa puhemies! Edustaja Zyskowiczin tässä lopussa esiin
nostama kysymys on painava, ja se on ehdottomasti sellainen, jota täytyy täällä eduskun-
nassa valtiovarainvaliokunnassa ja sen verojaostossa tutkia — se, millä tavoin tämän ne bis
in idem -säännön soveltaminen toteutuu käytännössä. Mikäli nähdään, että siinä on jonkin-
laisia porsaanreikiä, ne pitää tukkia.

Tämä Liechtensteinin LGT-pankin tietovarkaus oli itse asiassa historiallinen. Saksan
tiedustelupalveluhan osti cd-levyn näitä tietoja, siellä oli tietoja useitten Euroopan maiden
rikkaiden kansalaisten piilottamista varoista, muun muassa tosiaan suomalaisten, joista osa
esiintyi jopa peitenimellä, mikä kertoo toiminnan suunnitelmallisuudesta, ja se oli yksi
merkittävä käännekohta, sanoisinko, tässä eurooppalaisessa keskustelussa, joka liittyy ve-
ronkiertoon ja omaisuuden pimitykseen. Siitä seurasi lukuisia tutkivia juttuja ja rikospro-
sesseja ympäri Eurooppaa, ja muun muassa Kreikassa tämä taisi johtaa siihen, että yksi
valtiovarainministeri erotettiinkin sen takia, että hän oli jostain käsittämättömästä syystä
3



Pöytäkirjan asiakohta PTK 123/2017 vp
hukannut Saksasta saamansa cd-levyn, jossa oli kreikkalaisten miljonäärien Sveitsiin ja
Liechtensteiniin piilottamien varojen tietoja samaan aikaan, kun Kreikan valtiontalous oli
vaikeuksissa. Mutta vielä pari sanaa, jotka tulen esittämään pönttöön. [Puhuja siirtyy pu-
hujakorokkeelle]

Olen edustaja Zyskowiczin kanssa samaa mieltä myös siitä, että tämä rajanveto veron-
korotusten ja rikosprosessien välillä on äärimmäisen tärkeä, sanoisinko, yleisen oikeusta-
jun sekä tällaisen rikollisen toiminnan yleisestävyyden kannalta. Siksi meillä verojaostos-
sa juuri nyt käsittelyssä oleva hallituksen esitys 97/2017, joka käsittelee siis veronkantoa ja
veromenettelyitä, on tässä suhteessa äärimmäisen tärkeä, ja olemme käyttäneet siihen pal-
jon aikaa.

Kysymyshän on siitä, että haluamme varmistua siitä, kun Verohallinto on muuttanut an-
siokkaasti toimintatapojaan tämän kymmenen vuoden aikana ja nostanut melko selkeillä
sisäisillä toimintaohjejärjestelyillään systemaattisesti rikosjuttuja, että tämä toiminta ei
vaarantuisi, että se rikostutkinnan kynnys ei suinkaan nousisi. Me emme saa lainsäätäjinä
antaa sellaista viestiä Verohallinnolle, että suhtautuisimme veronkiertoon tai edes aggres-
siiviseen verosuunnitteluun jotenkin aikaisempaa löperömmin. Siksi on hyvin tärkeätä,
että tämä lainsäädännön viesti ulospäin on myös se, että mieluumminkin korotetaan sank-
tioita ja seuraamuksia kuin että tulee ainakaan sitä kuvaa, että niitä alennettaisiin, ja sa-
moin se, että Verohallinnossa olisi varmuus siitä, että mieluummin viedään asia rikostut-
kintaan ja siinä kohtaa katsotaan, että jos edellytykset eivät täyty, niin tyydytään siihen ve-
ronkorotukseen. Mutta vielä lisäksi on se, määrätäänkö normaali, norminmukainen veron-
korotus, joka hallituksen esityksessä olisi vain 2 prosenttia, vai joillakin edellytyksillä ko-
rotettu veronkorotus. Eli sekin asia on nyt tässä epäselvä, kannustaako tämä aiottu lainsää-
däntö nyt Verohallintoa toimimaan riittävällä tiukkuudella ja nimenomaan siten, että tämä
pelko seuraamuksista estäisi ja hillitsisi veronkiertoa.

Kuten sanoin jo, meidän täytyy tehdä kaikkemme sen eteen, että kynnys ei suinkaan
nousisi, ja siksi se huoli oli täälläkin esillä pari viikkoa sitten eduskunnan kyselytunnilla.

17.15 Timo Heinonen kok: Arvoisa herra puhemies! Voin tuossa vieressä istuvalle juris-
tille todeta, että tuo juridinen termi, jota hän haki, on siis hyödyntämiskielto — jää pöytä-
kirjaan sekin sitten oikein.

Edustaja Zyskowicz hyvällä tavalla toi tätä asiaa ja tätä problematiikkaa esille, ja itse ha-
luan nostaa tähän myös nämä Ylen MOT-ohjelman hallussa olevat Panama-paperit, joita se
ei ole halunnut luovuttaa keskusrikospoliisille. Julkisuudessa olleiden tietojen mukaan
näissä on esimerkiksi satoja suomalaisnimiä, ja he ovat pitäneet arvokkaampana sitä, että
he saavat jatkossakin tämän ICIJ-verkoston kautta uutisia kuin sitä, että pystyisi suomalai-
nen poliisi puuttumaan harmaaseen talouteen ja veronkiertoon. Hivenen tässä tapauksessa
kyllä tulee mieleen se, että meitä poliitikkoja usein media arvostelee siitä, että me emme
riittävästi toimi ja tee veronkierron ja harmaan talouden ehkäisemiseksi ja estämiseksi, ja
kun nyt olisi selkeää materiaalia, jolla voitaisiin puuttua tehokkaasti keskusrikospoliisin
toimesta, niin mitä tekee suomalainen media? Se ilmoittaa, että emmepä annakaan sitä. Se
on vedonnut siihen, että tämä lähde paljastuisi, jos he antavat sen keskusrikospoliisille,
mutta tuhannet toimittajat, joilla tällä verkostolla tämä materiaali on, eivät ole saaneet tätä
lähdettä selville, eli se ei ole oikein kestävä peruste tälle, että tietoa ei haluta antaa poliisil-
le, joka asiaa voisi selvittää. Eli tässä yksi esimerkki, missä meitä arvostellaan, että emme
4



Pöytäkirjan asiakohta PTK 123/2017 vp
tee riittävästi, mutta kun tietoa olisi niillä, jotka arvostelevat, niin eivät he haluakaan, että
suomalainen poliisi tekee.

17.17 Ville Vähämäki ps: Puhemies! Totean vain ihan lyhyesti sen, mitä tässä keskuste-
lussa ei ole todettu. Tässähän laajennetaan automaattista tietojenvaihtoa, eli siis jatkossa
saadaan näistä viidestä valtiosta finanssilaitoksista tilisaldot, osingot, myyntivoitot ja lu-
nastuksesta saadut tulot tai tilille hyvitetty tulo sen tietyn ajanjakson väliltä. Siis toisin sa-
noen siinä mielessä, mitä me pankkisalaisuudesta olemme yleensä ajatelleet, jatkossa sitä
ei enää ole, eli tuonne ulkomaille ei kauheasti enää tuloja pysty piilottelemaan. Kyllä ne
tiedot sieltä automaattisesti Suomeen tulevat.

17.17 Timo Harakka sd: Arvoisa puhemies! Kyllä minussa sen verran vielä journalistia
on jäljellä, että pidän myöskin toimittajan lähdesuojaa äärimmäisen tärkeänä asiana. [Ti-
mo Heinonen: Ei lähdesuoja siinä paljastu!]

Sanotaan näin, että tärkein ja tehokkain tapa saada tämä veronkierto, aggressiivinen ve-
rosuunnittelu ja varallisuuden piilottelu kuriin ovat juuri nämä kansainväliset tietojenvaih-
tosopimukset ja transparenssin lisääminen, jossa tämäkin kansainvälinen sopimus on yksi
osa tätä suurta kehityskulkua, jossa tulee pääsäännöksi se, aivan kuten edustaja Vähämäki
sanoi, että pankkisalaisuus rikkoutuu, ja pääsäännöksi tulee se, että piiloteltu omaisuus tu-
lee näkyviin, eikä enää niin, että se on poikkeustilanne, rikos, varkaus tai joku vuoto, jonka
kautta nämä tiedot tulevat esille. Siinä on vielä lisäksi se ongelma, että siihen voi liittyä jo-
kin sellainen rikollinen menettely, joka ehkäisee tämän materiaalin aitoa käyttämistä sii-
hen aiottuun syytteen nostamiseen ja rikostutkintaan ja sillä tavalla ei johda toivottuun pää-
määrään.

Yksi asia, joka olisi kuitenkin tärkeää tässä yhteydessä säätää ja josta käsittääkseni tässä
salissa ei ole vielä riittävästi puhuttu, on tietysti sellainen lainsäädäntö, joka suojelisi ilmi-
antajaa tai tämäntyyppisten tietojen julkisuuteen tuojaa, jolloin pääsisimme eteenpäin täs-
sä edustaja Heinosen esiin nostamassa dilemmassa, eli niin sanottu whistleblower-lainsää-
däntö, joka itse asiassa kuuluu sosiaalidemokraattien julkaisemaan kansainvälisen veron-
kierron estävään pakettiin.

17.19 Timo Heinonen kok: Arvoisa puhemies! Itse haluan ehdottomasti kunnioittaa läh-
desuojaa, myös itse entisenä toimittajana, ja se on tärkeää jopa sen takia, että tällaisissa ta-
pauksissa saattaisi olla vaikkapa henki uhattuna, jos näiden tietojen antajien henkilöllisyys
selviäisi. Mutta kyllä tämä syy on itse asiassa naurettava, sillä tästä materiaalista eivät
nämä lukuisat toimittajat ole pystyneet sitä selvittämään, ja esimerkiksi Verohallinto Suo-
messa on todennut, että tämä ei ole kestävä syy olla antamatta näitä tietoja vähintäänkin ve-
rottajalle mutta myös keskusrikospoliisille, joka niistä on ollut kiinnostunut. Eli en mis-
sään tapauksessa itse kannata sitä, että lähdesuojaa murennettaisiin, mutta nyt on kyse sii-
tä, haluaako media, tässä tapauksessa Yleisradio ja MOT, antaa nämä tiedot suomalaiselle
verottajalle niin, että nämäkin rahat saataisiin verotuksen piiriin.

Yleiskeskustelu päättyi.

Eduskunta hyväksyi hallituksen esitykseen HE 130/2017 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
5


