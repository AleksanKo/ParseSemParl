















































DEM111A.tmp.xml


Pöytäkirjan asiakohta PTK 3/2018 vp
Pöytäkirjan asiakohta 

PTK 3/2018 vp

Täysistunto

Torstai 8.2.2018 klo 16.01—17.58

2.3. Suullinen kysymys hoitoalan työskentelyolosuhteista ja työehdoista (Aino-Kaisa Peko-
nen vas) 

Suullinen kysymys SKT 3/2018 vp

Suullinen kyselytunti

Puhemies Paula Risikko: Seuraava kysymys, vasemmistoliiton eduskuntaryhmä. Edusta-
ja Pekonen.

Keskustelu

16.47 Aino-Kaisa Pekonen vas: Arvoisa puhemies! Päivän lehdet kertovat meille, miten
hoitajien työtaistelutoimet ovat johtaneet potilasturvallisuuden heikkenemiseen. Hoitajia
syytetään vastuuttomiksi ja ahneiksi, kun ovat menneet ylityö- ja vuoronvaihtokieltoon.
Me hoitajat emme ole ahneita. Eivät hoitajat vaaranna kenenkään potilasturvallisuutta,
mutta ne vaarantavat, jotka resursoivat hoitoalan liian niukaksi tai laittavat sijaiskiellon
alalle säästösyistä. Hoitajien työvuorolistat suunnitellaan alun perinkin jo liian niukiksi.
Minäkin olen käynyt vielä kansanedustajana sijaisena terveyskeskuksen vuodeosastolla,
kun hoitavia käsiä ei ollut tarpeeksi. Arvoisa pääministeri Sipilä, miten te aiotte taata hoi-
toalalle edes kohtuulliset työskentelyolosuhteet?

16.48 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On aivan totta, että tämän kunta-alan työehtosopimustilanteen vuoksi ovat
käyneet ilmi ikään kuin tämän nyt voimaan astuneen ylityö- ja vuoronvaihtokiellon tii-
moilta sellaisetkin epäkohdat, jotka liittyvät normaaliin arkiseen tilanteeseen terveyden-
huollon eri toimintayksiköiden työvuorojärjestelyissä. On ihan selvää, ja olen nähnyt myös
julkisia arvioita vaikkapa sairaanhoitopiirien johdosta, että on tilanteita, joissa he joutuvat
myöntämään avoimesti liian pienet resurssit tietyissä yksiköissä.

On tietysti vaikea ulkopuolelta ottaa kantaa yksittäisen työpaikan arjen järjestelyihin.
Ulkopuolelta olisi helppo sanoa ja kokea niin, että ehkä arki olisi toimivampaa ja työhy-
vinvointi taatumpaa ja esimiehenkin työ helpompaa, jos mieluummin järjestelisi asiat niin,
että olisi riittävä määrä vakituista väkeä työssä. Joskus saattaa olla niin, että väkeä ei ole ol-
lut saatavilla, [Puhemies: Aika!] ja arvostan hoitohenkilöstön joustavuutta, että näistä ti-
lanteista ylityöhön suostumalla on toistaiseksi selvitty.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.
 Tarkistettu
4.2



Pöytäkirjan asiakohta PTK 3/2018 vp
16.49 Aino-Kaisa Pekonen vas (vastauspuheenvuoro): Arvoisa puhemies! Näissä kunta-
alan työehtoneuvotteluissa suurimpana kiistakysymyksenä on kiky-sopimuksen lomara-
haleikkaukset. Julkisen alan työntekijöiltä päätettiin leikata kolmannes lomarahoista kol-
meksi vuodeksi. Vasemmistoliitto oli ainoa puolue, joka on koko ajan ja kaikkialla vastus-
tanut kiky-sopimusta. Lomarahojen palauttaminen löytyy myös meidän vaihtoehtobudje-
tistamme. Valtiovarainministeri Orpo, te olette sanonut, ettei lomarahoja voida palauttaa,
koska ”ei ole mitään massia”. Tämä tarvittava massi olisi 150 miljoonaa euroa. Samaan ai-
kaan olette kyllä löytäneet enemmän massia veronkevennyksiin, yrittäjävähennyksiin ja
metsävähennyksiin. Nämä ovat poliittisia arvovalintoja. Arvoisa hallitus, kysyn vielä ker-
ran teiltä: aiotteko palauttaa lomarahat ja korvata ne työntekijöille, jotka ovat ne menettä-
neet?

16.50 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Hallitus ei ole osapuoli tuossa neuvottelupöydässä. [Välihuutoja vasemmalta] Tämä
työehtosopimuskierros ja palkkaneuvottelut käydään siinä pöydässä kuntatyönantajan, jul-
kisen alan työnantajien, ja palkansaajajärjestöjen kanssa. Tämä kiky-sopimus on työmark-
kinajärjestöjen tekemä, allekirjoittama. Siinä sopimuksessa palkansaajajärjestöt palkan-
saajien puolesta valitsivat keinoksi, jolla he kiky-sopimukseen osallistuvat, lomarahojen
leikkauksen, [Antti Rinne: Niin, kun oli pakko!] ei esimerkiksi työajan pidentämistä tai,
koska julkisella sektorilla on pidemmät lomat, niiden lyhentämistä. Heidän edustajansa va-
litsivat tämän, ja se on osa kiky-sopimuksen kokonaisuutta.

Kilpailukykysopimus, vaikka siitä eivät kaikki pidäkään, on selkeästi tuonut Suomelle
kilpailukykyä. Meidän vientimme lähti vetämään vuoden 16 syksyllä. Se on arvion mu-
kaan tuonut jo suuren määrän uusia työpaikkoja ja menee kohti sitä 40 000 työllisen lisäys-
tä, jota aikoinaan on arvioitu. [Puhemies koputtaa] Ja vain ja ainoastaan tämän työllisyy-
den kautta me pystymme turvaamaan jatkossakin meidän [Puhemies: Aika!] arvokkaan
hoitohenkilökunnan ja julkisen alan työntekijöiden palkat.

16.52 Maria Guzenina sd (vastauspuheenvuoro): Arvoisa puhemies! On vaikea ymmär-
tää, miten vaikkapa sairaanhoitajien palkkojen leikkaaminen auttaa viennissä. Totuus on,
että Suomi ei pyörisi ilman meidän hoitoalan ammattilaisia. He ovat läsnä kaikkialla. Hei-
tä löytyy päiväkodeista, vanhusten palvelutaloista, heitä löytyy vanhusten kodeista koti-
hoidon puolelta, sairaaloista. Jokainen meistä tuntee varmasti henkilön, jonka elämä on
jollain tavalla riippuvainen hoitoalan henkilöstöstä. Ja nyt täytyy kysyä — ja minun mie-
lestäni on perusteltua — että kun hoitoalan ammattilaiset toivovat itselleen arvostus-
ta, niin tuon arvostuksen voisi osoittaa esimerkiksi sillä, että henkilöstömitoitukset laitet-
taisiin kuntoon, niin että hoitohenkilöstö ei uupuisi sen työnsä alla. Minä kysyn, ja tästä on
aiemminkin täällä puhuttu: mitä te, ministeri Saarikko, olette valmis tekemään esimerkiksi
kotihoidon henkilöstömitoituksen kuntoon saattamiseksi?

16.53 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Guzenina, nostitte esiin nyt kysymyksessänne erityisesti kotihoi-
don henkilöstöresurssit. Kysymyshän on ollut hyvin ajankohtainen muun muassa juuri tei-
dän kotikaupungissanne, jos oikein olen ymmärtänyt. Arvostan sitä, että olette kaupungis-
sa ryhtyneet nyt ripeisiin toimiin näiden valitettavien tapausten myötä, jotka nousivat teillä
juuri esiin liittyen siihen, että kotihoidon henkilöstö oli ylikuormittunut.
2



Pöytäkirjan asiakohta PTK 3/2018 vp
Kotihoito ja ikäihmisten hoidon tulevaisuus on oman arvioni mukaan suomalaisen yh-
teiskunnan yksi merkittävimpiä kysymyksiä seuraavat vuodet. Se johtuu väestön ikäänty-
misestä, jonka olemme luvanneet kunnialla hoitaa. Se johtuu myös siitä, että onneksi ihmi-
set elävät yhä pidempään, pidempään kuin koskaan ennen. Me olemme myös yhdessä si-
toutuneet siihen, että hoito tapahtuu jatkossa yhä enemmän ihmisten kodeissa, niin
omaishoidon kuin palvelujärjestelmän avulla. Käsitykseni kotihoidosta ei ole aivan niin
murskaava kuin mitä kysymyksenne voisi osoittaa henkilöstön riittävyyden osalta. Käsi-
tykseni on vahvasti myös se, että hallituksen kärkihankkeessa nimenomaan kotihoidon pa-
rantamisesta yksi ratkaisu löytyy myös työn paremmasta organisoinnista. Espoon tapauk-
sessa esiin nousi [Puhemies: Aika!] muun muassa se, että olisi selkeät vastuutyöntekijä-
alueet.

16.54 Arja Juvonen ps (vastauspuheenvuoro): Arvoisa rouva puhemies! Espoossa juuri-
kin tein valtuustokysymyksen liittyen Espoon tilanteeseen, kuten myös perussuomalaiset
ovat tehneet lakialoitteen liittyen hoitajamitoituksen korottamiseen ja lisäämiseen. Mei-
dän mielestämme ehdottomasti hoitajia pitäisi lisätä, heitä ei ole riittävästi.

Ajatelkaa nyt, mikä tilanne meillä on Suomessa: meillä on sairaanhoito kriisissä. Kuka
sen aiheutti? Sen aiheutti se, että hoitajat kieltäytyivät vuoronvaihdoista ja tekemästä yli-
töitä. Miten on mahdollista, että meillä on sairaalat, meillä on päivystykset, meillä on teho-
osastot — ja ajatelkaa, että normaalista reservistä sinne ei löydy tekijöitä? Minä olen hoi-
taja ja tehnyt valtavasti työvuoroja aamuvuorosta iltaan, iltavuorosta aamuvuoroon tai il-
tavuorosta yövuoroon ja olen varma, että täällä on myös muita hoitajia, jotka ovat koke-
neet sen saman.

Herranen aika sentään, on aika tehdä jotakin. Onko se palkat, onko se työolot? Ajatel-
kaa: he hoitavat ihmisiä, ja silloin ei puhuta massista, kun terveys menee tai ihminen kuo-
lee potilasvahinkoon, kun ei ole sitä erikoissairaanhoitajaa, ei ole siellä anestesiassa autta-
jaa. [Puhemies: Aika!] Mitä teemme?

16.55 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yhdyn kysymykseenne erityisen voimakkaasti siltä osin, että en epäile, ettei-
vätkö kaikki tässä salissa jakaisi tuon kuvaamanne arvostuksen hoitotyön henkilöstöä koh-
taan ja myös sen reilusti todetun välttämättömyyden, mitä heidän työnsä aiheuttaa ja takaa
meidän kaikkien hyvän elämän ja hengissä pysymisenkin edessä, kun tiukka paikka tulee.
Kuitenkin välttäisin tässä tilanteessa — muutaman päivän jatkuneessa kunta-alan sopimus-
tilanteesta johtuneessa vuoronvaihto- ja ylityökiellon tilanteessa — käyttämästä sanaa
”kriisi”. Me ministeriössä seuraamme nyt tarkasti eri puolilta Suomea valvontaviranomais-
ten avulla tilannetta, ja meillä ei ole osoittaa, onneksi, sellaista kohtaa, jossa potilasturval-
lisuus olisi vaarantunut. Tällä puheenvuorolla en suinkaan väheksy tilanteen vakavuutta, ja
sellaisiakin voi olla edessä, mikä tietysti rohkaisee löytämään ratkaisuja ylipäätään liittyen
tähän kokonaistyömarkkinatilanteeseen heidän osaltaan. Mutta vastuullisena siitä, että
suomalaiset peruspalvelut toimivat, en rohkenisi [Puhemies koputtaa] käyttää tilanteesta
sanaa ”kriisi”.

16.57 Päivi Räsänen kd (vastauspuheenvuoro):  Arvoisa rouva puhemies! Helsingin ja
Uudenmaan sairaanhoitopiirin johto on kuvaillut näitä terveydenhuoltoalan työtaistelun
vaikutuksia vakaviksi, niin että ne vaikuttavat jopa potilasturvallisuuteen. Leikkauksia on
3



Pöytäkirjan asiakohta PTK 3/2018 vp
jouduttu perumaan, päivystys ruuhkautuu, lasten teho-osastolla on vajetta, samoin synny-
tysten hoidossa. Kysyn nyt hallitukselta, mikä on viestinne potilaille ja kansalaisille: voi-
vatko vaikkapa synnyttäjät olla turvallisella mielellä hoitoihin hakeutuessaan?

16.57 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallituksen viesti on: Suomessa potilasturvallisuus taataan ja peruspalvelut
taataan. Tietysti myös hoitohenkilöstö ansaitsee arvostuksensa, ja nyt osapuolet neuvotte-
luissa toivottavasti löytävät tähän ratkaisun haluamallaan tavalla.

Mutta mitä tulee ikään kuin palveluiden käyttäjiin, mainitsemiinne ryhmiin, on aivan
totta, että myös meidän valvontamme ja seurantamme arvion mukaan juuri HUS-alueella,
pääkaupunkiseudulla ja Uudellamaalla, tilanne on ollut kaikkein vaikein. Saamani rapor-
tin mukaan yksittäisille potilaille suunnitellun toimenpiteen peruuntumista on tapahtunut,
sitä on siirretty myöhemmäksi. Se on ilman muuta ongelmallista, mutta varsinaista vaka-
vaa terveydellistä haittaa tai potilasturvallisuuden vaarantumista ei kuitenkaan ole tapah-
tunut. Myös talviset olosuhteet vaikuttavat. Pääkaupunkiseudulla liukkaudesta johtuvien
tapaturmien hoito, jollaisia on ollut nyt paljon, on ollut hidasta johtuen näistä suurista po-
tilasmääristä. Eli vaikutukset ovat suurimmat täällä, missä ovat myös [Puhemies koputtaa]
suurimmat toiminnan volyymit. Sosiaalihuollossa [Puhemies: Aika!] ongelmia ei ole ha-
vaittu.

16.58 Sari Sarkomaa kok (vastauspuheenvuoro):  Rouva puhemies! Potilasturvallisuu-
desta on pidettävä joka hetki kiinni. On pidettävä kiinni myös sosiaali- ja terveydenhuol-
lon henkilöstön hyvinvoinnista. Siinä me kuntapäättäjinä voimme tehdä paljon, työnanta-
jat voivat tehdä paljon, myös hallitus voi tehdä paljon, ja oli erinomaista, että kun päämi-
nisteri Sipilän hallitusta neuvoteltiin, niin erityisesti pohdimme sitä huolta, mikä meillä on
kotihoidon henkilöstön tilanteesta. Aloitimme kärkihankkeen, jolla parannetaan kotihoi-
don laatua. Johtaminen on todella tärkeää, hyvää henkilöstöä pitää johtaa hyvin. Toivon,
ministeri Saarikko, että kerrotte, missä mennään tuossa kärkihankkeessa, miten kehitetään
kotihoidon henkilöstön johtamista, jotta kotihoito olisi laadukasta ihan jokaisen ikäihmi-
sen kohdalla.

16.59 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten aiemmassa kysymyksessä täällä totesin, Suomessa on ollut laaja po-
liittinen yhteisymmärrys siitä, että ikäihmisten hoitoa ja hoivaa on tehtävä niin pitkään
kuin se on mahdollista ja se on laadukasta ja vielä turvallista ihmisen omassa kodissa. Var-
masti asia voidaan ratkoa ja pitääkin ratkoa riittävällä henkilöstön määrällä, mutta me tie-
dämme myös, että samalla porukalla, samankokoisella, saa hyvin erilaisia lopputuloksia
aikaiseksi riippuen siitä, miten porukkaa johdetaan. Juuri tällä tavoin nyt jokaisessa työ-
hönsä valmistautuvassa maakunnassa tätä kotihoidon organisoitumista mietitään, myös sil-
tä osin, että järjestelmämme löytäisi ne vanhukset, jotka kaikkein eniten tarvitsisivat apua.
Moni on kuullut etsivästä nuorisotyöstä. Olemme saaneet sillä hyviä tuloksia. On aika laa-
jentaa myös etsivän vanhustyön käsite, jotta palvelut tavoittavat.

Mutta, arvoisa puhemies, kun tässä kuitenkin on kysymys myös kuntien resursseista,
kun on viitattu siihen, onko väkeä tarpeeksi ja miten palvelut on järjestetty, [Puhemies ko-
puttaa] haluan korostaa: tämä hallitus ei ole leikannut kuntien toiminnasta.
4



Pöytäkirjan asiakohta PTK 3/2018 vp
Kysymyksen käsittely päättyi.

Kyselytunti päättyi.
5


	2.3
	16.47
	16.48
	16.49
	16.50
	16.52
	16.53
	16.54
	16.55
	16.57
	16.57
	16.58
	16.59


