















































DEMA091.tmpSave.xml


Pöytäkirjan asiakohta PTK 31/2017 vp
Pöytäkirjan asiakohta 

PTK 31/2017 vp

Täysistunto

Keskiviikko 29.3.2017 klo 16.29—17.48

4. Lakialoite laiksi potilaan asemasta ja oikeuksista annetun lain muuttamisesta
Lakialoite LA 13/2017 vp Päivi Räsänen kd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

17.17 Päivi Räsänen kd (esittelypuheenvuoro): Arvoisa herra puhemies! Tässä lakialoit-
teessa esitämme, että potilaan asemasta ja oikeuksista annettuun lakiin lisättäisiin uusi
8 a § Potilaan oikeus saattohoitoon. Saattohoitohan eli hospice-hoito tarkoittaa lähestyvää
kuolemaa edeltävää hoitoa silloin, kun kuoleman odotetaan tapahtuvan aivan lähipäivien
tai -viikkojen aikana. Tästä aikarajasta poikkeuksena on dementia eli Alzheimerin tauti,
jossa tuo saattohoitovaihe saattaa kestää useita kuukausia, jopa pari kolme vuotta, jolloin
on hyvin vaikea ennakoida ja arvioida sitä lähestyvää kuolemaa. Hyvän saattohoidon avul-
la voidaan hoitaa vaikeita kipuja, voidaan hoitaa vaikeita oireita: hengenahdistusta, pa-
hoinvointia, levottomuutta. Kuolevalle on todellakin mahdollisuus tarjota hyvä elämä lop-
puun saakka, jos vain käytetään palliatiivisen, oireita lievittävän hoidon keinoja, kuten te-
hokasta kivunhoitoa. Hyvä saattohoito tarkoittaa myös sitä, että huomioidaan hoidettavan
tarpeet niin fyysiseltä, henkiseltä, hengelliseltä kuin sosiaaliselta puolelta, eli otetaan huo-
mioon myös hänen perheensä ja lähiyhteisönsä. Ja täytyy muistaa se, että saattohoito ei
merkitse sitä, että siirryttäisiin aktiivisesta hoidosta passiiviseen, vaan parhaimmillaan
saattohoito on hyvin aktiivista potilaan oireiden hoitamista.

Saattohoitosuosituksissa korostuu kuolevan ihmisen ja potilaan ihmisarvo, inhimilli-
syys, itsemääräämisoikeus, eli tuetaan ja hoidetaan yksilöllisesti kuolevaa ihmistä ja hä-
nen läheisiään ihmisarvoa kunnioittaen. Saattohoidossa kuolevalla on mahdollisuus val-
mistautua lähestyvään kuolemaan, ja tämä mahdollisuus halutaan turvata myös läheisille.
Saattohoidon aloittaminen perustuu kirjalliseen hoitosuunnitelmaan, ja saattohoitovaihee-
seen siirtyminen on sellainen potilaan asemasta ja oikeuksista annetussa laissa tarkoitettu
hoitopäätös, josta on keskusteltava potilaan itsensä kanssa, tai jos hän ei pysty päättämään
hoidostaan itse, niin sitten lähiomaisten tai muiden läheisten tai laillisen edustajan kanssa.

Vuonna 2011 valtakunnallinen sosiaali- ja terveysalan eettinen neuvottelukunta teki sel-
vityksen, jossa todettiin, että varsinaisilla saattohoidon paikoilla hoidettiin silloin 3 090
potilasta, ja näistä kolmannes saattohoitokodeissa, joita meillä tällä hetkellä on neljä kap-
paletta, ja jo tuolloin huomattiin, että tarve olisi huomattavasti suurempi, 12 000—13 000
potilasta vuodessa. Tämähän tarkoittaisi sitä, että noin 9 000 vaativaa saattohoitoa tarvit-
 Tarkistettu
4.0



Pöytäkirjan asiakohta PTK 31/2017 vp
sevaa potilasta on hoidettu ihan normaaleilla potilaspaikoilla. On vähän vaikea sanoa, mi-
ten hyvää saattohoitoa he ovat tosiasiallisesti saaneet.

Viimeisen kymmenen vuoden aikana on tapahtunut myönteistä kehitystä saattohoidos-
sa, sitä on viety huomattavasti eteenpäin, mutta edelleenkin meillä on puutteita. Eli saatto-
hoitoa ei ole riittävän systemaattisesti kehitetty osana julkista terveydenhuoltoa. Sinänsä
saattohoidon menetelmät — palliatiivinen, oireita lievittävä hoito, esimerkiksi kivunlievi-
tys — ovat kehittyneempiä kuin koskaan aiemmin ihmiskunnan historiassa. Meillä on te-
hokkaita kivunlievityksen keinoja, joilla pystytään vaikeimmatkin kivut hoitamaan, jos
vain käytetään kaikkia keinoja. Meillä on mahdollisuus myös palliatiiviseen sedaatioon
kuoleman lähestyessä, jos muilla keinoilla ei saada oireita kuriin. Palliatiivinen sedaatio-
han ei tarkoita eutanasiaa, eikä se edes lyhennä potilaan elinikää, ja siitä voidaan tarvittaes-
sa myös potilas herättää.

No, vaikka saattohoitoa ja sen saatavuutta on todellakin parannettu perustamalla saatto-
hoitoyksiköitä, kouluttamalla, kehittämällä hoitoketjuja, niin kaikille sitä ei tällä hetkellä
ole pystytty takaamaan. Saattohoitoa tarvitsevat potilaat ovat eriarvoisessa asemassa riip-
puen kotikunnasta ja sairaudesta. Kuntien välillä on tässä suuria eroja. Meillä on resurssi-
pulaa ja meillä on osaamisvajetta. Ja sen vuoksi pidän tärkeänä, että säädetään laki, jossa
lähdetään nimenomaan siitä potilaan oikeudesta liikkeelle — eli oikeudesta saattohoitoon
— ja jolla pystytään turvaamaan parhaiten se mahdollisuus ja yhdenvertainen oikeus pääs-
tä saattohoitoon.

Haluan vielä senkin tuoda esiin tässä, että Lääkäriliittohan teetti tämän vuoden alussa
kyselyn, joka kohdistettiin kuolevien potilaiden hoitoon osallistuville lääkäreille, ja tuo-
hon kyselyyn vastanneista suurin osa, yli 70 prosenttia, toivoi saattohoitolain säätämistä.

Tämän lakiesityksen seuraus olisi se, että potilaalle, jolla on etenevä, parantumaton sai-
raus ja jäljellä olevan eliniän arvioidaan olevan lyhyt, vahvistettaisiin oikeus päästä saat-
tohoitoon hoidon vaativuuden mukaisesti erikoistuneessa hoitoyksikössä. Valtioneuvos-
ton antamalla asetuksella voitaisiin sitten säätää tarkemmin saattohoidon toteuttamisesta.
Säätämällä laki potilaan oikeudesta saattohoitoon voitaisiin varmistaa, että jokaisella olisi
tämä lähtökohtainen oikeus inhimilliseen ja kivuttomaan kuolemaan. Saattohoidon riittä-
vä ja tasa-arvoinen toteuttaminen edellyttää, että se on tarvittaessa kaikkien ihmisten saa-
tavilla riippumatta asuinkunnasta, riippumatta myöskään siitä sairaudesta, joka tähän joh-
taa. Syöpäsairaudethan ovat se tavallisin syy, joka nousee mieleen, kun saattohoidosta pu-
hutaan, mutta meillä on hyvin paljon myös muita kroonisia, vaikeita neurologisia sairauk-
sia, sydänsairauksia, keuhkosairauksia, jotka johtavat siihen tilaan, jossa tarvitaan saatto-
hoidon osaamista.

Ja tämän oikeuden toteutuminen edellyttää toki ennen muuta myös saattohoitoon osal-
listuvan ammattihenkilöstön koulutuksen tehostamista lähtien sieltä lääkäreiden ja hoita-
jien peruskoulutuksesta erikoistumiskoulutukseen ja myös täydennyskoulutukseen.

Ensimmäinen varapuhemies Mauri Pekkarinen: Edustaja Juvonen. — No edustaja
Tolppasella vastauspuheenvuoro, myönnetään se tähän väliin.

17.25 Maria Tolppanen sd (vastauspuheenvuoro): Arvoisa puhemies! Edustaja Räsänen
esitteli tämän asian ja hän korosti sitä, että tässä annetaan kuolevalle potilaalle kivuton hoi-
to. Minusta olisi erittäin inhimillistä, jos tähän lakialoitteeseen voisi lisätä sanan niin, että
annetaan kuolevalle ja elävälle kivuton sairastamisaika. Olipa kuolema lähellä tai kauka-
2



Pöytäkirjan asiakohta PTK 31/2017 vp
na, niin epäinhimillinen kipu on sellainen, mikä pitää pystyä hoitamaan. On surullista, että
me ylipäätään edes tarvitsemme lakia siihen, että saadaan inhimillistä saattohoitoa. On jär-
kyttävää, että me tarvitsemme lakia siihen, että ihminen, joka kärsii sen takia, että on sai-
ras, ei saa hoitoa, että meidän on säädettävä lailla se, että ihminen saa sellaista hoitoa, min-
kä hän inhimillisesti ottaen pystyy kestämään, ja pystyy myöskin itse ajattelemaan sitten
positiivisesti elämää eteenpäin. Kivun keskellä siihen kukaan ei pysty. Kaikki ne tietävät,
jotka ovat joskus hammassärkyä sairastaneet.

17.27 Päivi Räsänen kd (vastauspuheenvuoro): Arvoisa herra puhemies! Edustaja Tolp-
panen nosti esiin tärkeän asian ja laajensi tätä laajemminkin kivun hoitoon. Sehän on aivan
totta, että kyllä hyvä kivun hoito tulee kaikissa tilanteissa tarjota. Jos ajatellaan niitä tilan-
teita, joissa henkilö sairastaa myös parantumatonta sairautta, niin palliatiivisen hoidon vai-
he, siis se vaihe, kun siirrytään aktiivisesta, parantavasta hoidosta oireita lievittävään hoi-
toon, voi olla huomattavasti pidempi kuin varsinainen saattohoitovaihe. Mutta meillä on
myös erikseen määritelty tämä varsinainen saattohoitovaihe, jossa on kuolema lähellä ja
tarvitaan myös sitä henkistä, sosiaalista, hengellistä tukea lähestyvän kuoleman vuoksi, ja
sen takia puhutaan myös erillisestä saattohoidosta.

Ensimmäinen varapuhemies Mauri Pekkarinen:  Edustaja Juvonen, listapuheenvuoro.

17.28 Arja Juvonen ps: Arvoisa herra puhemies! Kiitos eutanasia-kansalaisaloitteen, että
me täällä eduskunnassa olemme ryhtyneet oikein porukalla ajamaan saattohoitoon paran-
nusta. Näin tuleekin olla ja näin meidän tuleekin tehdä.

Viime kaudella eduskuntaan ensimmäiselle kaudelle päästyäni päätin, että saattohoito-
teema on yksi asia, jota tulen ajamaan täällä eduskunnassa pontevasti, ja olen tehnyt lukui-
sia aloitteita liittyen saattohoitolain aikaansaamiseen. Olen iloinen, edustaja Päivi Räsä-
nen, että esittelitte tämän teidän lakialoitteenne, mutta valitettavasti tämä ei yksin riitä. Ei
riitä, että me täydennämme jo olemassa olevaa lainsäädäntöä, me tarvitsemme kokonaan
oman lainsäädännön saattohoidolle. Tarvitsemme saattohoitolainsäädännön, jonne tulee
kirjata saattohoidon kriteerit, saattohoidon saatavuus, saattohoitopaikkojen riittävyys, kan-
salaisten subjektiivinen oikeus saattohoitoon, saattohoidossa työskentelevien työntekijöi-
den oikeus lisä- ja täydennyskoulutukseen sekä potilaan mahdollisuus ja oikeus valita se
paikka, missä häntä saattohoidetaan.

Pidin seminaarin Pikkuparlamentissa ja kysyin kansalaisilta: mitä te toivotte silloin, kun
joudutte saattohoitoon? He toivoivat oikeuden saada hoitoa, oikeuden saada kivutonta hoi-
toa, tukea, mielenterveysapua sekä sielunhoitoa. Meillä on Suomessa kehitetty valtavasti
saattohoitoa, mutta yhdenvertaisuuden periaate ei vielä toteudu kaikkialla. Sote-uudistuk-
sessa meidän tulee asettaa tämäkin asia sinne keskiöön. Meillä on mahdollisuus sedaa-
tioon, meillä on mahdollisuus hyvään lääketieteelliseen hoitoon, mutta valitettavasti se ei
ole tavoittanut Suomessa vielä kaikkia. Sedaation mahdollisuutta tulee lisätä tulevaisuu-
dessa.

On hyvin tärkeää, että me todellakin saamme hoidettua tällä hallitus- ja eduskuntakau-
della tämän saattohoitoasian kuntoon niin, että meidän ei kenenkään tarvitse pelätä sitä het-
keä, kun tämä asia on kenties meidän itsemme edessä tai meidän läheisemme edessä.
3



Pöytäkirjan asiakohta PTK 31/2017 vp
17.30 Päivi Räsänen kd (vastauspuheenvuoro): Arvoisa herra puhemies! Edustaja Juvo-
nen on todellakin tehnyt hyvää työtä ja pitänyt tätä saattohoitoasiaa esillä, mikä on erittäin
hyvä asia. Nyt kun on kysymys siitä, mikä muutos tarvitaan lainsäädäntöömme, niin olen
siinä kyllä aivan joustava, mutta mielestäni tämä, mitä luettelitte, minkälaisia oikeuksia me
tarvitsemme, toteutuu kyllä juuri tämän muutoksen, pykälän, kautta, jossa määritellään po-
tilaalle se subjektiivinen oikeus saattohoitoon. Eli tämä pykälä, jota ehdotan tässä lakialoit-
teessa lisättäväksi, tarkoittaa juuri tätä subjektiivista oikeutta saada saattohoitoa tarpeen
mukaan. Sitten ne yksityiskohdat ja kriteerit tulisi säädeltyä valtioneuvoston asetuksella tä-
män mukaan, eli mielestäni niitä ei välttämättä [Puhemies koputtaa] tarvitse lakiin kirjata.

17.31 Arja Juvonen ps (vastauspuheenvuoro): Arvoisa puhemies! Arvoisa edustaja Päi-
vi Räsänen, todellakin teidän lakialoitteenne on merkittävä ja tärkeä ja sen sisältö on sel-
lainen, että kaikki, mitä tässä nyt tämän asian tiimoilta tehdään, tulisi ottaa huomioon ja
käydä hyvä ja rakentava keskustelu, millä tavalla me voimme yhdistää kaiken järkeväksi
paketiksi. Kiitänkin teitä, että olette tehnyt tämän aloitteen. Tämä on hyvä.

Kannan itse huolta siitä, että meillä on hyvin repaleinen ja laaja lainsäädäntö. Meillä on
laki potilaan asemasta ja oikeudesta, meillä on terveydenhuoltolaki, ja meillä on myös pe-
rustuslaki, ja nämä kaikki liippaavat läheltä juuri sitäkin vaihetta, kun tulee tämä saattohoi-
totilanne. Sen takia toivoisin, että meillä olisi selkeä lainsäädäntö, aivan selkeä, missä olisi
myös saattohoitopaikkojen määrä — sitä eri tavoin lasketaan ja määritellään. Euroopan
palliatiivinen yhdistyshän on laskenut, että Suomesta puuttuu noin 500 saattohoitopaik-
kaa. Meillä on kovat haasteet vuoteen 2020 mennessä, joka kaupungissa [Puhemies koput-
taa] tulee olla erillinen saattohoitoyksikkö.

Ensimmäinen varapuhemies Mauri Pekkarinen: Puhujalistaan.

17.32 Rami Lehto ps: Arvoisa puhemies! Tämä lakialoite, jossa potilaan asemasta ja oi-
keuksista annettuun lakiin lisättäisiin potilaan oikeus hyvään ja asianmukaiseen saattohoi-
toon, on hyvä ja erittäin ajankohtainen sekä liittyy osittain käynnissä olevaan eutanasiakes-
kusteluun.

Sosiaali- ja terveysministeriö on julkaissut vuonna 2010 saattohoitosuositukset, joiden
tavoitteena on ihmisarvon ja itsemääräämisoikeuden parantaminen sekä yhdenvertaisuu-
den ja tasa-arvon parantaminen. Tähän pyritään lisäämällä hoidon suunnitelmallisuutta ja
potilaan osallistumista päätöksentekoon. Suosituksissa korostuvat saattohoidon eettisyys,
potilaan hyvän kuoleman mahdollistaminen ja omaisten osallistumisen mahdollistaminen.
Saattohoitosuosituksissa velvoitetaan lisäksi sairaanhoitopiirejä laatimaan saattohoi-
tosuunnitelmat suositusten mukaisiksi. Saattohoidon toteuttamisesta vastaa saattohoidon
koulutuksen saanut moniammatillinen työryhmä, jolla on mahdollisuus konsultaatioihin
eri vuorokaudenaikoina sekä kouluttautumis-, työnohjaus- ja keskustelumahdollisuuksia.
Työryhmä tekee myös yhteistyötä sekä potilaan että omaisten kanssa.

Saattohoidon suosituksista ja kehittymisestä huolimatta potilaat ovat eriarvoisessa ase-
massa riippuen siitä, missä sattuvat asumaan. Lakimuutoksella pyritään saamaan tämä epä-
kohta korjattua. Siksi tämä lakialoite on tarpeellinen, ainakin näin alkuun.

17.34 Antero Laukkanen kd: Arvoisa herra puhemies! Ilolla tervehdin tätä edustaja Rä-
säsen valmistamaa lakialoitetta, ja totean siitä, että tällainen vaiheittainen eteneminen, jos-
4



Pöytäkirjan asiakohta PTK 31/2017 vp
sa ei tuoda ikään kuin liian monimutkaista esitystä, saattaa paremmin sitten menestyä tä-
hän varsinaiseen tavoitteeseen nähden.

Täällä eduskunnassa käytiin varsin laadukas keskustelu kansalaisaloitteen pohjalta eu-
tanasiasta ja tuossa keskustelussa nousi esille saattohoidon parantaminen. Se oli ehkä koko
keskustelun parasta antia. Korjatkaa, jos olen väärässä, mutta jäin siihen käsitykseen, että
kaikkien eduskuntaryhmien toive oli saattohoidon laittaminen lakiin niin, että sen jälkeen
olisi selkeä velvoite.

Eräs asia, jota olen viime aikoina paljon pohtinut tässä saattohoidon yhteydessä, on se,
että tämä kristillisyyden esiin tuominen jopa tällaisessa tilanteessa, kun henkilö tekee läh-
töä tästä elämästä, tuntuu olevan sellainen asia, johon ei saisi puuttua. Toivoisin, että saat-
tohoitolain käsittelyn yhteydessä myös pohdittaisiin tätä, että ihmisellä on oikeus saada
niin halutessaan viimeiseen matkaan valmistautuessaan myös tätä hengellistä hoivaa.
Erään ystäväni äiti oli ollut tällaisessa tilanteessa, kun hänen tyttärensä olisi halunnut lau-
laa äidilleen virren, jota äiti pyysi, niin hoitaja kielsi sen ja sanoi, että tämä on tunnukseton
sairaala. Pidin tätä aika järkyttävänä esimerkkinä, halusin vain sen nostaa tässä. Että olisi
hienoa, että nämä asiat nyt selkeästi tuotaisiin myös lakiin. [Puhemies koputtaa] Ne ovat
positiivisia oikeuksia.

17.36 Maria Tolppanen sd: Arvoisa puhemies! Voi tätä katajaista kansaa! Voi tätä kata-
jaista kansaa: me tarvitsemme lain siihen, että ihmisillä olisi inhimillinen elämä. Tämä on
minun mielestäni niin järkyttävää, että minua itkettää, ihan oikeasti.

Ensinnäkin tämä lakialoite on erittäin hyvä, se, että halutaan päästä siihen, että ihmisillä
on kivuton loppuelämä. Se on erittäin hyvä asia. Mutta että siihen päästään, niin saattaahan
myöskin olla niin, että se joku ihminen, joka haluaisi tehdä eutanasian, tekee sen niin, että
valitseekin tämän kivuttoman saattohoidon, koska eutanasiassa myöskin on kysymys ih-
misarvoisesta ja loppuelämää kunnioittavasta kuolemasta — kuolemasta, jossa ei tarvitse
kärsiä, jossa ei tarvitse riutua. Se on erittäin hyvä asia.

Mutta minä toivoisin, että nyt kun me elämme jo 2000-luvulla, niin me tosiaan pääsi-
simme siihen, että meidän ei tarvitsisi tingata siitä tuolla sairaaloissa meidän läheisten ta-
kia, että saavatko he kipulääkettä vai eivätkö he saa kipulääkettä, minkälaista kipulääkettä
he saavat, onko se kipulääke kenties huumausainetta vai eikö se ole huumausainetta. Me
tiedämme, että esimerkiksi kannabistuotteet auttavat joissakin, niin meillä on olemassa
lääkekannabista, jota määrätään tiettyihin tauteihin, kun mikään muu ei auta — esimerkik-
si ms-tauti on tietyssä vaiheessa sellainen, mihin mikään muu kipulääke ei enää auta. Se,
mikä minusta on kaikista järkyttävintä: nyt kun täällä on lääkäri paikalla, niin kysyn, että
mikä on se eettinen lähtökohta siihen, että jos ihmisellä on kuolemaan johtava sairaus — ja
kun tiedetään, vaikka kukaan ei voi meistä varmasti sanoa, että sinä kuolet huomenna ja
sinä ylihuomenna ja sinä kahden kuukauden päästä — niin sanotaan, että ei voida antaa tätä
lääkettä sen takia, koska hänelle tulee riippuvaisuus. Mitä väliä sillä on — jos se riippuvai-
suus takaa sen ihmisarvoisen loppuelämän.

17.38 Päivi Räsänen kd: Arvoisa herra puhemies! Edustaja Tolppasen esiin ottama kysy-
mys siitä, että saattohoitovaiheessa olevan potilaan kohdalla ei uskalleta antaa riittävästi
kipulääkettä peläten riippuvuutta, tai edustaja Laukkasen esiin ottama kysymys siitä, saa-
ko virren veisata kuolevan läheisen vuoteen äärellä, ovat juuri niitä kysymyksiä, joiden
vuoksi me tarvitsemme tätä saattohoitolakia ja joiden vuoksi me tarvitsemme sitä, että on
5



Pöytäkirjan asiakohta PTK 31/2017 vp
oikeus osaavaan saattohoitoon, koska tässä on hyvin pitkälti kysymys asenteesta ja osaa-
misesta. Hyvään saattohoitoon kuuluu se, että näitä kipulääkeriippuvuuksia ei pelätä ja että
kivunhoitoa annetaan niin paljon kuin tarvitaan, ja myös se, että sekä potilaan että hänen lä-
heistensä elämänarvoja, hengellisen elämän tarpeita, sosiaalisen elämän tarpeita kunnioi-
tetaan ja halutaan tukea. Eli kaikissa saattohoito-oppaissa korostetaan sitä, että kaikki
nämä neljä elämän tarvealuetta, fyysinen, henkinen, sosiaalinen ja hengellinen, huomioi-
daan. Juuri näistä syistä me todellakin tätä lakia tarvitsemme.

Arvoisa puhemies! Sain kerran puhelinsoiton rouvalta, joka kysyi, tarkoittaako saatto-
hoito sitä, että potilas siirretään osaston varastohuoneeseen eikä anneta hänelle ruokaa eikä
juomaa. Hän kertoi sairaasta puolisostaan, jolle oli ilmoitettu, että nyt aloitetaan saattohoi-
to, ja samana päivänä hänet sitten siirrettiin ylipaikalle varastohuoneeseen. Tämä on huo-
no esimerkki huonosta hoidosta. [Maria Tolppanen: Hyvä esimerkki!] — Tai hyvä esi-
merkki huonosta hoidosta, ehkä pikemminkin näinpäin. — Mutta kyllä se eutanasiakes-
kustelu, johon täällä muun muassa edustaja Tolppanen viittasi, hyvin paljon liittyy juuri tä-
hän pelkoon ja epäilyihin meidän terveydenhuoltojärjestelmämme kyvystä huolehtia kuo-
levien potilaiden inhimillisestä, yksilöllisestä ja arvokkaasta hoidosta.

On myös huomioitava se, että samaan aikaan kun väestömme vanhenee, niin palvelujär-
jestelmä muuttuu, laitoshoitoa vähennetään ja pitkäaikaista hoitoa annetaan vanhainkotien
ja terveyskeskusten vuodeosastojen sijaan palveluasunnoissa, ja palveluasunnoissa asuvis-
ta vanhuksista tällä hetkellä jopa kaksi kolmasosaa siirtyy elämänsä viimeisten kolmen
kuukauden aikana terveyskeskuksen vuodeosastolle saattohoitoon. Vanhuksella tulisi olla
halutessaan oikeus myös kuolla kotonaan tai pysyvässä hoitopaikassa. Turvallinen saatto-
hoito kotona tai palveluasumisyksikössä edellyttäisi ympärivuorokautista saattohoidon tu-
kea, nimenomaan saattohoitoon erikoistuneesta yksiköstä käsin.

Tällä hetkellä palliatiivisen hoidon eli oireita lievittävän hoidon erityispätevyyden suo-
rittaneista noin 90 lääkäristä — meillä on siis 90 tällaista lääkäriä tällä hetkellä — useim-
mat toimivat sairaaloissa. Sen sijaan saattohoitopotilaista valtaosa on terveyskeskuksen
avohoidossa kotona, jonne hoitoa olisi myös pystyttävä ohjaamaan. Sote-uudistuksen yh-
teydessä tulisi pystyä myös tämä ristiriita ratkaisemaan, niin että sitä osaamista tulisi myös
niille potilaille, jotka asuvat palveluasumisyksiköissä ja haluavat sinne kuolla, jotka halua-
vat kuolla omaan kotiinsa.

Palliatiivisen lääketieteen ja saattohoidon osaaminen tulee myös saada osaksi lääkärei-
den ja muun terveydenhoitohenkilöstön ihan peruskoulutusta. Palliatiivisen lääketieteen
erikoistumiskoulutus tulisi saada yliopistojen varsinaiseen koulutusohjelmaan ja myös sitä
koskeva professuuri jokaiseen lääketieteelliseen tiedekuntaan. Tällä hetkellä näitä profes-
suureja on tietääkseni vain Helsingin ja Tampereen yliopistoissa. Tällä hetkellä Suomessa
erikoislääkäri voi hankkia Lääkäriliiton myöntämän erityispätevyyden Suomen palliatiivi-
sen lääketieteen yhdistyksen järjestämässä koulutuksessa tai pohjoismaisessa koulutukses-
sa, mutta se ei todellakaan ole näissä yliopistojen varsinaisissa koulutusohjelmissa, ja se on
yksi tavoite mielestäni tässä saattohoidon kehittämisessä.

Mutta vielä, arvoisa puhemies, haluan sen todeta, että kymmenen vuoden sisällä on kui-
tenkin menty paljon eteenpäin, ja toivon, että esimerkiksi se kuvaus, jonka edustaja Tolp-
panen otti esiin, olisi sieltä kymmenen vuoden takaa. Sitä toivon, koska kyllä tässä on men-
ty eteenpäin, ja lääkärit ja hoitajat ovat jo saaneet hyvin paljon koulutusta siitä, että kivun-
lievitystä tulee antaa riittävästi. Puutteita edelleen on, ja ne täytyy korjata.
6



Pöytäkirjan asiakohta PTK 31/2017 vp
17.44 Antero Laukkanen kd: Arvoisa herra puhemies! Tämä saattohoitolakiesitys on
erittäin tärkeä senkin takia, että saattohoitopaikkoja ei ole riittävästi eikä myöskään saatto-
hoito-osaamista näin ollen. Tällainen tilanne on ollut myös vauraassa Espoossa. Tulin siel-
lä valtuustoon vuonna 2001, ja siitä lähtien siellä on tehty erilaisia aloitteita saattohoidon
kuntoonlaittamiseksi, ja vasta nyt, vuonna 2016, kun Espoon uusi sairaala aloitti, on tilan-
ne sellainen, että meillä on riittävästi saattohoitopaikkoja, on oma saattohoitoyksikkö, jos-
sa on osaamista ja paikkoja riittävästi — eli tämä on minusta sillä tavalla merkittävä esitys,
että tämmöiset vauraatkaan kaupungit, joilla on talouden ylijäämää, eivät pääse enää pa-
koon sitä, että tällainen hoito on pystyttävä takaamaan. Siksi tämä on erittäin tärkeä esitys.

17.46 Päivi Räsänen kd: Arvoisa herra puhemies! Haluan vielä lopuksi todeta sen, että
kun täällä eduskunnassa käytiin keskustelua eutanasiaa ajavan kansalaisaloitteen pohjalta
— iloitsin siinä yhteydessä siitä, että hyvin monet kansanedustajat nostivat ja hyvin mo-
nesta eduskuntaryhmästä nostettiin tavoite parantaa saattohoitoa sekä resurssien että lain-
säädännön taholta ihan tämän vaalikauden aikana — toivon todella sitä, että tällä vaalikau-
della saadaan selkeä askel eteenpäin saattohoidon kehittämisessä, että viedään eteenpäin
niin lainsäädäntöä kuin tarvittavia resursseja saattohoitoon.

Huomenna käydään keskustelua keskustan aloitteen pohjalta, ja sitäkin pidän hyvin kan-
natettavana. Mutta toivon, että siinäkin keskustelussa kuitenkin muistettaisiin, että pelkäs-
tään järjestämisvastuun kehittämisen kautta emme pysty turvaamaan viime kädessä oikeut-
ta potilaille saattohoitoon, ja sen takia mielestäni tarvitaan myös tätä uudistusta, jota tässä
lakialoitteessa olen yhdessä muiden edustajien kanssa ehdottanut.

Keskustelu päättyi.

Asia lähetettiin sosiaali- ja terveysvaliokuntaan.
7


