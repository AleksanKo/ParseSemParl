















































DEMF36F.tmp.xml


Pöytäkirjan asiakohta PTK 137/2018 vp
Pöytäkirjan asiakohta 

PTK 137/2018 vp

Täysistunto

Tiistai 8.1.2019 klo 14.00—18.02

3. Hallituksen esitys eduskunnalle laiksi kalastuslain muuttamisesta
Hallituksen esitys HE 309/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään maa- ja metsätalousvaliokuntaan, jolle pe-
rustuslakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.45 Maa- ja metsätalousministeri Jari Leppä (esittelypuheenvuoro): Arvoisa rouva
puhemies! Nyt käsittelyssä on hallituksen esitys kahdesta tärkeästä muutoksesta kalastus-
lakiin. Kyse on kalakantojen salakalastukseen puuttumisesta ja Ylä-Lapin paikallisten ka-
lastusmahdollisuuksien parantamisesta.

Menettämisseuraamusten tavoitteena on vahvistaa uhanalaisten ja taantuneiden kalala-
jien suojelua ja elpymistä. Kalastuslain rikkomiseen liittyvään rangaistusjärjestelmään li-
sätään näitä kalalajeja koskeva seuraamus. Tällöin laittoman pyynnin yhteydessä voidaan
tuomita valtiolle menetettäväksi itse kalan lisäksi myös sen asetuksella määritetty arvo. Eli
vaikkapa järvilohen salapyynnistä voi räpsähtää tuntuva sakko.

Yksi hallituksen kärkihankkeiden helmiä on vaelluskalojen elinolojen parantaminen.
Joissain vesistöissä kalliit toimenpiteet ovat valuneet hukkaan röyhkeän ja toistuvan sala-
kalastuksen takia. Toivon, että eduskunta lähettää tämän lakimuutoksen hyväksymällä sel-
keän viestin: tällaisen toiminnan on loputtava, ja siksi muutamme lakia.

Seuraamusmaksu koskisi uhanalaisia kalalajeja. Näitä ovat lohi, järvilohi, ankerias, nah-
kiainen, taimen, harjus, nieriä, jokirapu ja vaellussiika. Eli kalalajien arvoa määrittelee täl-
lä hetkellä Luonnonvarakeskus, ja ne vahvistettaisiin asetuksella.

Haluan korostaa, että seuraamusmaksu ei vaikuta vesialueen omistajan omaisuuteen.
Kun kyseessä on suojelun kohde, kuten alamittainen kala, jota omistajakaan ei voi hyödyn-
tää, korvaus kuuluu valtiolle. Näin on seuraamusmaksun kanssa. Kun kyse on vesialueen
omistajan kärsimästä muusta haitasta, korvaus kuuluu luonnollisesti omistajalle. Pidän tär-
keänä myös sitä, että seuraamusmaksusta ei aiheudu kohtuuttomia tilanteita. Kyse on aina
tahallisesta laittomasta kalastuksesta.

Puhemies! Toinen muutettava pykälä on pohjoisen ihmisille ja elämäntavoille tärkeä.
Ylä-Lappia koskevan 10 §:n muutoksella mahdollistetaan Enontekiön, Inarin ja Utsjoen
asukkaille kausilupa kotikunnan alueen valtion virtavesiin. Viehekalastuksen salliva lupa
olisi omakustannehintainen ja alle 18-vuotiaille maksuton. Kalastuksen kestävyys varmis-
 Tarkistettu
4.0



Pöytäkirjan asiakohta PTK 137/2018 vp
tetaan lupaehdoilla, kuten saaliskiintiöillä. Osa luvista olisi jatkossakin varattu myönnettä-
väksi myös muualla asuville. Kalastusmatkailu on myös tärkeä elinkeino, totta kai, pohjoi-
sen kunnissa. Tällä muutoksella parannetaan saamelaisten ja muun paikallisen väestön
mahdollisuutta harjoittaa alueen perinteistä kalastuskulttuuria. Viimeisten kahden vuoden
ajan tilanne on ollut kohtuuton, kun tuttuihin lähivesiin on pitänyt osata hankkia kilpailtu
päivälupa jo hyvissä ajoin keväällä. Uusi 10 § ottaa huomioon uuden kalastuslain painot-
taman kestävyyden samalla, kun paikallisten kalastusmahdollisuudet palaavat lähemmäs
aiempaa tilaa. [Maria Tolppanen pyytää vastauspuheenvuoroa]

Puhemies Paula Risikko: Nyt mennään ihan ensiksi joksikin aikaa puhujalistalle. —
Edustaja Kulmala, olkaa hyvä. — Otetaan välillä debattia sitten.

14.48 Kari Kulmala sin: Arvoisa rouva puhemies! Esityksessä ehdotetaan muutettavaksi
kalastuslakia. Uskallusta muuttaa kaikkia niitä kohtia laissa, mitkä muutosta olisivat vaa-
tineet, ei nyt ollut. Ehkä se olisi vaatinut enemmän lehmänkauppoja puolueiden välillä.
Paljon jää siis työtä vielä seuraavallekin vaalikaudelle ja varmasti myös sitä seuraavalle.

Kalastusta koskevien säännösten rikkomiseen liittyvää seuraamusjärjestelmää kehite-
tään asettamalla kalastuslakiin uudenlainen menettämisseuraamus. Tiettyjen uhanalaisten
ja taantuneiden kalalajien osalta tulisi eräiden kalastusrikosten ja -rikkomusten yhteydessä
tuomita valtiolle menetettäväksi se arvo, joka rikoksen kohteena olevalla kalalla on lajinsa
edustajana. Mielestäni tämä uudistus on hyvä, koska sillä tehostetaan uhanalaisten ja taan-
tuneiden kalalajien suojelua ja elpymistä. Jo tässä vaiheessa haluan kiittää ministeri Lep-
pää siitä, että tämä laki on tullut tänne lähetekeskusteluun.

Samanlainen järjestelmä on ollut käytössä jo pitkään muun muassa suurpetojen ja sai-
maannorpan osalta. Miksi siis uhanalaiset kalat olisivat eriarvoisessa asemassa? No, edel-
listen hallitusten aikana tämä on hyväksytty ja pidetty asiaa normaalina tilana. Nykyinen
hallitus haluaa asiaan muutoksen, ja se on erittäin tervetullut muutos. 

Tahto uhanalaisten ja taantuneiden arvokkaiden vaelluskalojen suojeluun on vahvistu-
nut viimeisten vuosien aikana samalla, kun tietoisuus vaelluskalojemme heikosta tilasta on
lisääntynyt. Seuraamukset uhanalaistenkin kalojen laittomasta kalastuksesta ovat kuiten-
kin olleet vähäisiä. Luvattomasta kalastuksesta on rangaistuksena normaalisti muutama
päiväsakko ja kalastusvälineet on mahdollista takavarikoida, mutta pelkästään nämä toi-
met eivät näyttäisi vähentävän salakalastuksen määrää. Lienee myös päivänselvää, että lu-
vaton kalastus ahvenen ja hauen tai nieriän ja saimaanlohen kohdalla tulee olla eri tavoin
rangaistavaa.

Vaelluskalojen tilan parantaminen on näkynyt myös nykyisen hallitusohjelman tasolla.
Kärkihankekaudella 2016—2018 maa- ja metsätalousministeriö kohdensi valtion tukea
yhteensä noin 7,8 miljoonaa euroa eri aluetoimijoiden kanssa yhteistyössä toteutettuihin
vaelluskalakantojen elvyttämishankkeisiin. Lisäksi valtio on kohdentanut pääosin vaellus-
kalakantojen luontaista lisääntymistä parantaviin kunnostushankkeisiin vajaat 800 000 eu-
roa vuosittain, muun muassa Pielisjoelle Kuurnan kanavaan.

Koko maassa on hankkeen avulla saatu liikkeelle investointeja yli 20 miljoonan euron
edestä vaelluskalojen hyväksi. Ne ovat muun muassa kalateitä, emokalojen ylisiirtoja ku-
tualueille, mäti- ja poikasistutuksia ja kutualueiden kunnostuksia. Pidänkin näitä rahoituk-
sia erittäin tärkeinä, mikäli haluamme taata tuleville sukupolville, että hekin saavat nauttia
vielä esimerkiksi saimaanlohesta ja järvitaimenesta muutenkin kuin valokuvissa. 
2



Pöytäkirjan asiakohta PTK 137/2018 vp
Mediassa on kiitettävästi saanut huomiota muun muassa Pielisjoella havaittu mittava sa-
lakalastus, jossa henkilöitä on tavattu kalastamassa laittomasti Saimaan järvilohia Kuur-
nan voimalaitoksen alapuolelta. Olen itsekin useasti juossut rantaryteikössä näiden urhool-
listen perässä ja voin todeta, että vuodesta toiseen he ovat samoja henkilöitä. Heihin eivät
pienet rangaistukset vaikuta. Salakalastuskulttuuri on ollut toisaalta alueella yleisesti hy-
väksyttyä, ja toisaalta se johtuu siitä, että kiinnijäämisriski on ollut vähäistä, koska kalas-
tuksen valvontaresurssit ovat olleet rajallisia. Kalastuksen valvontaresursseihin on viime
vuodesta lähtien tullut lisäystä, ja uskon ja toivon, että tältä osin asia on kunnossa. Tarvit-
semme kuitenkin uhanalaisille kaloille esityksen mukaisen arvon, joka osaltaan ennalta es-
tää laitonta kalastusta. 

Nykyisen seuraamusjärjestelmän tehoa heikentää myös se, että liian suuri osa kalastus-
rikos- ja kalastusrikkomusepäilyistä ei saa riittävää ymmärrystä esitutkinnassa eivätkä ne
etene tuomioistuimien käsiteltäviksi useimmiten vähäisyysperusteen nojalla tehtyjen tut-
kinnan lopettamispäätösten ja syyttämättäjättämispäätösten vuoksi. Ehkä asia olisi toinen,
mikäli kohteena olisi saimaannorppa eikä vain uhanalainen kala.

Joka tapauksessa nykyinen seuraamusjärjestelmä on koettu uhanalaisten vaelluskalojen
salakalastukselta suojelemisen osalta hampaattomaksi. Nyt tähän on lisänä tulossa kalojen
arvon määritteleminen, ja pidän hallituksen esitystä tältä osin erittäin merkittävänä. Onhan
se tietysti myös toimenpidealoitteeni 20/2017 mukainen.

Puhemies Paula Risikko:  Otetaan nyt vaikka tähän debatti, niin moni kerkeää ministerin
aikana käyttää puheenvuoron. Edustaja Tolppanen aloittaa, ja siitä sitten lähdetään. Pyy-
dän varaamaan vastauspuheenvuoroja tässä vaiheessa.

14.53 Maria Tolppanen sd (vastauspuheenvuoro): Arvoisa puhemies! Nyt haluaisin ky-
syä ministeriltä: Oletteko todellakin sitä mieltä, että kun puututaan tähän salakalastukseen,
niin silloin ollaan uhanalaiset vaelluskalat hoidettu? Miksi te ette halua puuttua Puolan sa-
lakalastukseen? Miksi te ette halua puuttua esimerkiksi Merenkurkun hylkeiden tekemään
ryöstökalastukseen ja kokonaisen kalastuselinkeinon tappamiseen? Miksi ei tehdä mitään
niille, mitkä todellisuudessa aiheuttavat niitä suurimpia ongelmia meidän uhanalaisille ka-
lakannoille? Sääntö-Suomi kyllä säätelee ihmiselle erilaisia säännöksiä, jos hän itsellensä
kalastaa ruokaa, kun ei sitä kuitenkaan teollisuuteen voi salakalastuksesta viedä. Mutta
miksi näihin asioihin, mitkä ihan todellisesti, ihan oikeasti vaikuttavat, ei puututa? Miksi
hylkeitten ampumista ei hoideta kunnolla? No, toki tiedän, että jos luonnonolosuhteet ovat
väärät, niin silloin ne ovat väärät, mutta eikö pitäisi olla pyynnille kuitenkin mahdollisuus
aina silloin kun on jää? Sen lisäksi Suomeen pitäisi kyllä saada mahdollisuus käyttää
myöskin hylje hyödyksi — sekä liha että karva että nahka, kaikki — koska se on ihan käy-
pää tavaraa.

14.55 Markku Eestilä kok (vastauspuheenvuoro): Arvoisa rouva puhemies! On hienoa,
että salakalastuksesta annetaan kovempia rangaistuksia. Se on ainut tie ja se on myös maa-
ilmalla hyväksi koettu. 

Toinen juttu, joka on kyllä hieman ongelmallinen, arvoisa ministeri, on tämä Ylä-Lapin
kalastusoikeus. Tällä lailla mennään nytten valtiosopimuksen sisälle, ja jos oma tulkintani
on oikea, Suomen ja Norjan välinen valtiosopimus on prioriteetti ja kalastuslaki on sille
alisteinen. Me olemme valtiosopimuksen kautta ankaran ympäristövastuun alaisia, mitä tu-
3



Pöytäkirjan asiakohta PTK 137/2018 vp
lee Tenon kalastukseen ja sen sivuvesien kalastukseen. Jos me nyt avaamme, ikään kuin
yhtäkkiä laajennamme kalastusoikeuksia, niin ymmärrän, mitä sillä haetaan, ja se on aivan
hyvä asia, mutta se johtaa kyllä siihen, että nyt meidän pitäisi katsoa tätä valtiosopimusta,
antaako se myöten.

Toinen juttu, mihin tämä tulee johtamaan, on vähän vakavampi kysymys: Nyt mennään
omaisuuden ytimeen. Tilanne johtaa siihen, että paikalliset ihmiset saavat kalastaa ja omis-
taja katsoo vieressä, eli omistaja, joka omistaa kalastusoikeuden. Aika erikoista, ja on to-
della hyvä, että tämä lähetetään perustuslakivaliokuntaan, sillä tämä ei ole niin yksinker-
tainen juttu kuin miltä se äkkiä näyttää. 

14.56 Markus Lohi kesk (vastauspuheenvuoro): Arvoisa puhemies! Täytyy todeta, että
erittäin mielihyvin otan tämän hallituksen esityksen vastaan täällä eduskunnassa. Molem-
mat esitykset, joita tässä kalastuslakiin esitetään, ovat erinomaisia.

Kun kuuntelin tuota edustaja Tolppasen puheenvuoroa, jossa hän esitti aika tiukkoja ky-
symyksiä ministerille, tuli mieleeni, että ehkä ne kysymykset eivät tee oikeutta nyt minis-
terille, kun tiedämme, minkälaista linjaa hän on ajanut kalastuspolitiikassa Euroopan uni-
onin piirissä, jossa on nimenomaan pyritty puuttumaan siihen puolalaisten salakalastuk-
seen ja huolehtimaan myös siitä, että Itämeren lohikanta pysyy elävänä, niin että lohet pää-
sevät nousemaan myös meidän lohijokiin, Simojokeen ja Tornionjokeen ja niin edelleen. 

Toisin kuin edustaja Eestilä, itse en näe kyllä ongelmaa Suomen ja Norjan välisen Te-
nojoen kalastussopimuksen kanssa tässä paikallisille annettavassa oikeudessa. Tämähän ei
koske suoraan Tenojokea. Minusta tämä on paremminkin perustuslain näkökulmasta alku-
peräiskansan oikeuksiin liittyvä esitys ja parantaa selvästi, tai voisi sanoa palauttaa, niitä
oikeuksia, jotka kalastuslain muutoksessa heikkenivät [Puhemies koputtaa] nimenomaan
saamelaisten oikeuksien näkökulmasta, ja tässäkin mielessä tämä on erinomainen esitys. 

14.57 Sari Tanus kd (vastauspuheenvuoro): Arvoisa rouva puhemies! Viljele ja varjele
on jo muinoin annettu meille hyväksi ohjeeksi. Toisin sanoen: elä ja toimi tasapainossa
ympäristön ja luonnon kanssa. Ja näin meillä Suomessakin, kun meillä on ainutkertainen
luonto, niin ilma, metsät kuin vedet, luonnon monimuotoisuudesta tulee huolehtia ja myös
vesistöjen puhtaudesta, kalojen elinympäristöstä, tulee huolehtia hyvin.

Kalakannasta, uhanalaisten kalojen suojelusta meidän on todella huolehdittava parem-
min, niin kuin tässä on tullut jo monessa puheenvuorossa esiin. Ja puuttuminen sellaiseen
massiiviseen salakalastukseen on ilman muuta toimenpide, mitä on odotettu.

Ajattelen itse kyllä, että esitykset ja muutokset, mitä nyt tehdään kalastuslakiin, ovat hy-
viä, mutta peräänkuulutan kyllä myös sitä, että valiokunnassa näitä yksityiskohtia vielä tar-
kastellaan ja katsotaan eri toimijoiden näkökulmasta vielä tarkemmin ja tarvittaessa noste-
taan vielä puutteita esiin.

14.59 Ville Skinnari sd (vastauspuheenvuoro): Arvoisa puhemies! Kalastus, jos mikä, on
tunteita herättävä asia, ja siinä mielessä on tietysti hyvä, että aina kun jotain tehdään, niin
tehdään huolella. Ja tietysti siinä mielessä ainakin minulle tuli ehkä yllätyksenä koko tä-
män lain avaaminen näin vaalienkin alla, koska kuitenkin kesti yhden seitsemän vuotta,
kun näitä asioita silloin huolella pohdittiin.

Siinä mielessä olisinkin ministerille todennut, että olette hyvin tietoinen siitä, että aina-
kin kalastuslain 10 § ja sitten 119 § ovat aiheuttaneet paljon keskustelua, ja 10 § siinä mie-
4



Pöytäkirjan asiakohta PTK 137/2018 vp
lessä, että kausilupien käyttöönotto ei saa johtaa siihen tilanteeseen, jossa kalastuskohteet
varataan pelkästään Ylä-Lapin paikkakuntalaisten käyttöön. Ja mitä tulee 119 §:ään, niin
vaikka edustaja Lohi täällä aina yleensä puhuukin hyvin, ottaisin kuhan esille, eli kuhan
aseman, koska kuha, jos mikä, on arvokala ja sitä myös usein väärin sitten ryöstökalaste-
taan. Eli 119 §:ään pitäisi saada myös kuha mukaan. [Ilkka Kanerva: Kuhan sanot!]

15.00 Eeva-Maria Maijala kesk (vastauspuheenvuoro): Arvoisa puhemies! Kiitoksia
ministerille erittäin paljon, että tämä kalastuslakiasia saatiin eteenpäin. Lausuntokierrok-
sellahan oli esitys, jossa oli 27 pykälää, joitten kohdalta lakia tulisi kehittää, koska kyse oli
niin isosta lakimuutoskokonaisuudesta. Tässä hyvää oli se, että nyt kaksi tärkeintä asiaa
saatiin eteenpäin, eli kalastuslain 10 § ja sitten menettämisseuraamusasia.

Vielä tästä 10 §:stä nyt sitten. Tämä on todella tärkeä ja merkittävä asia Suomen saame-
laisalueella. Eli kyse on Euroopan ainoasta alkuperäiskansasta. Nyt meitä on pitkän aikaa
eduskunnassa syytetty siitä, että me emme ole huomioineet saamelaisten asioita oikealla
tavalla. Nyt on onneksi saatu semmoinen esitys eteenpäin, että saamelaisten oikeudet tul-
laan ottamaan huomioon siinä. Eli se ei ole mikä tahansa asia, että meillä on merkittävä tär-
keä alkuperäiskansa ja heillä on joitain kulttuuriin liittyviä asioita ja ihan perustuslaillisia
oikeuksia, ja tässä me pystymme nyt pikkuisen tätä asiaa turvaamaan. — Kiitoksia.

15.01 Silvia Modig vas (vastauspuheenvuoro): Arvoisa rouva puhemies! Kuten edustaja
Skinnari, minäkin olin hieman yllättynyt, että kalastuslaki päätettiin avata. Mutta se viesti,
mitä tällä esityksellä halutaan antaa, on mielestäni hyvä. Me emme hyväksy salakalastusta
ja me haluamme kalakantojemme olevan kestävällä tasolla. Se on erittäin hyvä ja tärkeä
viesti. Ja valiokunta perehtyy näihin yksityiskohtiin varmasti tarkasti sitten jatkotyössä.

Jos me haluamme, että meidän kalakantamme ovat kestävällä tasolla, se vaatii meiltä
monenlaisia toimenpiteitä. Se vaatii sitä, että me EU:n kalakiintiöistä päätettäessä pidäm-
me voimakkaasti esillä tunnistettua salakalastusta, jota EU:n yhteisillä vesialueilla tapah-
tuu ja joka tekee niistä kalakiintiöistä hieman toimimattoman keinon tarkkailla kalakanto-
jen kestävyyttä, kun ei tarkasti tiedetä, mitä määriä mitäkin kaloja nostetaan. Sen lisäksi
meidän on jatkettava työtä sen eteen, että vaellusesteitä poistetaan joista ja puroista. Sen
työn tulisi olla määrätietoisempaa kuin tähän asti. On keinoja, jotka ovat aika helppoja: sil-
tarumpuja pitää osata asentaa oikein, väärin asennettuja voidaan korjata. Mutta sitten on
vaikeampia päätöksiä. Itse näen, että esimerkiksi pienen tuoton vesivoimaloihin on voita-
va puuttua ja ne on voitava purkaa pois. Padot ja vesivoimalat muutenkin ovat iso kysymys
vaelluskaloille. Mutta jos me haluamme, että ne ovat kestävällä tasolla, niin näihin toimen-
piteisiin pitää ryhtyä.

Olisin kysynyt ministeriltä: Mikä on näkemyksenne: mikä olisi teidän mielestänne seu-
raava askel ja mitä me voisimme tehdä enemmän tällä hetkellä vaellusesteiden poistami-
seksi? Ja toisekseen, [Puhemies koputtaa] mikä tämä arvo salakalastetulle kalalle tulee sit-
ten niin kuin suurin piirtein olemaan? [Puhemies koputtaa] Itseisarvoiselle olennolle on
vaikea määrittää hintaa.

15.02 Hanna Halmeenpää vihr (vastauspuheenvuoro): Arvoisa rouva puhemies! Tässä
hallitus on tehnyt aivan oikeansuuntaisen linjauksen ja esittää muutoksia kalastuslaissa
juuri niihin kahteen pykälään, joissa muutostarvetta on aivan toden totta havaittukin. Ka-
lastusoikeuden sääntelyllä Ylä-Lapissa ja sen historialla on pitkät jäljet alkaen lapinkylän
5



Pöytäkirjan asiakohta PTK 137/2018 vp
kalastusoikeuksista, ja tämä lakiesitys mielestäni vie nyt oikeustilaa parempaan suuntaan
ja oikeaan suuntaan.

Hyvää on myös se, että alle 18-vuotiaille paikkakuntalaisille kalastusluvasta ei säädetä
perittäväksi maksua lainkaan. Se edistää kalastusharrastusta lasten ja nuorten parissa, ja en
myöskään voi pitää sitä minkäänlaisena uhkana kalakannoille.

Kysyisin kuitenkin sitten 119 §:n menettämisseuraamuksesta täällä jo esiin nousseen
kuhan osalta, [Puhemies koputtaa] että kun kuhallekin on kuitenkin määrätty selvä alamit-
ta, voitaisiinko harkita sitä, että tämän erityissääntelyn piiriin lisättäisiin myös kuha.

15.04 Hannu Hoskonen kesk (vastauspuheenvuoro): Arvoisa rouva puhemies! On aivan
erinomaista, että tämä lakimuutos saatiin aikaiseksi, ja uskoakseni tässä asiassa on käyty
paljon keskustelua niin tämän talon sisällä kuin tuolla julkisuudessa siitä, mikä olisi oikea
muoto. Tärkeää on kuitenkin, että Ylä-Lapissa paikallisten ihmisten oikeudet turvataan. Se
on hieno asia, ja nimenomaan niin, että heillehän paikallisina ihmisinä mielestäni kuuluu
sen alueen seutukunnan luonnonvarojen hallintaoikeus. Se on tässä laissa nyt hyvin turvat-
tu mielestäni. Ja olen ollut kuulevinani, että myös Lapista tulleet kansanedustajat ovat täs-
tä asiasta olleet varsin yksimielisiä, mikä sinänsä on erittäin hyvä asia.

Toinen asia on tämä menetysseuraamus. Vaelluskalojen salakalastusta on ikävä kyllä ol-
lut hämmästyttävän paljon, ja nyt, kun tämä lakimuutos tulee voimaan, saadaan vähän ko-
vempia välineitä puuttua tähän toimintaan. Vaelluskalojen kantojen elvyttäminen tulevina
vuosina on yksi Suomen suurimpia velvollisuuksia. Muun muassa tiedän, että kotimaakun-
nassani Kuurnan voimalaitoksen lähellä tehdään paljon töitä sen eteen, että vaelluskala-
kannat elpyisivät, ja nyt sitten jos salakalastuksella torjutaan tämä hyvä pyrkimys, niin kyl-
lä tässä asiassa on ministeri aivan oikeassa. Nyt pitää puuttua asiaan vahvalla kädellä.

15.05 Johanna Ojala-Niemelä sd (vastauspuheenvuoro): Arvoisa rouva puheenjohtaja!
Haluan myös osaltani kiittää ministeriä tästä esityksestä, että se on täällä, näin lappilaisena
kansanedustajana. Tämän esityksen kautta Ylä-Lapin asukkaat saavat takaisin kausiluvan
virtavesiin. 

Vuoden 2016 kalastuslain uudistuksessa keskeinen tavoite oli uhanalaisten kalakanto-
jen suojelu ja kestävän kalastuksen järjestäminen. Muun muassa rokastus kiellettiin, verk-
komääriä rajoitettiin ja saaliin myyntioikeutta rajattiin ammattikalastajien osalta. Siinä il-
meisesti pieni lapsus kävi silloin Ylä-Lapin oikeuksien osalta, ja tämä päätös oikeastaan
tuli Metsähallituksellekin vähän yllätyksenä. Keväällä 2016 lupamyyjä ei tiennyt, saavat-
ko paikalliset kalastaa virtavesissä kuten ennen vai pitikö heidän hankkia luvat samalla ta-
valla kuin turistien. Ylä-Lapissa lakimuutos herätti luonnollista, aiheellista tyrmistystä,
kun paikalliset laitettiin turistien kanssa samalle lupaostosluukulle onneaan koettelemaan.
Näen kyllä tältä osin, että tässä tämä vääryys korjataan, ja siitä iso kiitos ministerille.

15.06 Ilkka Kanerva kok (vastauspuheenvuoro): Arvoisa puhemies! En niinkään tohdi
ottaa kantaa oikeudenmukaisuuteen Ylä-Lapin kalastusoikeutta koskevassa kiistassa — se
on pitkä tarina, siinä on ollut monia vaiheita — mutta saatan uskoa siihen ministerin vil-
pittömään pyrkimykseen, että tällä haetaan hänen puheenvuorossaan esittämiä perusteltu-
ja näkökantoja tavoitteen toteuttamiseksi. Hyvä niin. Mutta minä teen kyllä luokkaliittoa
nyt edustaja Tolppasen kanssa ja kysyn, onko ministerin mahdollista näitä hänen omassa
puheenvuorossaan tuomia, peräti vakavia kalastuksen elinkeinolliseen harjoittamiseen liit-
6



Pöytäkirjan asiakohta PTK 137/2018 vp
tyviä haittatekijöitä kommentoida tässä yhteydessä, sillä niin merimetsot kuin hylkeetkin
muodostavat peräti vakavan ongelman, ja siihen puuttuminen on kyllä kieltämättä ollut vä-
hän kuin veden kirnuamista hallituksen puolella. 

Puhemies Paula Risikko:  Otetaan kaksi vastauspuheenvuoroa, sen jälkeen puhujalistalle. 

15.07 Maria Tolppanen sd (vastauspuheenvuoro): Arvoisa puhemies! Totta kai myös-
kin olen sitä mieltä, että on hyvä tämä Ylä-Lapin asia. Tietenkin ihmettelen sitä, miksi
sama ei voisi koskea myöskin Teno- ja Näätämöjoen vesistöjä taikka Tuulomajoen ja Paat-
sjoen vesistöjen lohen ja taimenen nousualueita, mutta siihen tuskin kannattaa mennä. 

Todellakin ennen muuta hylkeet aiheuttavat ongelmia. Kuten ministeri varmasti ihan
hyvin tietää, niin muun muassa Merenkurkun kalastus on lähestulkoon kuollut sen takia,
että puolikkaita lohia ei voi käyttää hyödyksi. Sieltä nousee tämän kokoisia vonkaleita,
[Puhuja näyttää käsillään noin metrin mittaa] joissa keskellä on 20 sentin aukko, kun siitä
on haukattu pala. Jotakin tälle asialle täytyy voida tehdä. Ihminen käy kuussa, mutta me
emme saa yhtä hyljeongelmaa hoidettua kalastuksen osalta. Toivoisin todella, että minis-
teri puuttuisi tähän asiaan ja kertoisi nyt niistä toimista, mitkä tällä hetkellä ovat menossa.

15.08 Ville Skinnari sd (vastauspuheenvuoro): Arvoisa puhemies! Jatkan vielä itse laki-
esityksestä, mutta palaan ensin tähän kokonaisuuteen siinä mielessä, arvoisa ministeri, että
kyllä itse olisin halunnut, että tässä olisi nyt kunnolla kuitenkin käsitelty ne valtakunnalli-
set strategiat, tehty ne rauhassa, katsottu kalavarojen hoitosuunnitelmat ja kuultu kaikkia
asiantuntijaosapuolia. Tästä tilanteesta tulee nyt, anteeksi vain, vähän hätäilyn makua, kun
tätä näin kiireellä tehdään.

Sitten palaan vielä tähän 10 §:ään siinä mielessä, että kyllä minä ainakin haluan puolus-
taa myös kalastusmatkailuyrittäjiä, heidän elinkeinojaan, ja myös sitä, että muillakin kuin
paikallisilla on mahdollisuus vierailla siellä ja kalastaa. Kyllä se on siinä mielessä asia, jota
meidän pitää uskaltaa puolustaa. Me kaikki muistamme, mitä kaksi kesää sitten tapahtui
esimerkiksi Tenolla, kun moni yrittäjä soitti ja sanoi, että heillä elinkeino loppuu ja kon-
kurssi on edessä. Tästä on kysymys, arvoisa ministeri.

Puhemies Paula Risikko: Täällä näyttää olevan debattitarvetta, ja vielä jonkin aikaa kun
ministeri on paikalla, otetaan nämä debattipuheenvuorot ja sitten ministerin vastaukset, ja
sitten mennään seuraavaan asiakohtaan. Eli puhujalista jää sitten iltaan. — Edustajat Mai-
jala, Kalmari, Lohi, Myllykoski. — Nämä ovat siis viimeiset debattipuheenvuorot tässä
vaiheessa.

15.10 Eeva-Maria Maijala kesk (vastauspuheenvuoro): Arvoisa puhemies! Ihmettelen
edustaja Skinnarin puheenvuoroa. Hän on Suomen Vapaa-ajankalastajien puheenjohtaja ja
hän sanoi, että tämän lain valmistelu ja esille tuominen on yllätys. Miten se voi olla yllätys,
koska tästähän on keskusteltu koko tämän vaalikauden ajan joka puolella kala-asioista kes-
kusteltaessa ja tuotu esille, mitä kaikkia asioita pitäisi tehdä, että saadaan kehitettyä tätä la-
kia eteenpäin. 

Nyt sitten yksi olennainen asia, mikä jäi tässä vaiheessa pois tästä laista, ovat nämä ka-
lastonhoitomaksuasiat ja raha, millä tätä koko asiaa pyöritetään. Elikkä mehän tarvitsem-
7



Pöytäkirjan asiakohta PTK 137/2018 vp
me varoja siihen, että saadaan neuvontaa, alueitten hoitoa ja valvontaa, ja nämä kaikki
raha-asiat ovat nyt jääneet rempalleen. 

Nyt sitten tilanne on se, että tämän vuoden alusta on pitänyt alkaa tekemään töitä kala-
talousalueitten rakentamiseksi, ja ainakin sen takia tämä lakimuutosasia olisi jo aikaisem-
min pitänyt tehdä, että me voimme rahoittaa jollakin tavalla ja saamme hoidettua nämä ka-
latalousalueittenkin perustamiset jatkossa.

15.11 Anne Kalmari kesk (vastauspuheenvuoro): Arvoisa rouva puhemies! Menettämis-
seuraamuksen sekä kalojen arvon määrittäminen on erittäin tärkeää uhanalaisten ja taantu-
vien kalalajien kannalta, ja on hienoa, että se hallitusohjelman kirjaus, jossa vaadittiin huo-
lehtimaan suomalaiseen elämänmuotoon liittyvien metsästyksen ja kalastuksen mahdolli-
suuksista, toteutuu tässä nyt myös Ylä-Lapin osalta. 

Nämä ovat asioita, joissa täytyy ottaa toki huomioon omistajuus ja täytyy ottaa huo-
mioon matkailuasiat, ja luulen, että tämä kokonaisuus on nyt hyvin tasapainoinen, ja käym-
me sen rauhassa sitten valiokunnassa vielä läpi.

15.12 Markus Lohi kesk (vastauspuheenvuoro): Arvoisa puhemies! Minusta täällä on ai-
van oikein nostettu esille myös huoli kalastusmatkailuelinkeinosta ja sen kehittymisestä.
Se ei suoranaisesti nyt tähän hallituksen esitykseen sinänsä liity, mutta jos siitä jotain sa-
noo, niin minusta siinä tärkeintä on kuitenkin kaksi tekijää:

Yksi on se, että meidän on pakko tunnustaa, että tämä Suomen ja Norjan välinen Teno-
joen kalastusta koskeva sopimus ei ole paras mahdollinen meidän kannaltamme ja sen täy-
täntöönpanossa vielä pitäisi pyrkiä tekemään toimenpiteitä, jotta me pystyisimme parem-
min turvaamaan sen, että matkailuyritykset pystyvät myymään lupia, ja varmistamaan sen,
että sinne pääsevät sitten esimerkiksi yritysporukat kalastamaan niin, että he voivat varmis-
taa sinne tullessaan, että kaikki voivat sinne joelle mennä.

Toinen on sitten paljon laajempi kysymys, meidän kalastuspolitiikka laajemmin. Mei-
dän pitää varmistaa, että lohi ja muut vaelluskalat pääsevät nousemaan jokiin, niin että me
turvaamme lohen poikastuotannon kaikissa olosuhteissa. Tämä pitkällä tähtäimellä turvaa
myös merikalastuksen ja kalakantojen suojelun.

15.13 Jari Myllykoski vas (vastauspuheenvuoro): Arvoisa rouva puhemies! On hyvä,
että keskustellaan asioista, ja pitää vaelluskalojen osalta erottaa kaksi eri asiaa: puhumme
Teno-sopimuksesta, joka on valtiosopimus, ja sitten me puhumme vaelluskalojen muutoin
olevista kalakannoista. Edustaja Lohi jo nimensä perusteella tuntee nämä asiat erittäin hy-
vin. Nimenomaan pitää nähdä se eroavaisuus siinä, mitä on valtiosopimusten mukainen
päätöksenteko ja miten me itse voimme kansallisessa lainsäädännössä tehdä sen, että Pe-
rämerellä ja meillä tuolla Satakunnassa Merikarviallakin pystytään lohta pyytämään kau-
palliseen tarkoitukseen.

Tärkeää on, että me voimme nähdä sen, että täällä salissa on erilaisia näkemyksiä, joita
pitää yhteensovittaa. Meillä on täällä voimakkaita puheita vapaa-ajankalastajien osalta ja
sitten kaupallisen puolen edustajien kesken. Meidän tärkein tavoitteemme on se, että me
pystymme vaelluskalojen elinvoimaisuuden turvaamaan ja nämä kaksi eri näkökantaa yh-
distämään tässä salissa.
8



Pöytäkirjan asiakohta PTK 137/2018 vp
15.14 Maa- ja metsätalousministeri Jari Leppä: Arvoisa puhemies! Kiitoksia hyvistä
kommenteista ja kysymyksistä. 

Aloitetaan seuraamusjärjestelmästä ja salakalastuksesta. Tästä laista, kun se lausunnol-
la oli, tuli runsaasti lausuntoja. Kaikki kannattivat salakalastuksen kitkemistä. Se on yksi-
selitteisen selkeä, ja siitä ei ollut kahta sanaa. En enää avaa sitä enempää, tässä on hyvin
tullut sitä esille, muuta kuin sen verran, että kuha, joka tuli täällä ainakin edustaja Skinna-
rin puheenvuorossa esille, ei ole uhanalainen kala, mutta sen kalastuspainetta on syytä tark-
kailla, niin kuin sitä tehdään. Muun muassa Saaristomerellä sen alamittaa on nostettu juuri
sen takia, että kanta pystyisi nopeammin elpymään, jotta sitten jatkossa olisi, mitä kalas-
taa. [Ilkka Kanerva: Se oli järkevää!] Se on nyt tehty asia, ja tämäntyyppisiä toimenpiteitä
kuhan asian osalta tehdään, mutta se ei kuulu listaan näistä uhanalaisista.

Sitten uhanalaisten kalojen arvojen määrittely. Täällä kysyttiin, edustajat Modig ja Hal-
meenpää, siitä. Se on Luken tehtävä määritellä ne arvot, mutta veikkailen niin, että puhu-
taan joka tapauksessa joidenkin kalojen osalta nelinumeroisista luvuista, ja silloin se on
kyllä tuntuva. Ja on aivan varma, että sillä on merkitystä myöskin, kun pohditaan, lähteekö
salaa kalastamaan, mikä on tuomittavaa.

No, sitten tästä muusta valvonnasta, mikä liittyy Puolaan. Nyt on saatu ensimmäistä ker-
taa kautta historian yhteinen eurooppalainen sopimus, sekä komission että jäsenmaiden
kanssa, syntymään nykyistä paljon kattavammasta valvonnasta, ja sopimus astui voimaan
tämän vuoden alusta. Siihen ovat kaikki jäsenmaat yhtyneet, ja se on nyt laitettu toimeen.
Kaikki tiedämme sen, että Puola on tässä ollut tikun nokassa. Myöskin muita toimenpiteitä
siellä on tehty, myös se, että komissiolla on nyt valta siihen, että jos todetaan salakalastusta
ja kiintiöiden ylittämistä, sanktiot ovat tuntuvia ja pahimmillaan — tai parhaimmillaan,
miten päin vain — jopa sellaisia, että kielletään kalastus kokonaisuudessaan. Eli nyt on
ihan oikeanlaiset otteet siellä, ja uskon, että tämä tulee merkittävästi vaikuttamaan sekä
väärin raportoituun saaliiseen että myöskin salakalastukseen, kumpaankin. 

Hylkeet, merimetsot ovat iso ongelma. Suomi ja Ruotsi olivat ainoita valtioita EU:ssa,
jotka vastustivat tätä ehdotonta hyljetuotteiden kauppakieltoa, joka nyt on meillä voimas-
sa. Tämä tiesi sitä, että hylkeenpyyntiin ei enää lähdetä, koska se hylje on ongelmajätettä.
Jos et sitä itse jaksa syödä, niin et saa sillä kauppaa käydä, ja tämä on tuonut ehdottoman
ongelman. Meille hyljekiintiötä on vaikka kuinka paljon. Vain murto-osa tulee pyydettyä
siitä kiintiön määrästä, ja tämä asia on ongelmallinen. Tähän ollaan nyt löytämässä ratkai-
suja, ja niitä tullaan kevään aikana toivon mukaan esittelemään, muutamia asioita ainakin,
joilla tätä asiaa tai ongelmaa saadaan ratkaistua. 

Merimetsot ovat tuolla ympäristöministeriön puolella, ja sama asia siellä. Kanta on kas-
vanut erittäin voimakkaasti, ja meidän täytyy kyllä kriittisesti arvioida sen uhanalaisuus-
määritelmää, onko se nykyisin kohdallaan. Mielestäni tässä on vakavan arvioinnin paikka
ehdottomasti. [Puhemies koputtaa] 

Sitten — puhemies, jos vielä sallitte — ihan lyhyesti: Tämä kalastuslain 10 § ei koske
Tenojokea vaan sivujokia, niin kuin täällä jo edustaja Lohi ainakin sanoi. Tuo valtiosopi-
mus Norjan kanssa ei kaikilta osin tietenkään ollut sellainen, mitä me haimme, mutta sillä
nyt mennään. Mutta totta kai me noudatamme sitä ja käymme neuvotteluja koko ajan Nor-
jan kanssa ja otamme vahvasti huomioon sen matkailuyrittäjien osion Tenon alueella, ja
siihen haetaan parannusta, mutta tämä 10 § ei ole se paikka, jossa sitä haetaan. 

Sitten viimeinen kommentti vaelluskalareitistöjen purkamisesta: täysin samaa mieltä.
Niitä on tehty ja niitä tehdään. Muun muassa tämä mainittu siltarumpujen oikea korkeus on
9



Pöytäkirjan asiakohta PTK 137/2018 vp
yksi sellainen käytännön toimenpide, joka ei maksa mitään. Se on vain kysymys työmene-
telmistä. Sinne on uudet ohjeet nyt annettu, ne ovat ihan uunituoreet ohjeet. Samoin me
olemme käyneet eri vesivoimayhtiöiden, sekä pienten että isojen, kanssa jatkuvaa keskus-
telua siitä, miten me voimme vaelluskalojen reittejä turvata. Viimeinen huomio on se, että
7,8 miljoonaa laitettiin valtion rahaa ja sillä saatiin vivutettua yli 20 miljoonan euron raha-
varat, joilla vaelluskalojen reittien avaamista on tällä vaalikaudella tehty, [Puhemies ko-
puttaa] ja se on merkittävin koskaan yhdellä vaalikaudella laitettu summa tähän asiaan. 

Puhemies Paula Risikko: Keskustelu ja asian käsittely tässä vaiheessa keskeytetään.
Asian käsittelyä jatketaan tässä istunnossa päiväjärjestyksen muiden asiakohtien tultua kä-
sitellyiksi.

Keskustelu keskeytettiin kello 15.19.

————

Keskustelua jatkettiin kello 17.23.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 3 käsittelyä.

17.23 Eeva-Maria Maijala kesk: Arvoisa puhemies! Kalastuslainsäädäntöön tuli suuri
muutos 1.1.2016, ja maailmaahan ei ole ennenkään yhdellä kertaa valmiiksi saatu. Sen jäl-
keen, kun tämä laki tuli voimaan, on huomattu useita asioita, miten tätä lakia tulisi sitten
kehittää eteenpäin, että se vastaisi paremmin tämän hetken tarvetta.

Viime kesänä oli lausuntoluonnos asiasta, ja siinä oli 27 pykälää. Mutta aika loppui. Täl-
lä hallituskaudella me olemme kokonaisuudessaan saaneet tässä eduskunnassa todella pal-
jon aikaiseksi. Nyt on tehty töitä oikein tosissaan. Ministeriön virkamiehetkin ovat joutu-
neet tekemään töitä paljon enemmän kuin aikoihin. Nyt sitten kävi tämän kalastuslain osal-
ta niin, että siinä kerta kaikkiaan loppuivat aika ja rahkeet ja resurssit tämän asian hoitami-
seksi todella hyvin. Sen takia nyt sitten siitä laista on tehty ja hoidettu vain kaksi tärkeintä
pykälää. Kiitos todellakin siitä, että nämä kaksi tärkeintä saatiin eteenpäin.

Nämä kaksi tärkeintä ovat todellakin ensinnäkin tämä menettämisseuraamusasia ja sit-
ten tämä kolmen pohjoisimman kunnan valtion virtavesillä kalastamisasia elikkä 10 §.
Meillä Lapissa tämä asia on ollut tosiaan paljon esillä, ja nyt sitten on hyvä, että se saatiin
vietyä eteenpäin. Erityisen tärkeähän tämä on sen takia, että kyse on saamelaisten kotiseu-
tualueesta. Saamelaisten kotiseutualueella on tärkeää se, että paikalliset voivat harjoittaa
sitä kulttuuria, mikä on sille alueelle tärkeää.

Nyt sitten kuitenkin tähän lakiin tulee semmoinen kohta, että Metsähallitukselle tulisi
mahdollisuus laatia tarpeelliseksi katsomiaan kalastusrajoituksia. Tällä byrokratialla ei saa
kuitenkaan kaataa tätä hyvää esitystä, mikä tämä on. Elikkä pitäisi antaa ihmisille semmoi-
nen mahdollisimman maalaisjärkinen mahdollisuus kalastaa siellä omilla vesialueilla, vir-
tavesillä, taimenia ja lohia, ihan niin kuin aikaisemminkin on ollut.

Ongelmana on kuitenkin se, että aikaisempi mahdollisuus kalastaa, mikä oli tosiaan en-
nen tämän uuden lain voimaantuloa, oli myöskin Savukosken ja Sodankylän kuntien poh-
joisosissa Lutto- ja Suomujoen latvavesillä. Nyt sitten Sodankylän puoli jää tästä koko-
10



Pöytäkirjan asiakohta PTK 137/2018 vp
naan pois. Sen olisi pitänyt olla siinä matkassa, mutta ehkä tätä asiaa jatkossa vielä viedään
sitten eteenpäin ja voidaan huomioida myöskin Sodankylän ja Savukosken pohjoisosien
asiat. Tosiaan saamelaiskulttuurille tämä on tärkeä asia muutenkin.

Tenon sopimus oli traaginen matkailulle, mutta nyt sitten tämä kalastuslain 10 § oli taas
henkinen isku paikallisille todella pahasti. Tämä 10 § nyt on kyllä keskusteluttanut erittäin
paljon, ja se on myöskin saamelaisia keskusteluttanut siinä mielessä, että saamelaiset, jot-
ka ovat siltä alueelta kotoisin, eivät kuitenkaan saa siellä tämän uuden lakiesityksen mu-
kaan kalastaa, koska he eivät ole sillä alueella kirjoilla olevia henkilöitä.

Sitten tämä kalastuslaki. Niin kuin aikaisemmin kerroin, monta muutakin asiaa olisi pi-
tänyt siinä olla esillä, mutta kun aika loppui, niitä ei saatu hoidettua. Yksi isoimmista
asioista on erityisesti Kalatalouden Keskusliitonkin esille tuoma asia, kalastonhoitomaksu-
kertymä. Uutta lakia kun tehtiin, niin se laskettiin sillä tavalla, että kaikki yli 18-vuotiaat
lunastavat kalastonhoitomaksun ja sillä tavalla saadaan kertymään riittävä maksukertymä.
Tilanne oli kuitenkin se, että loppuvaiheessa päätettiin, että se koskettaakin vain 18—65-
vuotiaita, ja tämän takia sitten rahaa ei saatu kerrytettyä ollenkaan niin paljon kuin on tar-
ve. Tämän vuoden alusta on alettu kuitenkin tekemään töitä kalatalousalueen kanssa ynnä
muuten, elikkä todella paljon on asioita, mitä pitäisi tehdä.

Suomessa on kaksi suurta kalatalousjärjestöä: On Kalatalouden Keskusliitto, jonka pu-
heenjohtajana minä toimin. Lisäksi on Suomen Vapaa-ajankalastajien Keskusjärjestö.
Nämä kaksi isointa liittoa ovat tärkeimmät ja merkittävimmät määrärahojen jakajat näissä
hallintoasioissa.

Elikkä nyt sitten Kalatalouden Keskusliiton roolin kerron lyhyesti. Se edustaa ennen
kaikkea vesioikeuden omistajia eli sitä kautta hoitaa olennaisimman kohdan neuvonnasta,
vesialueitten hoitamisesta ja valvonnasta. Myöskin omistajakorvaukset tulevat tämän jär-
jestöasian kautta. — Arvoisa puhemies, vielä pieni hetki. — Elikkä tämä suurin järjestö,
Kalatalouden Keskusliitto, huolehtii neuvonnasta, vesialueitten hoidosta ja valvonnasta.
Omistajakorvaukset menevät tämän kautta vesioikeuden omistajille, mutta nämä omistaja-
korvauksetkin tosiaan menevät vesialueitten hoitamiseen, niin että me saamme järjestettyä
koko Suomessa vesialueet sille mallille, että muun muassa kaikki vapaa-ajankalastajat pää-
sevät sitten sinne kalastamaan. Tärkeintä olisi se, että nämä isot kalatalouden keskusjärjes-
tötkin sitten jatkossa pystyvät entistä enemmän tekemään yhteistyötä. Meidän yhteisestä
asiastahan tässä on kyse, että me saisimme kehitettyä porukalla Suomen kalataloutta eteen-
päin.

Mutta toivottavasti tätä kalastuslakia saadaan jatkossa kehitettyä vielä eteenpäin, että
saisimme toimintoja menemään. Töitä on vielä paljon.

17.29 Reijo Hongisto sin: Arvoisa herra puhemies! Tässä lakiesityksessä on kaksi osaa:
Ensimmäisessä lakiesityksessä keskitytään luvattomaan kalastukseen ja uhanalaisten kala-
lajien salakalastuksen seuraamusjärjestelmän tiukentamiseen. Toinen osa koskee Ylä-La-
pin asukkaiden kalastusoikeuden palauttamista valtion vesialueelle kalakantojen sallimis-
sa rajoissa.

Yhtäältä kannatan seuraamusjärjestelmän tiukentamista, sillä menettämisseuraamuksen
määrääminen varsinaisen rangaistuksen oheen lisää rangaistuksen vaikuttavuutta ja sitä
kautta ennalta ehkäistään myös mahdollisia rikoksia. Tämä vaikuttaa erityisesti sellaisiin
henkilöihin ja henkilöryhmiin, jotka tietoisesti harjoittavat salakalastusta. Mielestäni pelk-
kä rangaistus ja sen uhka eivät yksistään poista oikeudenvastaista toimintaa. Pitää olla
11



Pöytäkirjan asiakohta PTK 137/2018 vp
myös kohonnut kiinnijäämisriski. Lakiesitystä valiokunnassa käsiteltäessä kehotankin
pohtimaan sellaisia keinoja, joilla voimme lisätä kalastuksen valvontaa ja sitä kautta ko-
hottaa kiinnijäämisriskiä. 

Toisaalta kannatan myös Ylä-Lapin paikallisten asukkaiden kalastusoikeuden laajenta-
mista. Se on tarpeen saadun kansalaispalautteenkin johdosta. Mutta samalla on huolehdit-
tava myös eteläisemmässä Suomessa asuvien, pohjoisesta vapaa-ajan kiinteistön hankki-
neiden oikeudesta kalastaa niissä vesissä, joiden rannalla heidän kiinteistönsä on. Ei voi
olla niin, että etelän ihmisille myydään jokirannoilta kiinteistöjä mutta ei anneta oikeutta
kalastaa kiinteistön kohdalla. 

Arvoisa puhemies! Minä toivon tämän lakiesityksen lähetekeskustelussa nyt kahta
asiaa. Ensiksi sitä, että lakimuutoksella palautetaan kalastusrauha Lapin vesistöjen rannoil-
le, ja toiseksi minä toivotan kaikille vapakalastajille kireitä siimoja.

Ja vielä palaan kalastonhoitomaksuun, mistä edustaja Maijalakin puhui. Mielestäni jos
me lisäämme valvontaa, lisäämme kiinnijäämisriskiä, niin sitä kautta me myöskin vähen-
nämme tätä niin sanottua vapaamatkustamista. Elikkä jos henkilöille, joilla on velvolli-
suus lunastaa kalastonhoitomaksu, kohonnut kiinnijäämisriski tarkoittaa sitä, että ei enää
uskalleta kalastaa ilman kalastonhoitomaksua, niin tästä kalastonhoitomaksukertymä li-
sääntyy, ja tämän lisääntyneen rahamäärän mielestäni voisi ihan hyvin kohdentaa kalakan-
tojen hoitoon. Mutta valvontaa lisää ja valvonnan tuotosta kertyneet rahat kalakantojen
hoitoon, niin kalakannat voivat hyvin. — Kiitoksia.

17.32 Kari Kulmala sin: Arvoisa puhemies! Pohjois-Karjalassa Lieksanjoki on yksi ny-
kyhallituksen luontopolitiikan kärkikohteista, ja alueella onkin tehty yhteistyössä eri toi-
mijoiden kanssa jo merkittäviä toimenpiteitä järvilohen ja -taimenen pelastamiseksi suku-
puutolta. Salakalastus Pielisjoella ja Pielisellä on ollut erittäin haitallista paitsi uhanalaisil-
le lajeille myös kärkihankkeen tuloksellisuudelle ja alueella jo nyt toimivalle erinomaisel-
le yhteistyölle. Salakalastuksella tuhotaan kaikki ponnistukset ja rahalliset panostukset
sekä valvonnan tai lakiuudistuksen kautta saadut tulokset, eikä teko ole nykyaikana mil-
lään tavoin puolusteltavissa. Jokaisella kudulle nousevalla kalalla on erittäin iso merkitys
koko kannan säilymisessä.

Viime syksynä suoritetussa emokalapyynnissä saimme Pielisjoen Kuurnan kanavalta
ennätysmäärän, noin 250 uhanalaista järvilohta tai -taimenta. Näistä lypsyn jälkeen siirret-
tiin merkittävä osa Pohjois-Karjalan eri vesistöihin. Mikäli salakalastuksen annetaan jat-
kua entisellään, voi hyvällä syyllä kysyä, ovatko emokalojen siirrot näihin vesistöihin edes
järkevää toimintaa.

Pohjois-Karjalan Kalatalouskeskukselle myönnettiin tälle vuodelle edellisvuoden ta-
paan kalastuksenvalvontaan 100 000 euroa. Kalastuksenvalvontaan panostaminen tukee
uhanalaisten kalalajien säilymistä vesistöissä. Sitä tukee myös nyt esittelyssä oleva uhan-
alaisten kalojen arvon määrittely. Tämä esitys on erittäin ajankohtainen ja myös tarpeelli-
nen.

17.34 Katri Kulmuni kesk: Arvoisa puhemies! Tämä kalastuslain muutos on erittäin tär-
keä etenkin Ylä-Lapin näkökulmasta. Viime vaalikaudella kun tehtiin kalastuslakiin muu-
tosta — ja kalat, jos mitkä, herättävät tietenkin aina suuria intohimoja ja tunteita — jäi sin-
ne lakiin kuitenkin paikallisen väen näkökulmasta, saamelaisten näkökulmasta, erittäin on-
gelmallinen muutos, joka tuli loppuviimein ilmeisesti yllätyksenä eduskunnallekin, mutta
12



Pöytäkirjan asiakohta PTK 137/2018 vp
ainakin se tuli yllätyksenä monille paikallisille, että heidät rinnastettiinkin yhtäkkiä samal-
le viivalle ulkopaikkakuntalaisten kanssa niillä valtion vesialueilla, joilla he ovat iän kai-
ken, vuosikymmeniä, sukupolvelta toiselle pystyneet kalastamaan.

Kun katsoin pöytäkirjamerkintöjä tuosta päivällisestä debatista, niin olin vähän yllätty-
nytkin siitä, miten tähän samaan keskusteluun otettiin mukaan vaikkapa Tenojoki-sopi-
mus, joka on valtiosopimus ja asia erikseen, ja sitten laitettiin vastakkain aivan syyttä suot-
ta myös esimerkiksi matkailuyrityksiä ja matkailuyrittäjiä ja paikallisia kalastajia, jotka te-
kevät sitä vapaaehtoisesti ja jotka ovat harjoittaneet tätä kulttuuriperinnettä vuosisatoja
näillä alueilla. 

On erittäin tärkeää, että tämä muutos nyt saatiin, vaikka siihen sisältyikin monenlaisia
koukeroita. On tietenkin harmillista, että se on edennyt näin pitkälle, vaalikauden loppuun,
mutta pidän kyllä keskustan ministerin toimintaa erittäin suoraselkäisenä ja ryhdikkäänä,
sitä, että tämä asia nyt saadaan Utsjoen, Inarin ja Enontekiön kuntien osalta hoidettua.

Lisäksi on kyllä tärkeää, että tässä kannustetaan myös nuoria kalastamiseen sikäli, että
esityksessä alle 18-vuotiaiden osalta tämä lupa olisi maksuton.

Ei ainoastaan se, että tämä parantaa paikallisten oikeuksia, saamelaisten oikeuksia, hei-
dän omalla kotiseutualueellaan, vaan kyllähän tähän liittyvä menettämisseuraamus salaka-
lastuksen kitkemiseksi on myös tärkeä asia. Tuossa aikaisemmassa debatissa puhuttiin laa-
jemminkin salakalastuksesta, ja kyllä täytyy siinä myös antaa kehuja keskustaministerille:
Jari Leppä on erittäin hyvin hoitanut sitä asiaa ja saanut laajalla rintamalla eduskunnan sen
taakse mutta on myös menestynyt hyvin neuvotteluissa Brysselissä.

Toki meidän vaelluskalakantoihimme liittyy vielä paljon tehtävää, ja sikäli salakalastus,
etenkin Puolan seudulla, on erittäin iso kysymys, mutta tämä pienikin muutos, mikä nyt
saatiin kalastuslain 10 §:ään ja tähän menettämisseuraamukseen, on ehdottoman tärkeä.
Näkisin, että tämä muutos etenkin kolmen pohjoisen kunnan osalta on merkittävä periaat-
teellinen tasa-arvokysymys. Monille keskustelussa se ehkä tuntuu olevan vähäpätöinen
asia, mutta meille Lapin ihmisille se on erittäin tärkeä, ja sitä ovat kyllä Lapin edustajat yli
hallitus—oppositio-rajojen kannattaneet.

17.37 Eeva-Maria Maijala kesk: Arvoisa puhemies! Kala-asioista tingataan monet mo-
nituiset kerrat. Yksi kohta tähän lakiin jäi, minkä takia myöskin jatkossa tingataan erittäin
paljon.

Viimekesäisessä lausuntoluonnoksessa olleessa tekstissä oli virtavesien määritelmä mu-
kana. Siinä esityksessä oli todella hyvä kohta siitä, että määritellään tarkemmin, mikä on
virtapaikka. Esityksessä oli, että vaelluskalavesistön koski- ja virta-alueella tarkoitetaan
vesistön koskea tai voimakasta virta-aluetta sekä näiden yhteydessä olevaa kosken tai voi-
makkaan virta-alueen niskaa tai loppuliukua. Minusta tämä olisi ollut oikein hyvä teksti
laittaa tähän matkaan, monta tyhjää tinkaa olisi jäänyt käymättä läpi, että onko se virtapaik-
ka vai ei.

Tällä hetkellä lain 4 §:ssä lukee seuraavalla tavalla: vaelluskalavesistön koski- ja virta-
alueella tarkoitetaan alueita, joissa ”a) vesi virtaa silmin havaittavasti alavirtaan päin; ja b)
virtapaikan ylävesi on alavettä ylempänä”. Siis onko tämä suomalaista lainsäädäntöteks-
tiä? Haloo! Nyt tuota kohtaa oli tarkoitus alkaa korjata. Toivottavasti seuraavalla vaalikau-
della, oli sitten kuka tahansa täällä päättämässä, tämä kohta saadaan ainakin järkeistettyä.

Minulle itselleni tosiaan, kun minä olen Kalatalouden Keskusliiton puheenjohtajana tätä
asiaa joutunut pohtimaan, miten tämän kanssa tehdään, on antanut neuvoksi meidän
13



Pöytäkirjan asiakohta PTK 137/2018 vp
alueemme yksi johtava kalapuolen virkamies, että virtapaikka on se, missä jäät eivät kestä
pilkille menemistä. Elikkä pilkille ei saa mennä semmoiseen virtapaikkaan, missä jäät ei-
vät kestä siellä olemista. Se on sitten se virtapaikka. No, tämä jäi sinne.

Toinen asia, mikä sitten tähän lakiin olisi pitänyt saada korjattua, on tämä verkkoasia.
Koska Suomi on suuri maa, laaja maa, meidän olosuhteemme ovat eri puolilla Suomea to-
della erilaiset. Onneksi 67. leveysasteen pohjoispuolelle ei sitten verkkorajoitusta tullut-
kaan, mutta muualla Suomessa on nyt sitten se, että on venekuntaa kohden 240 metriä. Siis
siellä vesialueella pitäisi päättää sen hoitosuunnitelman mukaisesti, montako verkkoa siel-
lä käytetään, kuinka paljon siellä kalastetaan ja mitä kalastetaan. Suurin osa Suomen vesis-
töistä on aivan ehdottomasti alikalastettuja, mutta on sitten tietenkin myöskin alueita, joi-
hin ei kestä verkkoja laittaa ei yhtään, ei ainakaan kahta enempää. Mutta nyt sitten, kun laki
on kaikkialla Suomessa sama, tässä ei todellakaan ole järkeä. Tämä pitäisi järkeistää.

Tuossa viime kesänä esillä olleessa luonnoksessa oli, että oltaisiin muutettu termi ”ve-
nekunta” nimeksi ”pyyntikunta”, joka olisi pikkuisen selvempi ollut siinä, mitä tämä tar-
koittaa, venekunta-käsitteestähän ei ole minkäänlaista oikeuskäytännön selvitystä vielä
olemassa. Elikkä tästäkin tullaan vielä tinkaamaan ja riitelemään hyvin paljon. Yhtään ta-
pausta ei ole vielä käräjille mennyt, mutta toisaalta verkkojen käyttäminen on Suomessa
romahtanut aivan kokonaan, koska nykyinen sukupolvi ei enää verkoille mene.

Minä kävin viime viikolla muikkuja pyytämässä jäitten alta, mutta eipä siellä Sodanky-
län Orajärvelläkään montaa porukkaa enää vesillä ollut, vaikka se on kuinka perinteistä ka-
lastusaluetta. Suojelujärjestöt: verkkokalastajia ei enää montakaan ole, elikkä älkää enää
heitä peljätkö. Ne, jotka hoitavat vesistöjä, antakaa heidän vesistöjä hoitaa. 

Arvoisa puhemies! Kokonaisuudessaan olemme todellakin huolissamme siitä, että koti-
maisen kalan käyttö on todella vähäistä. Vain viidesosa Suomessa syödystä kalasta on enää
kotimaista kalaa, ja tässä on laskettu matkaan myöskin kotitarvekalastus. Meidän todella
paljon pitäisi tehdä töitä sen eteen, että me saisimme kotimaisen kalan käyttöä lisättyä, sai-
simme ihmiset kalastamaan.

Mutta nyt sitten nämä maksuasiat. Kalastonhoitomaksut ovat tällä hetkellä ehkä turhan-
kin byrokraattisia, ehkä turhankin vaikeasti vielä hoidettavissa. Meidän pitäisi tehdä töitä
sen eteen, että varsinkin päivän luvat olisivat helpommin ostettavissa, me saisimme kaikki
maksamaan. Ja niin kuin aikaisemminkin tuli esille, valvontaa pitäisi saada lisättyä. Kalas-
tonhoitomaksuja käytetään siihen valvonnan ylläpitämiseen, mutta jos meillä ei ole varaa
pitää kalastonhoitovalvontaa, niin kumpi on ensin, muna vai kana? Kokonaisuudessaan
ehkä tarvitaan jostakin muualta lisärahoitusta näitten vesialueitten hoitamiseen, neuvon-
taan ja sitten tähän valvontaan. Mutta kun teemme porukalla näitten eteen töitä, niin kyllä
me pääsemme vielä jatkossa syömään entistä enempi kotimaista kalaa.

Keskustelu päättyi.

Asia lähetettiin maa- ja metsätalousvaliokuntaan, jolle perustuslakivaliokunnan on annet-
tava lausunto.
14


