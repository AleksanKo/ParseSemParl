















































DEM4853.tmp.xml


Pöytäkirjan asiakohta PTK 70/2015 vp

 Tarkistettu
4.0

Pöytäkirjan asiakohta 

PTK 70/2015 vp

Täysistunto

Keskiviikko 25.11.2015 klo 14.00—23.16

39. Hallituksen esitys eduskunnalle laeiksi sairausvakuutuslain muuttamisesta ja väliaikai-
sesta muuttamisesta, sairausvakuutuslain muuttamisesta annetun lain muuttamisesta sekä 
apteekkimaksusta annetun lain 2 §:n väliaikaisesta muuttamisesta annetun hallituksen esi-
tyksen (HE 106/2015 vp) täydentämisestä

Hallituksen esitys HE 128/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 39. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

23.12 Sosiaali- ja terveysministeri Hanna Mäntylä (esittelypuheenvuoro): Arvoisa pu-
hemies! Eduskunnan käsiteltäväksi saapuneen täydentävän hallituksen esityksen tarkoi-
tuksena on pienentää lääkekorvaussäästöjä vuonna 2016. Lääkekorvauksista on ehdotettu
tehtäväksi 50 miljoonan euron säästöt vuonna 2016 eduskunnan käsiteltävänä parhaillaan
olevassa hallituksen esityksessä 106/2015.

Pääministeri Juha Sipilän hallitus on vuoden 2016 täydentävän talousarvioesityksen ta-
louspoliittisen ministerivaliokunnan käsittelyssä 18.11.2015 päättänyt perua kertaluontei-
sesti puolet lääkekorvaussäästöistä vuodelta 2016. Tämä täydentävä hallituksen esitys liit-
tyy hallituksen päätöksen toteuttamiseen. Tästä johtuen hallitus täydentää asiaa koskevaa
aikaisempaa esitystään.

Täydentävässä esityksessä hallitus esittää, että 25 miljoonan euron lääkekorvaussäästö
toteutetaan puolittain niin, että säästövaikutukset kohdistuvat sekä lääkkeiden käyttäjiin
että lääkealan toimijoihin. Vakuutetun lääkekorvausten alkuomavastuu muutetaan 50 eu-
roon, ylemmän erityiskorvausluokan lääkekohtainen omavastuu muutetaan 4,50 euroon, ja
vuosiomavastuun ylityksen jälkeinen lääkekohtainen omavastuu muutetaan 2,50 euroksi.
Lääkealan toimijoille säästöstä ehdotetaan kohdennettavaksi 12,5 miljoonaa euroa, ja sääs-
tö toteutettaisiin vuonna 2016 kertaluontoisella palautusmaksulla ja apteekkimaksun väli-
aikaisella korotuksella.

Esitys liittyy siis vuoden 2016 täydentävään talousarvioesitykseen, ja lain on tarkoitus
tulla voimaan 1.1.2016, kuten eduskunnan käsiteltävänä olevassa hallituksen esityksessä
on ehdotettu. 

Keskustelu päättyi.

Asia lähetettiin sosiaali- ja terveysvaliokuntaan.


