















































DEM4741.tmpSave.xml


Pöytäkirjan asiakohta PTK 68/2017 vp
Pöytäkirjan asiakohta 

PTK 68/2017 vp

Täysistunto

Tiistai 13.6.2017 klo 13.59—15.35

11. Hallituksen esitys eduskunnalle laiksi Yleisradio Oy:stä annetun lain muuttamisesta
Hallituksen esitys HE 13/2017 vp
Valiokunnan mietintö LiVM 11/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 11. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

15.21 Silvia Modig vas: Arvoisa herra puhemies! Tämä esityshän siis perustuu parlamen-
taariseen työryhmään, mutta sen jälkeen, kun tämä parlamentaarinen työryhmä teki työn-
sä, Yle on ollut kyllä erittäin suuressa myllerryksessä ja maailma on tältä osin muuttunut
siten, että parlamentaarisen työryhmän valitsemat kannat olisivat mielestäni tarvinneet täs-
sä uudessa ajassa uutta tarkastelua.

Henkilökohtaisesti näen, että esitykseen sisältyvä strategiasta päättäminen, sen siirto
Ylen hallintoneuvostolle ei ole viisas ratkaisu. Myöskään Mäenpään raportti ei sitä kanna-
ta vaan asettaa tämän ratkaisun kyseenalaiseksi. Tällähän lisätään poliitikkojen vaikutus-
valtaa Ylen ratkaisuissa. Kuvittelimme, että olisimme kaikki olleet tästä yhtä mieltä sen
jälkeen, miten pääministeri Sipilä on toiminut, mutta olemme kuitenkin tähän suuntaan
menneet. Sen takia tulen tekemään lausumaehdotuksen, jolla toivon, että voisimme seura-
ta tätä asiaa ja korjata myöhemmin virheet, jos tämä minun pelkoni toteutuu.

Tässä on aikaisemmassa keskustelussa argumentoitu, että tämä ei ole vaarallinen vaih-
toehto, on olemassa palomuuri ja tällä, että hallintoneuvosto päättää strategiasta, eivät po-
liitikot pääse sisältöihin käsiksi. Näen asian aivan toisin. Minun mielestäni tässä nimen-
omaan poistetaan se palomuuri, kun poliitikot pääsevät päättämään lause lauseelta, mitä
Ylen strategiassa tehdään. Mikä sitten on strategian vaikutus sisällöllisiin ratkaisuihin? Se
on välillinen, mutta sillä on ehdottomasti vaikutusta. Sillä, mitä ratkaisuja Ylen strategias-
sa tehdään tuotantovälineiden, studiokapasiteetin, toimitusrakenteen, alueellisten toimitus-
ten suhteen, on hyvin voimakas — välillinen mutta hyvin voimakas — vaikutus sisällölli-
siin ratkaisuihin tai niihin mahdollisuuksiin, mitä jatkossa on tehdä sisällöllisiä ratkaisuja.

Emme tehneet asiaan pykäläesityksiä, koska tämä oli parlamentaarisen työryhmän yksi-
mielinen ratkaisu ja haluamme vasemmistoliitossa kannustaa ja pidämme tärkeänä, että on
parlamentaarista yhteistyötä.

Mutta sen takia esitän nyt tässä lausumaehdotuksen, joka kuuluu: "Eduskunta edellyt-
tää, että hallitus perustaa parlamentaarisen työryhmän arvioimaan muutoksen vaikutuksia
Yleisradion journalistiselle riippumattomuudelle ja tiedonvälityksen avoimuudelle. Arvi-
 Tarkistettu
4.0



Pöytäkirjan asiakohta PTK 68/2017 vp
ointi tulee tehdä viimeistään vuonna 2020." [Puhemies koputtaa] Ehdotus on jaettu edus-
tajien pöydille.

15.23 Anna Kontula vas: Arvoisa puhemies! Lausumat ovat meille annettu työkalu rea-
goida yhteiskunnallisen ympäristön nopeisiin muutoksiin muuten niin hitaassa instituu-
tiossa.

Kannatan Modigin esitystä.

15.24 Maria Tolppanen sd: Arvoisa puhemies! Ylen hallintoneuvosto on eduskunnan
valitsema parlamentaarinen instituutio, joka voi tehtävänsä puitteissa arvioida myös Yle-
lain muutoksen vaikutuksia. En ymmärrä, minkä takia hallituksen asettama erillinen parla-
mentaarinen työryhmä toisi jotain lisäarvoa tähän. Hallituksen nimittämänä ryhmänä se
olisi sitä paitsi vahvemmin kytköksissä hallitukseen kuin hallintoneuvosto, joka on edus-
kunnan valitsema. Erillinen ryhmä heikentäisi ennen kaikkea hallintoneuvoston asemaa.
Lisäksi tämän päivän uutisessa Yle tiedottaa aloittavansa säännöllisen riippumattomuusar-
vioinnin, jonka toteuttaisi ulkopuolinen riippumaton auditoija. Kun meillä on perinteisesti
tässä maassa riippumaton Yleisradio, eduskunnan Yleisradio, niin jos me teemme tällaisen
lisävalvojan tähän päälle, niin siinähän tapahtuu vähän sellainen asia, että tulee pukki kaa-
limaan vartijaksi.

Nyt on syytä myöskin pohtia sitä, kuka kulloinkin olisi arvioimassa sitä Yleisradion riip-
pumattomuutta kulloisenkin hallituskauden aikana. Todennäköisesti se olisi hallituspuolu-
eista ja hallitusjohtoisesti asetettu työryhmä, mikä eittämättä veisi Yleisradion riippumat-
tomuutta ja objektiivisuutta, ja se olisi myöskin vaarassa kaventaa sananvapautta Yleisra-
diossa, joten kuulostaa kyllä aika hullulta tämä muutos, mikä nytten on.

Me olemme juuri käyneet Yleisradiossa aikamoisen myllerryksen läpi, ja Yleisradiossa
on myöskin otettu opiksi tästä asiasta. Siellä on myöskin menossa tällä hetkellä keskuste-
luja siitä, mikä tulee tulevaisuudessa olemaan hallintoneuvoston asema, joten tässä koh-
dassa minun mielestäni ei ole viisasta tehdä tämänkaltaista isoa muutosta.

15.26 Silvia Modig vas: Arvoisa puhemies! Ymmärsin edustaja Tolppasen puheenvuo-
rosta, että minulla on tarvetta tarkentaa esitystäni siltä osin, että en siis missään nimessä ole
esittämässä mitään parlamentaarista työryhmää, joka toimisi koko ajan rinnakkain Ylen
muun päätöksentekojärjestelmän kanssa, vaan että vuoteen 2020 mennessä, sopiva aika
ennen sitä, perustettaisiin työryhmä, joka arvioisi, mitä tämä muutos Ylen käytännöissä
vaikuttaa. Tämä on hyvin iso muutos, ja itse asissa tämä lausuma löytyy valiokunnan mie-
tinnöstä, joten tämä on kyllä valiokunnan yksimielisen kannan mukainen, tämä on parla-
mentaarisen työryhmän työn sisällön mukainen. Tämä vain antaisi eduskunnalle luonte-
van keinon, sopivan määrän vuosia kuluttua, tarkastella tilannetta, toteutuiko minun pelko-
ni vai toimiiko tämä uusi järjestelmä niin kuin toivotaan, että tämä näkymätön palomuuri
nyt jotenkin sitten estäisi poliitikkojen vaikutusvallan.

15.27 Maria Tolppanen sd: Arvoisa puhemies! Varmasti pitää keskustella tästä asiasta
vielä, koska minun on tässä kohdassa vaikea nähdä, mitä hyötyä siitä on, että on kaksi eri-
laista: ulkopuolinen riippumaton auditoija, joka nyt on ajateltu asettaa, ja sitten taas tästä
salista lähtenyt tarkkailija. Pelkään kovasti sitä, että jos me ryhdymme katsomaan sitä, mi-
ten Yleisradiossa toimitaan, mitkä ovat ne toimintatavat, toimintaperiaatteet, millä tavalla
2



Pöytäkirjan asiakohta PTK 68/2017 vp
sananvapaus toteutuu, millä tavalla objektiivisuus toteutuu, niin vaikka ajatus on hyvä, niin
pelkään pahoin, että se saattaa johtaa vääränlaisille laduille. Tämä on tietysti semmoinen
asia, josta on syytä keskustella ja jota pohtia ja katsoa, miten saadaan vietyä asiaa eteen-
päin, koska varmasti kaikille meille on tärkeää se, että meillä säilyy objektiivinen Yleisra-
dio ja meillä säilyy laajapohjainen Yleisradio.

Me elämme tällä hetkellä mediamaailman myllerryksessä. Meillä vaihtuvat tavat ja tyy-
lit kertoa asioista. Meillä vaihtuvat myös välineet, millä kerrotaan asioista. Voin kertoa,
että ensi viikolla muun muassa minun täytyy viritellä televisioni uudestaan jonkun ihmeen
teräväpiirtojutun takia, mutta pakko se on tehdä, jos aikoo seurata näitä asioita. Tässä ta-
pahtuu niin valtavan paljon asioita, että syytä on tietysti olla tarkkana siitä, että Yleisradi-
on toimittajilla ja toimijoilla, toimituspäälliköillä, on mahdollisuus toimia siten, että ku-
kaan ulkopuolinen, varsinkaan poliittinen, vaikuttaja ei pyri sanelemaan sitä, mitä Yleisra-
diossa saa kertoa ja mitä siellä ei saa kertoa. Kaikkein tärkeintä on se, että Yleisradio säi-
lyy avoimena, objektiivisena ja tasapuolisena radiona, niin kuin se tähänkin saakka suurin
piirtein on ollut.

15.29 Silvia Modig vas: Arvoisa puhemies! Eduskunnan rooli on säätä laki Yleisradiosta.
Ylen hallintoneuvoston rooli on valvoa, että Yleisradio noudattaa sitä, mitä siihen lakiin on
kirjattu, ja lain henkeä. Nyt tämä muutos siinä, että hallintoneuvosto päättää strategiasta,
on todella iso. Tässä siis luodaan oikopolku sille, että poliitikot voivat päättää siitä, mitä
Yle tekee. Aikaisemmassa puheenvuorossa yritin kuvata sitä, miten se välillisesti vaikut-
taa jopa sisällöllisiin ratkaisuihin.

Edustaja Tolppanen kyseenalaisti tämän työryhmän perustamisen hyödyn. Itse minä
näen siinä hyötynä juuri sen, että kun Yleisradio on isossa murroksessa, mediakenttä on
isossa murroksessa, hyväksymällä tämän lausuman me sopisimme yhteisen aikataulun,
milloin me seuraavan kerran parlamentaarisesti istumme alas ja katsomme, onko muutos
ollut hyväksi vai huonoksi Yleisradion kannalta.

Keskustelu päättyi ja asian käsittely keskeytettiin.
3


