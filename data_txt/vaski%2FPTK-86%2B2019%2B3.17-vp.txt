















































DEM8000.tmp.xml


Pöytäkirjan asiakohta PTK 86/2019 vp
Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.17. Suullinen kysymys ympäristölle haitallisista yritystuista (Ville Kaunisto kok)
Suullinen kysymys SKT 96/2019 vp

Suullinen kyselytunti

Toinen varapuhemies Juho Eerola: Edustaja Kaunisto.

Keskustelu

16.40 Ville Kaunisto kok: Arvoisa puhemies! Minulla on huoli lastemme ja nuortemme
tulevaisuudennäkymistä, ja tätä huolta korostavat ne monet, monet viestit, mitä saan iso-
vanhemmilta heidän lastenlastensa huonoon oloon liittyen. Minun mieltäni oikeastaan rau-
hoittaa se, että tiedän, että tässä salissa me kaikki jaamme tämän murheen.

Yksi suurimmista ellei suurin asia, mitä voimme nuortemme eteen tehdä, on ilmaston-
muutoksen torjunta. Tehokkailla ilmastotoimilla teemme lastemme ja nuortemme tulevai-
suudennäkymistä turvallisempia ja varmistamme, että näkymä tulevaisuuteen ylipäänsä on
olemassa. [Perussuomalaisten ryhmästä: Ei muuta kuin vihreitten riveihin!] Nyt onkin te-
kojen aika. Hallituksen toimet ilmastonmuutoksen torjunnassa ovat olleet valitettavan pie-
niä. Hallituksen ensi vuoden budjetti jopa korottaa ympäristölle haitallisia yritystukia 100
miljoonaa euroa, samalla kun kokoomuksen vaihtoehtobudjetti laskee niitä 500 miljoonaa
euroa.

Arvoisat ministerit, [Puhemies koputtaa] ympäristölle haitallisissa yritystuissa on 3,6
miljardia euroa mahdollisuuksia toimiin. [Puhemies: No niin, aika täynnä!] Miksi te ette
toimi? [Jussi Saramo: Te esititte niiden kasvattamista!]

16.41 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustajalle kysymyksestä. Yritystukikeskusteluhan on ollut tässä maassa varsin
pitkään ja useamman vaalikauden ajan, ja kannattaa ehkä muistaa, että meillä on olemassa
noin miljardi euroa suoria yritystukia — siis miljardi euroa suoria tukia — mutta kuten
edustajakin tässä nosti esille tämän suuremman, yli 3 miljardin euron potin, niin siinä on
aika paljon erilaisia veroetuja tai alempia verokantoja. Kun me menemme käymään ruoka-
kaupassa tai apteekissa, me saamme tuotteet hieman alemmalla arvonlisäverokannalla.
Koetteko te saavanne yritystukea? Epäilen. 

Se linjaus, mikä hallituksella on, liittyy siihen, että me olemme tehneet yritystuista 100
miljoonaa euroa säästöä — valitettavasti monikaan hallitus ei ole siihen pystynyt — ja
edelleenkin me aiomme myös käydä läpi, onko olemassa vielä ympäristölle haitallisia tu-
kia, joista voisi mahdollisesti löytää säästöjä. Tätä työtä tullaan tekemään, mutta hallitus on
ne hallitusohjelman mukaiset yritystukisäästöt jo todellakin tehnyt.
 Tarkistettu
4.0



Pöytäkirjan asiakohta PTK 86/2019 vp
Kysymyksen käsittely päättyi.
2


	3.17
	16.40
	16.41


