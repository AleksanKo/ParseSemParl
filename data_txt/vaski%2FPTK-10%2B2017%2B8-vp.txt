















































DEMF615.tmp.xml


Pöytäkirjan asiakohta PTK 10/2017 vp

 Tarkistettu
4.0

Pöytäkirjan asiakohta 

PTK 10/2017 vp

Täysistunto

Tiistai 21.2.2017 klo 14.02—17.57

8. Hallituksen esitys eduskunnalle Suomen Pankille myönnettävästä valtiontakuusta Kan-
sainväliselle valuuttarahastolle annettavan lainan vakuudeksi

Hallituksen esitys HE 254/2016 vp
Valiokunnan mietintö VaVM 1/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 8.
asia. Käsittelyn pohjana on valtiovarainvaliokunnan mietintö VaVM 1/2017 vp.

Keskustelu

17.54 Sami Savio ps: Arvoisa puhemies! Tähän esitykseen tai tähän mietintöön nyt ei to-
dellakaan sisälly mitään suurta dramatiikkaa, mikä varmasti näkyy jo siinä, että tämä va-
liokunnan mietintö valtiontakuun antamisesta on ollut yksimielinen. Tässähän uusitaan
tämä 2013 annettu valtiontakuu 3,76 miljardia euroa. Tämä on ihan perusteltu esitys siinä
mielessä, että tämän Kansainvälisen valuuttarahaston lainanantomahdollisuudet tämän
kautta paranevat ja sillä voidaan ehkäistä näitä mahdollisesti myös tulevaisuudessa synty-
viä kriisejä.

Tässä on myös parannuksia siltä osin tähän aiempaan verrattuna, että nykyisten sääntö-
jen mukaan Kansainvälinen valuuttarahasto voisi aktivoida kahdenväliset lainat ainoas-
taan, jos äänioikeutetut lainanantajat, jotka edustavat 85:tä prosenttia koko lainasummas-
ta, hyväksyvät ehtojen aktivoinnin. Tämä on parannus aiempaan verrattuna. Nykyisten so-
pimusten mukaan lainanantajien suostumusta ei ole tarvittu, joten tämäkin ehto vahvistaa
lainanantajamaiden asemaa, ja siten tämä esitys ja myös mietinnön perustelut ovat hyvin-
kin kannatettavia.

Keskustelu päättyi.

Eduskunta antoi suostumuksensa valtiontakuuseen ja aikaisemman valtiontakuun kumoa-
miseen mietinnön mukaisesti. Asian käsittely päättyi.


