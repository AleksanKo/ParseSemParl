















































DEM1836.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

14. Lakialoite laeiksi rintamasotilaseläkelain 9 §:n ja ulkomaille maksettavasta rintamali-
sästä annetun lain 3 §:n muuttamisesta

Lakialoite LA 36/2019 vp
Valiokunnan mietintö StVM 16/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 14. asia. Käsittelyn pohjana on sosiaali- ja terveysvaliokunnan mietintö StVM 16/2019
vp. Nyt päätetään lakiehdotusten sisällöstä. — Sosiaali- ja terveysvaliokunnan puheenjoh-
taja, edustaja Vehviläinen.

Keskustelu

20.33 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 16/2019 valtiopäiviltä käsittelee kaikkien eduskuntaryhmien
yhteistä lakialoitetta laeiksi rintamasotilaseläkelain 9 §:n ja ulkomaille maksettavasta rin-
tamalisästä annetun lain 3 §:n muuttamisesta. Lakialoitteessa ehdotetaan rintamasotila-
seläkelain ja ulkomaille maksettavasta rintamalisästä annetun lain mukaisen rintamalisän
korottamista 50,19 eurosta 125 euroon kuukaudessa. Sosiaali- ja terveysvaliokunta pitää
lakialoitteen perusteluista ilmenevistä syistä ja saamansa selvityksen perusteella lakiehdo-
tuksia tarpeellisina ja tarkoituksenmukaisina ja puoltaa niiden hyväksymistä muuttamatto-
mina. Valtion talousarviossa on rintamalisää ja ulkomaille maksettavaa rintamalisää var-
ten arviomääräraha. Rintamalisien korottamisen lisäkustannukset vuodelle 2020 ovat
4 700 000 euroa. Ehdotetut lait on tarkoitettu tulemaan voimaan 1. päivänä huhtikuuta
2020, ja tämä korotuksen ajankohdan määräytyminen sinne huhtikuun alkuun johtuu Kan-
saneläkelaitoksen eli Kelan tietojärjestelmien kyvykkyydestä toteuttaa lainsäädännön
edellyttämät muutokset. Tämä valiokunnan mietintö on yksimielinen.

20.34 Ritva Elomaa ps: Arvoisa puhemies! Viime viikolla rintamalisäasiaa käsiteltiin lä-
hetekeskustelussa, ja nyt on ensimmäinen käsittely tänään. Sotaveteraanien tilanteesta on
keskusteltu täällä eduskunnassa jo vuosikymmeniä. Käytännön toimet sotaveteraanien
eteen eivät ole mielestäni pysyneet näiden puheiden perässä. Vuosien vieriessä vastusta-
mattomasti eteenpäin valitettavan moni itsenäisyytemme takuumiehistä ja -naisista on
poistunut keskuudestamme. Vielä elossa olevista sotiemme veteraaneista on huolehdittava
hyvin. Tästä ei voi tinkiä. Rintamalisien korottaminen 50 eurosta 125 euroon on aivan vä-
hintä, mitä me voimme veteraanien eteen tehdä. Se oli kaikkien eduskuntaryhmien yhtei-
nen päätös. Se oli hyvä päätös.
 Tarkistettu
4.0



Pöytäkirjan asiakohta PTK 79/2019 vp
Sotaveteraaneja on elossa vielä 8 500 ja sotainvalideja alle 2 000. Lisäksi sotaleskistä ja
veteraanien puolisoista on pidettävä huolta. Myöskään sotaorpoja ei saa unohtaa. Heitäkin
on yli 16 000. Monilla veteraaneilla avun tarve on todella suuri. On päivänselvää, että kun
veteraanien keski-ikä on yli 94 vuotta, niin hoivapalvelujen tarve korostuu. Nyt ovatkin kä-
sillä viimeiset vuodet, kun voimme vielä osoittaa veteraaneille arvostusta kohdentamalla
resursseja heille suunnattuihin palveluihin ja kuntoutukseen.

Arvoisa puhemies! Minusta tuntuu todella pahalta, että veteraanien tukeminen on eden-
nyt poliittisen päätöksenteon puolella näin verkkaisesti. Asiasta on puhuttu paljon, kym-
meniä vuosia, mutta veteraanien hyvinvointia parantavia uudistuksia on toteutettu eri hal-
litusten toimesta niin sanotusti pieni palanen kerrallaan. Esimerkiksi rintamaveteraanien
palvelujen parantaminen rinnastamalla heidät sotainvalideihin oli hyvä muutos ja edisti
osaltaan Suomen sodissa palvelleiden tasa-arvoa. Tämäkin vain toteutui aivan liian myö-
hään, mutta kuitenkin kotiin vietävät palvelut kuuluvat tällä hetkellä kaikille sotiemme ve-
teraaneille maksutta, ja nyt onkin erityisen tärkeää, että jokainen luottamus- ja toimihenki-
lö siellä kunnissa tietää, että sotiemme veteraanit ovat erityisryhmä ja heidän kuuluu saada
nämä palvelut. Valtiokonttori maksaa ne kokonaan.

Vetoankin hallitukseen, että veteraanien kuntoutukseen panostetaan toden teolla. On
suoraan sanottuna käsittämätöntä, että rahaa on riittänyt välillä toissijaisiinkin projekteihin
ja samanaikaisesti olemme osittain unohtaneet itsenäisyyden meille turvanneiden ihmisten
tarpeet. Nyt kyse on enää niin pienestä joukosta, ettei tässä ole selityksille sijaa, vaan rahaa
lisää tiskiin. Missä olisimme tänä päivänä, jos ei sodissa kukaan olisi uhrannut henkeään
tai terveyttään? Itsenäisyys on mahdollistanut meille elämän vapaassa ja maailmanlaajui-
sessa vertailussa hyvinvoivassa oikeusvaltiossa. Se on mittaamattoman arvokas asia.

Minulla on hyvä ystävä, Kalervo Savolainen Kuopiossa. Hän täyttää pian 96 vuotta. Hän
taisteli isäni johtamassa partiossa, joukossa, Syvärillä. Kalervo Savolainen on kirjoittanut
viisi sotakirjaa näistä asioista. Isäni menehtyi jo 1984, joten erittäin hienoa on, että Kaler-
volla on nämä sotakirjat, jotka hän on minullekin lähettänyt, että tiedän, mikä on ollut se to-
dellisuus sodassa. Kalervo Savolainen lähetti myös terveisiä, kun soitin hänelle viime vii-
kolla. Hän lähetti terveisiä eduskunnalle, edustajille: ”Älkää tuhlatko sitä työtä ja panosta,
joka vaati raskaat uhraukset. Me olemme itsenäisiä.” — Kiitos.

20.39 Merja Mäkisalo-Ropponen sd: Arvoisa puhemies! Kävin viime viikolla Joensuus-
sa yhdessä sotiemme veteraanien ja veteraanien leskien itsenäisyyspäiväjuhlassa, jossa
kerroin tästä lakialoitteesta ja siitä, että tämä on kaikkien eduskuntaryhmien yhteinen tah-
totila. Sain sieltä tuotavaksi yhteiset kiitokset, ja lupasin toimittaa nämä kiitokset perille,
vaikka korostin kyllä juhlassa, että kaikki kiitos kuuluu heille, sotiemme veteraaneille ja
myöskin sotien aikana olleille kotijoukoille, jotka varmistivat meille itsenäisen kotimaan.
Tämän juhlan aikana käydyistä keskusteluista tuon tietoonne kolme tärkeää asiaa, joista
juhlaväki toivoi enemmän yhteiskunnassa keskustelua.

Ensinnäkin he korostivat, että liian harvoin puhumme siitä, mikä merkitys sodan aikana
oli kotijoukoilla, jotka pitivät yhteiskuntaa koossa silloin, kun miehet ja osa naisistakin oli
rintamalla. Heille kuuluu myös iso kiitos siitä, että sotien jälkeen päästiin niin nopeasti yh-
teiskunnassa jaloilleen.

Toinen tärkeä asia muistaa on se, että monet sodasta palanneet olivat usein hyvin trau-
matisoituneita niin fyysisesti kuin henkisestikin. Silloin ei ollut kriisiapua tarjolla, ja sota
kummitteli vuosikausia, joskus vuosikymmeniä sen kokeneiden mielissä. Kun asiasta ei
2



Pöytäkirjan asiakohta PTK 79/2019 vp
voinut puhua, se kuitenkin oli läsnä perheessä ja vaikutti parisuhteeseen ja myöskin lap-
siin. Myöhemmin monesta aviopuolisosta tuli myös omaishoitaja, ja esimerkiksi muistisai-
raus tuo tai toi sodan uudelleen mieleen. Nämä sodan kokemukset olivat pitkään ja ovat
varmaan vieläkin läsnä yhteiskunnassa, perheissä ja suvuissa.

Ja kolmantena asiana juhlan keskusteluista nostan esille sotaleskien ja sotaorpojen tilan-
teen. Kaatuneitten Omaisten Liitto on puhunut usein siitä, että sotaleskien ja sotaorpojen ti-
lanne poikkeaa muun ikääntyneen väestön tilanteesta. Äitien jäädessä yksinhuoltajiksi per-
heet olivat monella tavalla tiukoilla, ja monet lapset ja nuoret joutuivat kokemaan kovan
lapsuuden ja nuoruuden. Liitto onkin esittänyt, että valtiovalta maksaisi sotaleskille koto-
na asumista tukevat palvelut ja sotaorvoille oikeuden kuntoutukseen.

Näistä kaikista asioista puhuttiin siellä itsenäisyyspäiväjuhlassa, ja siellä kuulin monia
esimerkkejä siitä, miten oli koettu ja miten on pärjätty tavallaan sotien jälkeen. Se oli jo-
tenkin niin liikuttavaa siellä se kiitollisuus, mitä sain kuulla, kun kerroin tästä yhdessä teh-
dystä päätöksestä ja aloitteesta. Tällä hetkellä jossain päin Suomea huomioidaan palvelu-
tarpeen arvioinnissa sotaveteraanien, omaishoitajien, sotaleskien ja sotaorpojen erityinen
tilanne jopa hyvinkin, mutta yleisesti ottaen asiaa ei ole hoidettu niin hyvin kuin pitäisi.
Siksi toivonkin, että nyt kunnissa ja alueilla otettaisiin asia erityishuomion kohteeksi ja
palveluja kehitettäisiin näiden ryhmien yksilöllisiä ja erityisiä tarpeita paremmin huomioi-
den. Heitä ei todellakaan ole enää keskuudessamme paljon.

20.43 Anu Vehviläinen kesk: Arvoisa puhemies! Haluan yhtyä myös siihen näkemyk-
seen, joka täällä taisi tulla jo aiemminkin esille, että kieltämättä työtä on lähdetty tekemään
sotiemme veteraanien hyväksi — kiittämään ja palveluita parantamaan — aika myöhäises-
sä vaiheessa. Sama koskee myös vaikka talvisodan muistamista. Talvisodan syttymisestä
tuli tässä näin puolitoista viikkoa sitten 80 vuotta, ja jos muistan oikein, niin vasta 30 vuot-
ta sitten hyväksyttiin se, että meillä ruvetaan ylipäänsä muistamaan talvisotaa ja huomioi-
maan sitä.

Sotiemme veteraaneja on todellakin noin 8 000 henkilöä tällä hetkellä, ja taitaa olla, että
sotainvalideja enää vain reilu 1 000—1 500, eli erittäin vähän.

Minä haluan tuoda esille: Olimme edustaja Risikon kanssa tänään samassa tilaisuudes-
sa, joka oli hyvin mieleenpainuva tilaisuus ja liittyy tähän meidän aihepiiriimme. Eli tä-
nään eduskunnassa oli juhlakokous ja juhlalounas, joka oli rintamaveteraaniasiain neuvot-
telukunnan kokous ja tosiaankin vasta 40-vuotisjuhlakokous. Tämäkin kertoo, että vasta
vuonna 79 perustettiin tällainen neuvottelukunta yhdyselimeksi valtakunnallisille veteraa-
nijärjestöille, eduskuntapuolueille ja virkamiehille. Täytyy sanoa, että tämä neuvottelu-
kunta on myös tehnyt hyvää työtä. Sieltä on tullut tähän taloon aloitteita toteutettaviksi, ja
näistä aloitteista muun muassa se, että tämän vuoden marraskuun alusta lähtien kaikilla ve-
teraaneilla on ollut samat mahdollisuudet saada kotipalveluita. Sitten tämä käsittelyssä ole-
va asia, jota täällä nyt juuri käsittelemme, niin se on meidän yhteinen, kaikkien eduskun-
taryhmien yhteinen lakialoite. Pidän erittäin tärkeänä, että täällä salissa kunnioitetaan tätä
yhteistyön perinnettä, että me emme itse kukaan eikä mikään ryhmä lähde tekemään tässä
tilanteessa, kun meillä on näin vähän näitä meidän kunniakansalaisiamme, tämmöisiä eril-
lisiä irtiottoja, vaan teemme näitä asioita kaiken kaikkiaan yhdessä.

Otan myös esille sen, kun meistä moni on tavannut todellakin Kaatuneitten Omaisten
Liiton väkeä, että he kantavat huolta erityisesti sotaorvoista ja sotaleskien asemasta. On to-
della tehty hyvää tutkimusta siitä, minkälaista se elämä oli näissä perheissä, kun isä siellä
3



Pöytäkirjan asiakohta PTK 79/2019 vp
sitten kaiken kaikkiaan sodassa meni tai vähän ajan päästä sitten jopa lopullisesti meneh-
tyi, vaikka olisi kotiutettukin. Ainakin oma ajatukseni kulkee sillä tavalla, että ehkä mei-
dän pitäisi myös joukkona enemmän paneutua tähän asiaan ja pohtia, onko meillä vielä täs-
sä jotain yhteisesti tehtävää.

20.46 Paula Risikko kok: Arvoisa puhemies! Aivan niin kuin edustaja Vehviläinen täällä
totesi, saimme viettää hienon juhlakokouksen tänään. Rintamaveteraaniasiain neuvottelu-
kuntatoiminta täytti 40 vuotta, ja oli juhlakokous. Rintamaveteraaniasiain neuvottelukun-
tahan aikoinansa perustettiin todella huolehtimaan rintamalla toimineista ja heidän lähei-
sistään, jotka apua tarvitsivat. Tehtävänä oli nimenomaan yhteensovittaa ja toimia siltana
viranomaisten, päättäjien ja veteraanijärjestöjen välillä. Siellä tuotiin hyvin esille sitä,
mikä merkitys todella rintamaveteraaniasiain neuvottelukunnalla on, ja myöskin sitä, mi-
ten poliitikot ovat ahkerasti osallistuneet tähän — eräänlainen parlamentaarinen ryhmä, ja
se on hyvä asia.

On tehty paljon hienoja muutoksia tässä viime aikoina ja viime vuosina. Esimerkiksi
nämä kotiin vietävät palvelut, kotiin vietävät kuntouttavat palvelut ja kotipalvelut ovat ai-
van valtavan hyvä asia. Ja sitten tietysti tämä, että invalidien laitoshoito on saatu nyt jär-
jestettyä.

Se, mikä vielä kaipaisi — tässä vähän myöskin toistan samaa, mitä edustaja Vehviläi-
nen — niin kyllähän tämä sotaorpojen tilanne on tällä hetkellä sellainen, joka varmasti vaa-
tisi huomiota. Nimittäin muistelen silloin, kun tulin tähän taloon, ensimmäisinä vuosina
tehtiin partisaanien uhreille ensiksi kertakorvaus ja sitten kuntoutus. Tämä on ihan vastaa-
vaa ajattelua, elikkä me voisimme ajatella, että se olisi samaa kategoriaa. No, nyt tietysti
yritetään eri tavoin saada erilaisia hankkeitakin heille, että he saisivat tällaista kuntoutus-
mallia kehitettyä, ja olen itsekin tehnyt siihen talousarvioaloitteeseen aloitteen. Toivon,
että siihen osallistutaan.

Mutta sitten vielä pari muuta tällaista veteraanipoliittista asiaa. Olen itse saanut olla ve-
teraanipoliittisen neuvottelukunnan jäsen, mutta myöskin ministerinä, ja silloin tehtiin ve-
teraaniohjelmia. Rahaahan ei ollut tietenkään ihan sitä, mitä olisi tarvittu, ja siitä syystä piti
priorisoida. Mutta nyt kun väki on vähentynyt, niin toivon, että huolehditaan heistä, jotka
ovat vielä jäljellä. Mielestäni tämä haitta-asteajattelu on kyllä hyvin erikoista, koska se
joku prosentuaalinen haitta-aste on erittäin vaikea kyllä arvioida tämän ikäisiltä henkilöil-
tä.

Sitten toinen, mitä haluaisin vielä korostaa, on veljeskotien siirtäminen geriatriseen kun-
toutukseen. Meillä tulee olemaan valtavan suuri tarve geriatrisesta kuntoutuksesta. Meillä
väki ikääntyy, ja meillä on sotainvalidien veljeskodit, jotka ovat erikoistuneet tähän ikäih-
misten kuntoutukseen. Miksi emme hyödynnä sitä osaamista? Se on hyvin vaihtelevasti eri
alueilla hyödynnetty, ja toivon, että siihen myös valtiovalta paneutuu hieman vielä tarkem-
min. — Kiitos.

Yleiskeskustelu päättyi.

Eduskunta hyväksyi lakialoitteeseen LA 36/2019 vp sisältyvien 1. ja 2. lakiehdotuksen si-
sällön mietinnön mukaisena. Lakiehdotusten ensimmäinen käsittely päättyi.
4


