















































DEME47.tmpSave.xml


Pöytäkirjan asiakohta PTK 111/2016 vp
Pöytäkirjan asiakohta 

PTK 111/2016 vp

Täysistunto

Keskiviikko 9.11.2016 klo 14.00—19.41

18. Lakialoite laiksi perustulokokeilusta
Lakialoite LA 103/2016 vp Krista Mikkonen vihr ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 18. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

19.15 Krista Mikkonen vihr (esittelypuheenvuoro): Arvoisa herra puhemies! Politiikka
on siitä erikoista, että joskus jotkut asiat, joita on pitänyt todella pitkään esillä ja joista on
puhunut paljon ja joista on erilaisia malleja esittänyt — niin kuin vihreät ovat perustulon
osalta jo parikymmentä vuotta kehitelleet tätä ideaa — saattavat liikahtaa eteenpäin sil-
loin, kun ei itse ole edes hallitusvastuussa, kuten tässä tapauksessa, kun hallitus on päättä-
nyt tehdä perustulokokeilun. Olemme tietysti hyvin iloisia siitä, että tämä esittämämme
ajatus on saanut nyt niin laajasti tukea, että jopa silloin, kun itse emme ole hallituksessa,
sitä kokeillaan.

Mutta meillä tähän kokeiluun sisältyy sellainen huoli, että toivoisimme, että kun tämä
kokeilu tehdään, niin se tehtäisiin kunnolla, jotta me voimme aidosti nähdä, mitä vaikutuk-
sia perustulolla olisi. Tiedämme, että työelämä on muuttunut yhä pirstaloituneemmaksi.
Tiedämme, että meidän sosiaaliturvajärjestelmämme on hyvin monimutkainen ja se antaa
lukuisia erilaisia kannusteloukkuja, ja tämän kaiken yhteensovittamiseksi perustulo voisi
olla aivan ideaalinen ratkaisu.

Nyt kuitenkin tähän hallituksen kokeiluun otetaan mukaan vain pelkästään työmarkki-
natuen saajat, ja tästä jäävät nyt pois tavallaan ne elementit, joita perustulolla tavoitellaan.
Tämä on oikeastaan nyt vain tämmöinen byrokratian purkamiskokeilu näille työmarkkina-
tuella oleville, ja tästä puuttuvat ja tässä eivät tule näkymään ne dynaamiset vaikutukset,
mitä saisimme sellaisella perustulolla, joka kohdistuisi laajempaan joukkoon ihmisiä. Sen
takia me olemme ehdottaneet, että tähän otettaisiin mukaan enemmän ihmisiä ja kokeilua
myös jatkettaisiin vuodella kauemmin kuin mitä hallitus ehdottaa. Ja tähän ehdotamme nyt
sitten 10 miljoonan euron vuosittaista lisärahoitusta, joten tämä kaksivuotinen kokeilu laa-
jentuisi kolmivuotiseksi ja siihen tulisi mukaan myös pienituloisia palkansaajia, pienituloi-
sia yrittäjiä, freelancereita, itsensätyöllistäjiä.

Olisi myös äärimmäisen tärkeää, että tähän kokeiluun, josta nyt jää puuttumaan verotus-
elementti, lisättäisiin se. Nyt tässä hallituksen kokeilussa on ajatuksena se, että jos jotain li-
säansiota tämän perustulon päälle kerättäisiin, niin siihen ei kohdistu verotusta, ja tämähän
tarkoittaa sitä, että kokeilun kustannuksista tulee valtavan kalliit ja se ei kerro sitä totuutta,
 Tarkistettu
4.0



Pöytäkirjan asiakohta PTK 111/2016 vp
mitä perustulolla haetaan. Siksi olisi erittäin keskeistä saada kokeilussa kerättävät verot pa-
lautettua tähän kokeilubudjettiin. Silloin kokeiltava järjestelmä muistuttaisi enemmän to-
dellista perustuloa ja näyttäisi myös sen, mikä sen hinta on, ja silloin voitaisiin aidosti ar-
vioida sitä, olisiko se toteuttamiskelpoinen myös taloudellisesta näkökulmasta.

Keskustelu päättyi.

Asia lähetettiin sosiaali- ja terveysvaliokuntaan.
2


