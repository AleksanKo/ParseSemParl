















































DEMBACF.tmpSave.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

3.2. Suullinen kysymys eläinsuojelulain uudistamisesta (Touko Aalto vihr)
Suullinen kysymys SKT 91/2017 vp

Suullinen kyselytunti

Puhemies Maria Lohela: Seuraava kysymys, edustaja Aalto.

Keskustelu

16.22 Touko Aalto vihr: Arvoisa puhemies! Eilen järjestettiin tiedotustilaisuus eläinsuo-
jelulaista. Kiitän ministeri Leppää siitä, että kävitte esittelemässä lakia myös vihreiden
eduskuntaryhmälle.

Eläinsuojelulakia on valmisteltu pitkään. Uudistuksen on toivottu tekevän Suomesta
tuotantoeläinten hyvinvoinnin edelläkävijämaan ja mallimaan. Valitettavasti hallituksen
esitysluonnos ei vastaa näihin odotuksiin kaikilta osin. Nautojen ja sikojen hyvinvointi
varmistetaan mahdollistamalla jaloittelu, liikkuminen ja ulkoilu. [Hälinää — Puhemies ko-
puttaa] Lakiluonnos ei kuitenkaan ole tuomassa merkittävää parannusta tuotantoeläinten
olosuhteisiin. Sen kummemmin parsinavettoja kuin porsitushäkkejäkään ei olla kieltämäs-
sä. Lisäksi sikojen tiineytyshäkkien kieltämiselle esitetään hämmästyttävän pitkää 15 vuo-
den siirtymäaikaa. Kysynkin ministeri Lepältä: Miksei näihin keskeisiin tuotantoeläinten
hyvinvoinnin ongelmiin esitetä helpotusta? Eikö ministeri näe, että suomalaisen ruoantuo-
tannon vahvuus on nimenomaan tuotannon eettisyys ja eläinten hyvät olosuhteet?

16.23 Maa- ja metsätalousministeri Jari Leppä (vastauspuheenvuoro): Rouva puhe-
mies! Uusi eläinsuojelulakiluonnos, joka nyt on esitelty ja lähtee tuossa syksyn korvalla
lausunnolle, on laki eläinten hyvinvoinnista. Tällä halutaan korostaa sitä, että jokaisen suo-
malaisen tehtävänä on huolehtia eläinten hyvästä hoidosta, oli kysymyksessä sitten harras-
te-eläin tai oli kysymyksessä tuotantoeläin. Tämä lakiluonnos pitää sisällään erittäin pal-
jon merkittäviä muutoksia, jotka modernisoivat jo jälkeenjäänyttä lakia, joka meillä tällä
hetkellä on voimassa. Siihen tulee monia, monia parannuksia eläinten hyvinvointiin. Mut-
ta pitää myöskin muistaa se, mikä meidän rakenteemme tuotantoeläinpuolella Suomessa
on. Se poikkeaa monella tavalla muista Pohjoismaista, puhumattakaan nyt sitten, jos
kauemmas mennään. 

Mutta tällä lailla tulee monia, monia hyviä asioita kivunlievitykseen. Siellä tulee myös-
kin selvät määräajat näiden muutamien asioiden kieltämiseen suoraan. Siellä tulee ilmoi-
tusvelvollisuuksia lisää, siellä tulee viranomaisyhteistyön lisäämistä ja niin edelleen. Tämä
lakiluonnos on mielestäni erinomaisen hyvä. Nyt kun se lausunnolle lähetetään, [Puhe-
mies koputtaa] niin kommentteja otamme mielellämme vastaan ja sitten arvioimme asiaa
uudelleen ennen hallituksen esitystä.
 Tarkistettu
4.0



Pöytäkirjan asiakohta PTK 66/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.24 Touko Aalto vihr (vastauspuheenvuoro): Arvoisa puhemies! Eläinsuojelulaissa
käsitellään tuotantoeläinten lisäksi myös lemmikkieläimiä. Liian pitkälle menevälle jalos-
tamiselle asetettavat rajoitukset ovat tervetulleita. Lakiehdotuksessa ei silti, odotusten vas-
taisesti, esitetä toimia kissojen ja koirien tunnistusmerkinnän ja rekisteröinnin vahvistami-
sesta. Niin kutsutulla siruttamisella voitaisiin tehokkaasti puuttua haitalliseen pentutehtai-
luun. Samalla kadonneiden lemmikkien löytäminen helpottuisi. Eläinten lopettamiseen ei
tarvitsisi turvautua yhtä usein, etenkin kun lakiuudistuksen myötä löytöeläinten säilytysai-
ka lyhenisi. Arvoisa ministeri Leppä: miksi tätä asiaa ei ole otettu mukaan lakiluonnok-
seen ja oletteko valmis harkitsemaan sen lisäämistä lakiin lausuntokierroksen jälkeen?

16.25 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Tämä rodunjalostuksen ja jalostuksen eteenpäinmeno väärään suuntaan halu-
taan tällä lailla topata. Se on ihan selvä, olen siinä kysyjän kanssa samaa mieltä. Tästä on jo
joitakin huonoja esimerkkejä olemassa tuolla lemmikkieläinpuolella. Tällä halutaan nyt
selkeästi puuttua tähän vallitsevaan käytäntöön ja tilanteeseen.

Tämä merkintä ja uudet järjestelmät siihen: On hyvä, että siihen nyt otetaan kantaa tä-
män lausuntokierroksen aikana ja sitten katsomme tämän palautteen perusteella, minkälai-
siin toimiin on syytä ryhtyä. Siksi odotan erittäin mielenkiinnolla ja avoimin mielin myös-
kin sitä lausuntokierrosten lopputulosta.

16.25 Pia Viitanen sd (vastauspuheenvuoro): Arvoisa puhemies! Sivistyneen yhteiskun-
nan mitta on varmasti se, miten pidämme huolta niistä, ketkä eivät kykene itse itsensä puo-
lesta puhumaan, ja siinä mielessä on tärkeää, että eläinsuojelulakia uudistetaan kunnianhi-
moisin tavoittein. Eläinsuojelujärjestöt esittivät kuitenkin huolta tämän suhteen, ja heidän
mielestään nämä tavoitteet eivät ole riittävän kunnianhimoisia ja täällä on selkeitä puuttei-
ta, muun muassa jatkuvan juomaveden saanti eläintenpitopaikoissa. Toivon, että näihin tu-
lee parannusta sitten, kun tämä esitys tulee eduskuntaan.

Puhemies! Haluaisin myös nostaa tässä yhteydessä esille kysymyksen eläinsuojeluval-
tuutetusta. Viime kaudella oli eläinsuojeluvaltuutetun virka, jonka sosiaalidemokraatit ha-
lusivat hallitusohjelmaan ja toteuttivat, ja tämä hallitus nyt sitten siitä luopui. Kysyisinkin
ministeriltä: voisitteko osoittaa tiettyä tulevaisuuteen katsomista siinä suhteessa, että voi-
sitte palauttaa eläinsuojeluasiamiehen viran samassa yhteydessä, kun eläinsuojelulakia uu-
distetaan?

16.27 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Tuo eläinsuojeluasiamiehen virka oli määräaikainen ja se määräaika kului lop-
puun, ja sitä määräaikaa ei sitten jatkettu. Katsotaan sitäkin tilannetta.

Mutta mitä sitten tulee näihin muihin säädöksiin, niin pitää muistaa se, että meillä laki
luo pohjan tälle kaikelle, jota sitten täydennetään alempiasteisilla säädöksillä, asetuksilla ja
niin edelleen, ja tästä muodostuu se iso kokonaisuus, tämä eläinten hyvinvointilaki, joka
nyt sitten kaiken kaikkiaan eläimille mahdollisuuksia turvaa, niin kuin se turvaa. 

Kaikkein tärkein asia on se, että meillä ihmisillä, ihan jokaisella, on oma vastuu ja oma
vastuuntunto eläimistä ja siitä, että niitä kohdellaan ja pidetään hyvin. Se on meidän kaik-
2



Pöytäkirjan asiakohta PTK 66/2017 vp
kien vastuulla. Siinä yksi virkamies ei voi kovin paljoa tehdä, mutta me jokainen voimme
tehdä paljon, ja siihen haastan ihan jokaista suomalaista, että me kohtelemme kaikissa ti-
lanteissa kaikenlaisia eläimiä hyvin.

16.28 Ritva Elomaa ps (vastauspuheenvuoro): Arvoisa puhemies! Vanha laki on kohta
20 vuotta vanha. Uudelta odotetaan erittäin paljon uudistuksia. 

Suurin osa kuluttajista, melkein 100 prosenttia suomalaisista, haluaa, että eläimiä koh-
dellaan tulevaisuudessa vielä paremmin kuin tänä päivänä. Tässä tulee nyt ongelma, koska
lihantuottajat, muun muassa sianlihantuottajat, saavat todella alhaista hintaa sianlihasta,
melkein alhaisinta koko EU:ssa. Kuinka tämä yhtälö tehdään niin, että molemmat ovat tyy-
tyväisiä, että eläimet saavat hyvän elämän ja myös lihantuottajat saavat sellaisen hinnan
tuotteestaan, että he pystyvät jatkamaan tuottajan taivaltaan?

Sen sanon vielä, että tässä luonnoksessa on paljon hyvää, mutta siellä on asioita, joissa
on toivomisen varaa.

16.29 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Erittäin tärkeä huomio on se, minkälainen mahdollisuus kannattavaan tuotantoon on
olemassa, ja tämä tasapaino ei tällä hetkellä Suomessa ole kunnossa. Viljelijät ovat erityi-
sessä taloudellisessa ahdingossa, kannattavuus on heikko, ja tähän on meidän väkisinkin ja
pakosti saatava muutosta. Tämä korreloi ihan kaikkeen siihen, mitä me eläinsuojelulta,
ympäristönsuojelulta vaadimme.

On selvää, että suomalainen tuotanto, olkoon se mitä laatua tahansa, on korkealuokkais-
ta, on jäljitettävää, on eettistä ja on kestävää, ja sen pitää näkyä myöskin hinnassa, mitä
tuottajat tuotteistaan saavat. Nyt se ei valitettavasti sitä tee: mennään aivan liikaa hintave-
dolla ja sillä, että hinta määrittelee kaiken. Ruoalla — kun tässä puhuttiin tuotantoeläimis-
tä — on hinta, mutta sillä on myös arvo, ja mitä paremmin me kohtelemme eläimiä, mitä
paremmin me hoidamme ympäristöasioita, mitä enemmän me olemme kestäviä, sen enem-
män sillä on arvoa, ja sen pitää näkyä tulevaisuudessa enemmän hinnassa. Tästä meillä
myöskin hallitusohjelmassa on kirjaukset, ja tähän tullaan palaamaan, kun Ilkka Mäkelän,
selvitysmiehen raportti tämän kuun lopussa valmistuu.

16.30 Jari Myllykoski vas (vastauspuheenvuoro): Arvoisa rouva puhemies! Olemme
varmasti kaikki sitä mieltä, että tulevaisuudessa eettiset tuotantomenetelmät ja eettisen li-
han myynti tulevat kohdistumaan niille maille, jotka huolehtivat parhaiten eläimistään. En
usko, että Aasian markkinoilla on kovinkaan nopeasti ja ripeästi kysyntää siitä, kuinka tääl-
lä kohdellaan eläimiä, mutta varmasti lähimarkkinat tulevaisuudessa arvostavat sitä, että
eläimiä kohdellaan hyvin. Kysyisin: onko ajateltu nyt vahvasti sitä, että voitaisiin lähteä
vapaaehtoiseen digitaaliseen valvontaan niin tiloilla kuin teurastamoilla, jolloin elinkei-
nonharjoittaja antaa tarkastajan pyytäessä luvan käyttää videovalvontaa, jota jo tälläkin
hetkellä tuottajilla on hyvin laajasti käytössään?

Ja toisena asiana: kyllähän nyt on niin, että koirien hengitysvaikeudet, polviluksaatiot
tulevat tässä sellaiselle tasolle, että ihmisten mieltymysten mukaan tässä maassa ei enää
saa jalostaa lemmikkieläimiä.

16.31 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Tähän viimeksi mainittuun: Olen aivan samaa mieltä, elikkä sen takia nämä kir-
3



Pöytäkirjan asiakohta PTK 66/2017 vp
jaukset tässä laissa ovat, ja niitä vielä täsmennetään alempiasteisilla säädöksillä. Se on ihan
selvää.

Mitä tulee näihin muihin toimenpiteisiin, mitä ala voi itse tehdä, eri järjestöt voivat teh-
dä: Kannustan siihen ilman muuta. Mitä avoimempaa meillä tämä toiminta on, sen luotet-
tavampaa se on, ja se ihan varmasti heijastuu myöskin markkinoille. Nämä korreloivat ja
kulkevat käsi kädessä ilman muuta.

Kysymyksen käsittely päättyi.
4


