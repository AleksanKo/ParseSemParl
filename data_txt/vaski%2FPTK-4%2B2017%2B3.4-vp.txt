















































DEM113A.tmpSave.xml


Pöytäkirjan asiakohta PTK 4/2017 vp
Pöytäkirjan asiakohta 

PTK 4/2017 vp

Täysistunto

Torstai 9.2.2017 klo 15.59—20.24

3.4. Suullinen kysymys perustuslakikeskustelun tarpeesta (Anna-Maja Henriksson r)
Suullinen kysymys SKT 5/2017 vp

Suullinen kyselytunti

Puhemies Maria Lohela: Seuraava kysymys, edustaja Henriksson.

Keskustelu

16.40 Anna-Maja Henriksson r: Arvoisa puhemies, ärade talman! För några timmar se-
dan berättade finska Yle att justitieminister Lindström vill diskutera en ändring av grund-
lagen.

  Ylen mukaan oikeusministeri Lindström haluaa keskustella perustuslain muuttamisesta.
Lindströmin mukaan keskustelua perustuslain päivittämisestä pitäisi käydä muun muassa
turvapaikanhakijoiden takia.

Arvoisa oikeusministeri, perustuslakihan ei ole kuin mikä tahansa tietokoneohjelma,
mitä pitää päivittää jatkuvasti. Me tiedämme kaikki, että hallituksen lainvalmistelu on ol-
lut ongelmallista. Esimerkiksi kotouttamiskorvaus olisi ollut ristiriidassa ja oli ristiriidassa
perustuslain yhdenvertaisuuslainsäädännön kanssa. Onko nyt todella niin, että hallitus ha-
luaa muuttaa perustuslakia, koska ei muuten saa kyseenalaisia esityksiään läpi?

Kysyn ministeri Lindströmiltä: Oletteko todella sitä mieltä, että meidän perustuslaki on
jotenkin aikansa elänyt? [Puhemies koputtaa] Mitä pitäisi siinä muuttaa ja miksi?

16.41 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Hienoa, että tartuitte tähän tarjoukseen keskustella perustuslaista. Minä vasta-
sin tähän kysymykseen, että asiasta pitää keskustella, ja kun toimittaja kysyi, että oletteko
siis sitä mieltä, että sitä pitää muuttaa, niin minä sanoin, että en. [Naurua] Silloin me tu-
lemme siihen kysymykseen, että mikä tässä on se ongelma. Aina kun meillä on ollut näitä
perustuslaillisia keskusteluja, me olemme tulleet siihen, miten sitä perustuslakia tulkitaan
tässä ajassa. Ja se on se keskustelu, jonka minä haluaisin käydä: onko perustuslaki ja sen
tulkinta tässä ajassa? Se on 30 vuotta sitten ollut jotakin — mitä se on nyt? Se keskustelu
pitää mielestäni käydä. Ja perustuslakivaliokunnan roolia korostin. Se on erittäin tärkeä
toimija, eli puolustan perustuslakivaliokuntaa. En ole siis esittämässä perustuslakiin muu-
toksia vaan olen esittämässä keskustelua perustuslain tulkinnoista.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 4/2017 vp
16.42 Anna-Maja Henriksson r (vastauspuheenvuoro): Arvoisa puhemies! Perustuslaki-
valiokuntahan käy jatkuvasti keskustelua perustuslain tulkinnoista, ja joka päivähän me
täällä teemme sitä työtä. Perustuslain muuttaminen — se on ihan toinen asia. Ja kun oi-
keusministeri sellaista keskustelua virittää, niin se on vakava viesti. Ja nyt haluaisin tietää,
onko tämä nyt sellainen asia, josta hallitus on sopinut strategiariihessään tässä muutama
päivä sitten. Onko tämä hallituksen käsitys, että me tarvitsemme tällaisen perustuslakikes-
kustelun juuri nyt, kun toisella puolella Atlanttia meillä on presidentti, joka kyseenalaistaa
siellä oikeuslaitosta? Onko Suomessakin nyt tarvetta tämmöiseen keskusteluun?

16.43 Pääministeri Juha Sipilä (vastauspuheenvuoro): Arvoisa rouva puhemies! Niin
kuin oikeusministeri kertoi, hallitus ei ole edes keskustellut perustuslain muuttamisesta. Ja
semmoista esitystä emme tuo.

16.43 Oikeus-  ja  työministeri  Jari  Lindström  (vastauspuheenvuoro): Arvoisa puhe-
mies! Vaikka täällä on perustuslakivaliokunta, jonka työtä suuresti arvostan, ja tiedän,
mikä on se toimeksianto, mitä se tekee — se keskustelee — niin eikö se nyt ole kummal-
lista, jos emme yhteiskunnassa, täällä salissa myös, voi käydä sellaista keskustelua, että
onko perustuslaille jotain tehtävissä? Minä en ole eikä hallitus ole esittänyt yhtään mitään
sen muuttamiseksi, mutta olisihan se kummallista, kun maailma muuttuu ympärillä, jos me
emme voisi käydä keskusteluja perustuslaillisista tulkinnoista.

16.44 Annika Lapintie vas (vastauspuheenvuoro): Rouva puhemies! Ihan tähän keskus-
teluun muutama sana siinä mielessä, että kun puhutaan perustuslain vanhoista tulkinnoista
ja 30 vuotta vanhoista tulkinnoista, niin tosiasiahan on se, että meillä on hyvin uusi ja mo-
derni perustuslaki. Se on tullut voimaan vasta vuonna 2000. Eli siinä mielessä kannattaa
varmasti asiasta keskustella.

Mutta voisin myös käyttää tätä sellaisena mainoskatkona, että perustuslakivaliokunta
järjestää 2. maaliskuuta seminaarin, jossa on tarkoitus keskustella perustuslain valvonnas-
ta, perustuslain tulkinnasta ja myös perustuslakivaliokunnan työstä, ei pelkästään niin, että
keskustellaan täysistunnossa, vaan myös tuolla eduskunnan Pikkuparlamentin auditorios-
sa on tarkoitus meidän perustuslakiasiantuntijoiden ja kansanedustajien ja virkamiesten
kesken käydä tätä keskustelua. Ja olen ihan iloinen siitä, että pääministeri totesi, että jos pe-
rustuslakia joskus aiotaan muuttaa, [Puhemies koputtaa] niin noudatetaan perustuslain sää-
tämisjärjestystä eikä kiireellistä menettelyä. [Naurua]

Puhemies Maria Lohela: Tässä ei ollut kysymystä, mutta katsotaan onko edustaja Kan-
tolalla.

16.45 Ilkka  Kantola  sd  (vastauspuheenvuoro): Arvoisa puhemies! Vielä varmuuden
vuoksi televisionkatsojille tiedoksi, että meillä ei ole 30:tä vuotta vanha perustuslaki, vaan
niin kuin perustuslakivaliokunnan puheenjohtaja Lapintie tuossa totesi, tuore, vuoden
2000 perustuslaki on meillä käytössämme.

Parhaillaanhan eduskunnassa — ei ehkä eduskunnassa vielä, mutta parlamentaarisessa
työryhmässä — käsitellään tiedustelulainsäädännön kehittämistä, jonka yhteydessä on
nostettu viime vaalikaudella itse asiassa esiin myös mahdollinen tarve puuttua perustusla-
kiin ainakin yhden pykälän osalta. Eduskuntaan on tulossa tämän tiedustelulainsäädäntö-
2



Pöytäkirjan asiakohta PTK 4/2017 vp
hankkeen myötä keskustelu, jossa käsitellään perustuslain muuttamista ihan järjestyneessä
järjestyksessä todennäköisesti, niin että kyllä perustuslaista tullaan keskustelemaan jatkos-
sakin.

Puhemies Maria Lohela: Ministeri Lindström löysi jonkun kysymyksen.

16.46 Oikeus-  ja  työministeri  Jari  Lindström  (vastauspuheenvuoro): Arvoisa puhe-
mies! En löytänyt kysymystä, mutta haluan kommentoida.

Kiitoksia perustuslakivaliokunnan puheenjohtaja Lapintielle, erittäin nopeaa reagoin-
tia. Peräsin keskustelua perustuslaista, ja nyt se järjestyi saman tien. Aivan loistavaa.

Minä olen täysin tietoinen siitä, että tämän tiedustelulainsäädännön yhteydessä tämä pe-
rustuslain 10 § on siellä mukana ja OM sitä on valmistellut ja valmistelee. Ja olen tietoinen
myös siitä, että perustuslaki on hieman vanhempi kuin 30 vuotta vanha laki. [Välihuutoja]
Vaikka minä en ole lainoppinut, niin en nyt kuitenkaan ihan pöllö ole. [Naurua]

Mutta hyvä, että nyt käydään keskustelua näin tärkeästä asiasta, ja tämähän oli tarkoi-
tukseni. Näköjään tämä on aiheuttanut hillittömän hyvän keskustelun, ja se on hienoa, kos-
ka tämä on niin tärkeä asia, että tästä on syytä käydä perusteellinen keskustelu. Ja jos mi-
nulla aikaa on, niin mielelläni tulen myös tähän tilaisuuteen mukaan.

Kysymyksen käsittely päättyi.
3


