















































DEMA36B.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

2.5. Suullinen kysymys sisäilmasta sairastuneiden tilanteen parantamisesta (Sari Tanus kd)
Suullinen kysymys SKT 177/2018 vp

Suullinen kyselytunti

Puhemies Paula Risikko: Seuraava kysymys, kristillisdemokraattinen eduskuntaryhmä,
edustaja Tanus.

Keskustelu

16.49 Sari Tanus kd: Arvoisa rouva puhemies! Sisäilmaongelmat aiheuttavat paljon
huolta oireilevissa ja sairastuneissa potilaissa ja heidän läheisissään. Pääministeri Juha Si-
pilä asetti syksyllä 2017 hankeryhmän valmistelemaan Terveet tilat 2028 -toimenpideohjel-
maa, ja sen tavoitteena on ohjata eri toimijoiden työtä siten, että sisäilmaongelmaiset ra-
kennukset tervehdytetään ja kaikkien sisäilmasta oireilevien hoitoa ja kuntoutusta tehoste-
taan. THL:n Kansallinen sisäilma ja terveys -ohjelma julkaistiin viime viikolla, ja se on
saanut hyvin ristiriitaisen vastaanoton muun maussa sen vuoksi, että sen on koettu leimaa-
van vakavat sisäilmasairaudet psykosomaattisiksi oireiluiksi.

Merkittävä osa suomalaisista altistuu sisäilmaongelmille, ja oireet ovat vakavia sekä
lapsilla että aikuisilla, ja tietysti osa ongelmista sisäilmasairauksien hoitamisen suhteen
liittyy hyvien diagnostisten menetelmien puuttumiseen. Olisinkin kysynyt vastaavalta mi-
nisteriltä: mitä hallitus aikoo tehdä sisäilmasairastuneiden oikeusturvan sekä asumis-,
opiskelu- ja työmahdollisuuksien parantamiseksi?

16.50 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Äärimmäisen hyvä kysymys, ja toivon kyllä osaltani, että kukaan ei kokisi
tulleensa tämän selvityksen puolesta leimatuksi. Vastaan niiltä osin kuin tämä asia on mi-
nun sektorillani. Tämähän on hyvin usean ministeriön vastuulla.

Kelan kanssa samoiten kuin THL:n kanssa on päästy hyvään keskusteluyhteyteen ni-
menomaan siitä, että kun diagnoosipohjaista kuntoutusta ei tällä hetkellä ole, niin miten
voidaan päästä siitä tilanteesta ja miten sitä voitaisiin kehittää muun muassa esimerkiksi
harkinnanvaraisen kuntoutuksen kautta. Valmista mallia siitä ei toistaiseksi ole, mutta kes-
kustelu on niiltä osin ollut hyvää.

Tämä selvitys on mielestäni täysin oikeansuuntainen mutta vielä varmasti riittämätön
siihen, että meillä on konkreettisia asioita osoittaa näiden henkilöiden tilanteen parantami-
seksi. Mutta tästä on hyvä jatkaa, tämä on oikea suunta.

16.51 Sari Tanus kd (vastauspuheenvuoro): Arvoisa rouva puhemies! On selvää, että si-
säilmaan liittyviä ongelmia ei vielä tunneta tarpeeksi hyvin. Kristillisdemokraattinen edus-
 Tarkistettu
4.0



Pöytäkirjan asiakohta PTK 111/2018 vp
kuntaryhmä on ehdottanut vaihtoehtobudjetissaan sisäilmapoliklinikoiden perustamista
yliopistosairaaloiden yhteyteen ja myös määrärahan lisäämistä sisäilmaongelmien ja -saira-
uksien tutkimiseen. Kysyisinkin asianomaiselta ministeriltä: mitä hallitus aikoo tehdä si-
säilmaongelmiin ja niihin liittyvien oireiden hoitoon liittyvän tutkimuksen edistämiseksi?

16.52 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta kyllä hallituksen halu ja tapa suhtautua suomalaisiin terveempiin ti-
loihin ja sitä kautta sisäilmaan ja siihen liittyviin oireisiin on ollut varsin poikkeuksellisen
vakavasti asian ottava. Me olemme tehneet laajan tavoitteen yli hallituskausien, jossa ei lä-
hestytä kysymystä ikään kuin pahimpien seurausten ääreltä kuten tässä kysymyksessä vaan
ennen kaikkea miettimällä, miten Suomessa tilat rakennettaisiin ja niitä ylläpidettäisiin
niin hyvin, että kenellekään niistä ei tulisi sairastumisia.

Mitä tulee esitykseenne näistä poliklinikoista, tämä Terveyden ja hyvinvoinnin laitok-
sen ohjelma, joka on osa ministeri Tiilikaisen johdolla laadittua isompaa terveiden tilojen
kokonaisuutta, vastaa laajemminkin tutkitun tiedon avulla siihen, mitä kaikkea tiedämme,
mistä on otettava lisää selvää. En itse voi ajatella niin, että kosteus- ja sisäilmavaurioihin
liittyvät asiat olisivat automaattisesti erikoissairaanhoidon poliklinikkakysymyksiä, vaan
me tarvitsemme terveyskeskuksiin perusterveydenhuollon osaamiseen yhä vahvempaa on-
gelmien tunnistamista. Aloittaisin ennemmin siitä kuin yksittäisestä erikoissairaanhoidon
klinikasta.

Kysymyksen käsittely päättyi.
2


