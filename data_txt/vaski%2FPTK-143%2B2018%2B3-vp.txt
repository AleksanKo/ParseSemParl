















































DEM57DB.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

3. Hallituksen esitys eduskunnalle laiksi päästökauppalain muuttamisesta
Hallituksen esitys HE 228/2018 vp
Valiokunnan mietintö TaVM 26/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on talousvaliokunnan mietintö TaVM 26/
2018 vp. Nyt päätetään lakiehdotuksen sisällöstä.

Keskustelu

17.01 Hanna Sarkkinen vas: Arvoisa puhemies! Pariisin ilmastosopimuksen mukaan
maapallon keskilämpötilan nousu täytyy rajata alle 2 asteeseen pyrkien 1,5 asteeseen.
Tämä edellyttää kasvihuonekaasupäästöjen ja -nielujen tasapainoa maailmanlaajuisesti
vuosisadan puoliväliin mennessä. Hallitustenvälisen ilmastopaneelin IPCC:n lokakuun ra-
portissa kuvattiin dramaattisia eroja 1,5 ja 2 asteen välillä. Aikaa globaalien päästöjen
kääntämiseen pysyvään laskuun ei ole monta vuotta. Muutaman vuoden tasaantumisen jäl-
keen viime vuonna globaalit päästöt kasvoivat jälleen. Kaikkien maiden on nyt tehtävä
suurempia ja nopeampia päästövähennyksiä ilmastonmuutoksen torjumiseksi. EU ja Suo-
mi ovat sitoutuneet Pariisin sopimukseen, ja IPCC:n raportin jälkeen EU on jo ilmoittanut
valmiudestaan päivittää omaa sitoumustamme vuonna 2020.

Arvoisa puhemies! Tärkein yksittäinen instrumentti päästöjen vähentämiseksi EU:ssa
on päästökauppa. Valitettavasti päästökauppa ei ole tähän mennessä toiminut riittävän hy-
vin, koska päästöoikeuksien määrä on ollut liian suuri ja päästöoikeuden hinta on jäänyt
liian matalaksi. Päästökaupalla ei ole ollut siis riittävää ohjausvaikutusta. Nyt käsiteltävä-
nä olevalla päästökauppalain muutoksella pannaan täytäntöön EU:n päästökauppadirektii-
vin muutos, jolla valmistaudutaan seuraavaan päästökauppakauteen 2021—2030. Direktii-
vin ja tämän lakimuutoksen päälinja on hyvä. Järjestelmän toimivuutta yritetään parantaa.
Muutoksilla pyritään lisäämään päästökauppajärjestelmän kunnianhimoa ja vahvistamaan
järjestelmän ohjausvaikutusta. Viitteitä on, että päätetyt keinot ja esimerkiksi markkinava-
kausvaranto ovat jo parantaneet päästökaupan ohjausvaikutusta ja nostaneet päästöoikeuk-
sien hintaa.

Arvoisa puhemies! Kahdeksan puolueen joulukuussa laatimassa yhteisessä ilmastosi-
toumuksessa linjataan, että markkinoille tulevia päästöoikeuksia on vähennettävä vuosit-
tain nykyistä 2,2 prosentin vähennystä selvästi enemmän, käyttämättä jääviä päästöoikeuk-
sia on mitätöitävä ja päästökauppaa on laajennettava. Eduskunnan pitäisi nyt uskaltaa nou-
dattaa yhdessä sovittua ilmastopoliittista linjaansa. Lisäksi paperissa linjataan, että tiuken-
namme Suomen ilmastolain mukaista päästövähennysvelvoitetta sekä saavutamme Suo-
 Tarkistettu
4.1



Pöytäkirjan asiakohta PTK 143/2018 vp
messa 2040-luvulla tilanteen, jossa kasvihuonekaasupäästömme ovat selvästi negatiiviset
eli poistamme nielujen avulla ilmakehästä enemmän kasvihuonekaasupäästöjä kuin tuo-
tamme. Lisäksi linjataan, että Suomi lisää ilmastorahoitusta kehityspolitiikassa kasvihuo-
nekaasupäästöjen vähentämiseen, ilmastonmuutokseen sopeutumiseen ja hiilinielujen
vahvistamiseen.

Arvoisa puhemies! Päästökauppalain vaikuttavuutta tulisikin vielä lausumilla täsmen-
tää päästöoikeuksien mitätöinnin, joustojen ja päästöhuutokauppatulojen käytön osalta,
jotta se vastaisi tätä yhteisesti sovittua ilmastopoliittista linjaamme. Päästökauppadirektii-
vin mukaan jäsenvaltioilla on oikeus mitätöidä päästöoikeuksia, mikäli sähköntuotantoka-
pasiteettia suljetaan jäsenvaltioiden alueella kansallisten lisätoimien vuoksi. Eli meillä
Suomessa tämä tarkoittaa esimerkiksi kivihiilen energiakäytön lopettamistilannetta. Ku-
ten ympäristövaliokunta toteaa yksimielisessä lausunnossaan, vain päästöoikeuksien mitä-
töinti varmistaa tavoitellun ilmastovaikutuksen syntymisen. Päästöoikeuksien mitätöinnin
pitäisikin olla yksiselitteisesti ohjaava periaate, kuten puolueiden yhteisessä ilmastokan-
nanotossa linjataan, eikä asiaa pidä jättää mahdollisuuksien ja valtioneuvoston harkinnan
tasolle.

Arvoisa puhemies! Toinen tarpeellinen täsmennys liittyy päästökauppasektorin ja pääs-
tökaupan ulkopuolisen taakanjakosektorin väliseen kertaluonteiseen joustoon. Lisäänty-
nyt tieto ilmastonmuutoksen hillinnän vaatimasta nopeasta aikataulusta aiheuttaa tarpeen
arvioida jouston käyttöä vielä uudelleen. Ainakin päästökauppakauden alkupuolella jous-
toa ei tulisi käyttää, vaan jousto tulisi säilyttää vuosikymmenen loppuun, jolloin taakanja-
kosektorin päästövähennysten saavuttaminen alkaa olemaan jo vaikeampaa.

Kolmanneksi: Päästökaupasta saatavia tuloja tulisi ohjata ilmastorahoitukseen, siis esi-
merkiksi puhtaan teknologian kehittämiseen ja ilmastonmuutoksen hillintään ja siihen so-
peutumiseen kehittyvissä maissa. Myös tämä tavoite on yhdessä sovittu kahdeksan edus-
kuntapuolueen ilmastolinjauksessa.

Arvoisa puhemies! Eduskuntapuolueiden yhteisten linjojen tulisi siis näkyä selvemmin
eduskunnan mietinnössä ja päätöksissä. Siksi näiden kolmen esittelemäni asian osalta
olemme talousvaliokunnassa jättäneet sosiaalidemokraattien kanssa vastalauseen, jossa
esittelemme kolme lausumaa, jotka toivomme eduskunnan hyväksyvän asian toisessa kä-
sittelyssä.

Ensimmäinen varapuhemies Mauri Pekkarinen: Valiokunnan puheenjohtajan puheen-
vuoropyyntö ei ollut äsken sillä paikalla, minne se kuuluu. Valitan, etten huomannut sitä
tuolta vähän kauempaa. — Mutta nyt puheenjohtaja Mölsä.

17.07 Martti Mölsä sin (esittelypuheenvuoro): Arvoisa puhemies! Mennään tähän proto-
kollan mukaiseen järjestykseen sitten tässä vaiheessa.

Hallituksen esitys:
Esityksessä ehdotetaan muutettavaksi päästökauppalakia. Muutoksella pantaisiin täy-

täntöön Euroopan unionin päästökauppaa koskevan direktiivin muutos, jolla valmistaudu-
taan päästökauppakauteen 2021—2030. Ehdotetut muutokset koskevat erityisesti maksut-
ta jaettujen päästöoikeuksien hakumenettelyä, vaadittavien tietojen toimittamista sekä
päästöoikeuksien jakamista.

Valtioneuvostolle annettaisiin valtuus päättää päästöoikeuksien käytöstä päästökaupan
ulkopuolisen sektorin päästövähennysvelvoitteen saavuttamiseksi. Valtioneuvostolle an-
2



Pöytäkirjan asiakohta PTK 143/2018 vp
netaan myös valtuus päättää päästöoikeuksien mitätöinnistä tapauksessa, jossa sähköntuo-
tantokapasiteettia suljetaan Suomen alueella kansallisten lisätoimien vuoksi. Molemmissa
tapauksissa Suomen huutokaupattavien päästöoikeuksien määrää alennettaisiin vastaavas-
ti. Lisäksi maksutta jaettavien päästöoikeuksien myöntämiseen liittyvät viranomaistehtä-
vät siirrettäisiin työ- ja elinkeinoministeriöltä Energiavirastolle. Näiden lisäksi toteutettai-
siin erilaisia teknisiä muutoksia. Ehdotettu laki on tarkoitettu tulemaan voimaan mahdolli-
simman pian.

Ehdotukseen sisältyvät ehdotukset voidaan ryhmittää tavoitteiden kannalta kolmeen
keskeiseen asiaryhmään:

Ensinnäkin ehdotuksessa pantaisiin kansallisesti täytäntöön EU:n päästökauppadirektii-
vin muutos, jolla on tarkoitus sopeuttaa päästökauppa EU:n 2030-ilmastokehykseen.

Toiseksi pantaisiin toimeen komission ilmaisjakoasetus ja luotaisiin kansallista menet-
telyä päästöoikeuksien hakemiselle ja jakamiseen.

Kolmanneksi järjestelmään toteutettaisiin kansallisia muutostarpeita. Lakiehdotus ei
kuitenkaan merkitsisi muutoksia päästökaupan keskeisiin periaatteisiin.

Ehdotukseen liittyvän talousvaliokunnan arvioinnin keskiössä olevia säästökysymyksiä
ovat erityisesti päästökaupan soveltamisala, kehittämistarpeet, valtioneuvostolle annetta-
va valtuus päästöoikeuksien mitätöinnistä ja taakanjakosektorin päästövähennyssitoumus-
ten täyttämisessä käytettävä kertaluonteinen jousto.

Arvoisa puhemies! Talousvaliokunta pitää hallituksen esitystä perusteltuna ja tarkoituk-
senmukaisena ja puoltaa esitykseen sisältyvän lakiehdotuksen hyväksymistä vähäisin tek-
nisin muutoksin ja esitetyin perusteluin, joista mainittakoon muun muassa seuraavaa:

Talousvaliokunta on eri asiayhteyksissä, esimerkiksi energia- ja ilmastostrategiasta an-
tamissaan mietinnöissä 2016 ja 2017, korostanut toimivan päästökauppajärjestelmän ensi-
sijaisuutta ilmastopolitiikan ohjauskeinona. Päästöoikeuksien hinta oli pitkään oletettua
matalampi, ja päästökaupan ohjausvaikutus on ollut odotettua heikompi. Järjestelmää on
vahvistettu, ja päästöoikeuksien ylijäämää poistava markkinavakausvaranto käynnistyy
vuonna 2019. Jo kesästä 2017 lähtien päästöoikeuksien hinta on kohonnut merkittävästi, ja
nousun on arvioitu jatkuvan.

Talousvaliokunta kiinnittää huomiota päästökauppadirektiivin tarkastelulausekkee-
seen, joka mahdollistaa päästöoikeuksien vähennyskertoimen kiristämisen Pariisin sopi-
muksen viisivuotistarkastelun yhteydessä. Talousvaliokunta viittaa tältä osin myös ympä-
ristövaliokunnan tästä esityksestä antamassa lausunnossa esittämään arvioon uudelleentar-
kastelun tarpeesta.

Päästökauppa on keskeinen ohjauskeino ilmastotavoitteiden saavuttamisessa, mutta sen
ohella tulee arvioida myös muita energiamarkkinojen toimivuuden kannalta ratkaisevia
elementtejä. Ilmastotavoitteiden saavuttamisen ohella Suomen tulisi olla kilpailukykyinen
ympäristö energiaintensiiviselle teollisuudelle ja kilpailtaessa investoinneista, esimerkiksi
datakeskuksista pohjoismaisella tasolla. Erityisesti sellaisia, datakeskusten kaltaisia inves-
tointeja, joiden suuntautumista Suomeen on perusteltua edistää myös kansainvälisen il-
mastopolitiikan näkökulmasta, tulisi edistää energiapolitiikan ohjauskeinoilla.

Ja valiokunnan päätösehdotus on, että eduskunta hyväksyy muutettuna hallituksen esi-
tykseen sisältyvän lakiehdotuksen, ja muutokset olisivat lähinnä teknisiä. Ja kuten tässä jo
edustaja Sarkkisen puheenvuorossa tuli, niin mietintöön on jätetty kaksi vastalausetta.
3



Pöytäkirjan asiakohta PTK 143/2018 vp
17.12 Katri Kulmuni kesk: Arvoisa herra puhemies! Tämä hallituksen esityshän on itse
asiassa aika tekninen, ja sillä valmistaudutaan tulevaan päästökauppakauteen tuonne 30-
luvun vaihteeseen. Tässä on kuitenkin ihan merkittäviä ja tärkeitä asioita, joista on olemas-
sa varmasti laajaakin yksimielisyyttä, mutta ehkä sitten joistakin tietyistä painotuksista oli
myös erimielisyyttä. Valtioneuvostolle tulee nyt päätäntävaltuuksia ja -oikeuksia päästöoi-
keuksien käytöstä päästökaupan ulkopuoliselle sektorille, jotta me saamme myös päästö-
vähennysvelvoitteita saavutettua, kun päästöt laskevat, ja samalla tietenkin myös mitätöi-
misestä on valtuuksia olemassa valtioneuvostolle. Minusta tämä harkintavallan jättäminen
on erittäin hyvä asia.

Asia, joka ehkä tässä ilmastokeskustelussa ei aina niin voimakkaasti tule esille Suomen
osalta, kun miettii meidän teollista rakennetta ja miettii sitä, miten energiaintensiivistä
teollisuutta Suomessa on, on ennen kaikkea se, miten se antaa meille mahdollisuuden teh-
dä aivan uudenlaista teollisuuspolitiikkaa. On ehkä vähän ikävääkin, että sitä katsotaan jul-
kisessa keskustelussa enemmänkin syyttävästi, vaikka se voisi olla myös ratkaisu erittäin
moniin ilmastokysymyksiin ja -ongelmiin. Minusta onkin kiehtova ajatus se, että jos Suo-
messa, maailman pohjoisimmilla leveyspiireillä, pystyy olemaan niin mittavan luokan
teollisuutta kuin meillä on, niin jos me onnistuisimme täällä tekemään sen ensimmäisenä
maailmassa fossiilivapaana, niin se alkaa olemaan jo sen luokan juttu, että se kiinnostaa
varmuudella myös missä päin maailmaa tahansa. Tämä on meille tietenkin tärkeä kysymys
myös investointinäkökulmasta, miten me olemme kilpailukykyinen maa ja saamme luotua
koko ajan myös uutta teollista pohjaa tänne. Jos miettii sitä teollisuuden uudistumista, niin
iso osahan niistä innovaatioista syntyy nimenomaan siellä perinteisessä teollisuudessa, jol-
la varmasti on kyllä kovasti tehtävää sen suhteen, että he saavat sen varmasti kaikille myös
kerrottua. Talousvaliokunta kiinnitti tähän huomiota. Tässä tietenkin keskeistä on se, että
meillä on kilpailukykyisen hintaista sähköä tässä maassa, ja kyllähän se voi avata myös ai-
van uudenlaisia investointimahdollisuuksia vaikkapa datakeskusten muodossa.

Kaiken kaikkiaan näkisin, että nämä isot toimijat, jotka käyttävät paljon sähköä, ovat en-
nen kaikkea osa sitä ratkaisua eivätkä osa sitä ongelmaa, ja Suomen pitäisi myös pystyä ke-
hittämään se elinkeinorakenne, mikä meille tänne on ajan myötä syntynyt, sen kaltaiseksi,
että me pystymme tarjoamaan osaamista myös muille maille vastaamaan siihen huutoon,
missä meidän täytyy päästä fossiilivapaaksi mahdollisimman pian.

17.15 Hannu Hoskonen kesk: Arvoisa herra puhemies! Tämä hallituksen esitys panee
täytäntöön sen päästökauppadirektiiviä koskevan muutoksen ensi vuosikymmentä koski-
en. Hyvä, että tämä eurobyrokratia osataan ja saatetaan voimaan — tässä maassa se nyt on
ihan normaalia menettelyä ilman suurempia surinoita.

Mutta se asia, mikä minua hieman on energiapolitiikassa Suomessa harmittanut, on se,
että me tälläkin hetkellä tuomme maahan valtavan määrän sähköä ulkomailta ja emme ole
siinäkään asiassa omavaraisia. Se varanto, mikä meillä omissa raaka-aineissamme tässä
maassa on — uusiutuvaa energiaa lähes rajattomasti, tai ei nyt rajattomasti mutta runsaasti
ja paljon — pitäisi käyttää paljon tehokkaammin hyväksi. Ja meidän pitäisi kansallinen yk-
simielisyys löytää siitä asiasta, että me käytämme näitä metsävarojamme viisaasti ja hy-
vin, käytämme tuulivoimaa tulevaisuudessa viisaasti ja hyvin ja myös kotimaisia muita
raaka-aineita. Kyllä turvettakin pitää käyttää, se on meidän huoltovarmuuspolttoaine. Kan-
sakunta, joka ei omasta tulevaisuudestaan huolehdi eikä varaudu siihen kriisiin, joka jo-
nain päivänä kuitenkin tulee... Sanokaapa minulle, hyvät ystävät, hyvät edustajakollegat,
4



Pöytäkirjan asiakohta PTK 143/2018 vp
olemmeko siihen varautuneet hyvin, jos vaikka maailmassa alkaisi joku vakavampikin
kaupan kriisi, jolloin normaali maailmankauppa ei kävisi. Tällä hetkellä, jos se alkaisi
vaikka huomenna — sitä ei kukaan toivo tietenkään, mutta viisas varautuu ja pärjää senkin
jälkeen — meillä olisi se tilanne edessä, että energiaraaka-aineen suhteen olisimme pulas-
sa ja monessa muussa asiassa olisimme pulassa. Ajatelkaa, että tämmöisessä sähköinten-
siivisessä valtiossa kuin Suomi, joka kuluttaa valtavat määrät sähköä tekemällä hyviä tuot-
teita, hyviä palveluita, siitä huolimatta oli, oliko se toissa tammikuussa, sellainen tilanne,
että sähkönjakelu oli siinä ja siinä, että se katkeaa. Oma tuotanto ja ulkomailta tuotu säh-
köntuotanto sillä hetkellä juuri ja juuri riittivät siihen kulutukseen, mikä meillä silloin tam-
mikuun alussa oli. Fingridin nettisivuilta nämä tiedot löytyvät.

Mutta joka tapauksessa, arvoisa puhemies, toivoisin tässä energia-asiassa — päästö-
kauppaa koskien tai sitten päästökaupan ulkopuolisilla alueilla — että me suomalaiset vih-
doin ja viimein rupeaisimme ymmärtämään oman parhaamme tässä asiassa, uskaltaisim-
me katsoa sen muurin yli, asummeko kaupungissa vai asummeko maalla. Meillä on valta-
vat määrät energiaa tässä maassa ja paljon osaamista, esimerkkinä vaikka tämä CHP-tuo-
tanto, jota ollaan nyt — ikävä kyllä, vähän vaikuttaa siltä — ajamassa pikkuhiljaa alas.
Vuosikymmeniä olemme sitä rakentaneet, tehneet siitä valtavan brändin tähän maahan, ja
nyt tuntuu, että sillä ei ole enää mitään arvoa, tai ainakin se on kovassa alennusmyynnissä.
Siitä minä joka päivä surua tunnen, että tähän on kansakunta joutunut.

Ja sitten se, että tässä kaupungissa palaa valtavat määrät kivihiiltä joka päivä ja samaan
aikaan me täällä hirmuilemme siitä, että pitäisi tätä ilmastopolitiikkaakin jonkun hoitaa.
Olisikohan nyt se aika, että lopetetaan se kivihiilen poltto kokonaan ja palataan siihen ti-
lanteeseen, missä jo läntinen naapurimme Ruotsi on? Tukholmahan tunnetusti ei käytä ki-
vihiiltä, vaan siellä poltetaan kotimaisia raaka-aineita, [Puhemies koputtaa] ja hyvinhän
tuo miljoonakaupunki [Puhemies koputtaa] on lämpimänä pysynyt.

17.18 Jani Mäkelä ps: Arvoisa puhemies! Valiokunnan mietintöön jätetty perussuoma-
laisten ryhmän ja edustaja Huhtasaaren vastalause sisältää lausumaehdotuksen ja mieles-
täni erittäin tärkeän asian, jonka haluan ottaa esille, eli sen, että ilmastopolitiikassa tulee
nyt aivan ensisijaisesti huomioida kansallinen etumme, kuten lausumassamme esitetään.

Suomi on hoitanut ilmastopolitiikkansa hyvin ja esimerkillisesti. Nyt olisi myös muiden
maiden niin Euroopassa kuin varsinkin muualla maailmassa aika kantaa oma vastuunsa il-
mastosta. Meidän ei ole enää syytä heikentää kilpailukykyämme ilmastotoimien merkeis-
sä suhteessa kilpailijamaihin. Meillä on korkeat työn kustannukset, kylmä ilmasto, pitkät
etäisyydet, ja silti olemme saaneet hoidettua asiamme näinkin hyvään kuntoon. Nyt mui-
den, erityisesti itäisen Euroopan maiden on aika hoitaa omat asiansa. Mietitään me sitten li-
sää sen jälkeen.

17.19 Laura Huhtasaari ps: Arvoisa puhemies! Tässä edustaja Hoskoselle voisi sanoa,
että Suomi on jo ylittänyt omat tavoitteensa ilmastonmuutoksen torjunnassa ja toimii esi-
merkkinä etenkin Itä-Euroopan maille, joiden energiantuotannossa kivihiilellä on vielä
merkittävä osuus.

EU:ssa ilmastopoliittisten velvoitteiden osalta sisäinen taakanjako on mielestäni oikeu-
denmukaistettava, koska EU-maiden kokonaiskaupasta yli 60 prosenttia on maiden keski-
näistä kauppaa. Suomessa kivihiilen osuus sähköntuotannosta on vain 6,7 prosenttia, kun
se Puolassa on 92 prosenttia, Bulgariassa 90 prosenttia, Romaniassa 90 prosenttia, Tans-
5



Pöytäkirjan asiakohta PTK 143/2018 vp
kassa 48 prosenttia ja Saksassa 46 prosenttia, ja rusko-, kivihiilituotantoa tuetaan yhä itäi-
sessä Saksassa.

Suomessa on siis EU:n kylmin ilmasto ja pisimmät välimatkat, ja mikäli me haluamme
pitää Suomessa yllä jatkossakin elinvoimaista kansantaloutta, niin energiansaanti on tur-
vattava. Suomessa sähköenergia pitää jatkossakin tuottaa monipuolisella tuotannolla:
ydin-, vesi-, kivihiili-, turve- sekä biotuotannolla. Meidän pitää pitää monipuolista energi-
aamme yllä.

Tosiaan jätimme tähän lausumaehdotuksen juuri sen takia, että meidän pitäisi leikata
niitä päästöjä sieltä, mistä ne on taloudellisesti järkevintä ja helpointa ottaa. Esimerkiksi
Puolan ja muiden eniten saastuttavien maiden on kannettava vastuunsa. Perussuomalaiset
kannustavat Suomea tekemään kunnianhimoista ilmastopolitiikkaa päästökauppasektorin
osalta EU:n instansseissa ja vaatimaan esimerkiksi Saksalta ja muilta EU-mailta edes kivi-
hiilituotannon hillitsemistä. Perussuomalaiset haluavat muistuttaa, että oikeudenmukai-
nen kiinteistökohtainen päästökauppa EU:ssa on myös mahdotonta toteuttaa. Kuten jo sa-
noin, meillä Suomen ilmasto on EU:n kylmin, ja se vain nostaisi rajusti suomalaisten asu-
miskustannuksia. Päästökaupasta jatkossa saatavat tulot tulee kohdistaa muuhunkin kuin
ilmastotyöhön.

Oli siinä mietinnössä ihan hyviäkin asioita, kyllä minä sen myönnän, mutta olemme tä-
hän jättäneet tällaisen lausuman, vastalauseen lausumaehdotuksen, koska meidän pitää
tehdä järkevämpää ilmastopolitiikkaa. Se on kyllä aika mielenkiintoista, miten tämä ilmas-
torealismi on vähän karannut käsistä, kun tässä on tullut puolueille tämmöinen kilpailu,
mutta onneksi me perussuomalaiset pelaamme faktoilla ja muistutamme teitä aina, että
Suomen osuus on vain 0,14 prosenttia koko maailman päästöistä ja kun me haluamme oi-
keasti maailman tasolla vähentää päästöjä, kiinalaista tuotantoa, niin meidän ei tule ajaa
omaa teollisuuttamme Aasian maihin.

17.22 Arto Pirttilahti kesk: Arvoisa herra puhemies! Tähän EU-direktiiviin mutta myös
tähän meidän valiokunnan mietintöön sisältyy myös, että päästökauppakaudella 2021—
2030 perustettaisiin kaksi rahastoa eli innovaatiorahasto, jonka tavoitteena ja tarkoituspe-
ränä on, että tehtäisiin innovaatioita vähähiilisempiin teknologioihin ja prosesseihin, ja
modernisaatiorahasto, jolla taas investointeja tuettaisiin energiatehokkaammiksi varsinkin
näissä vähemmän vauraissa maissa. On erittäin tärkeää, että myös vähemmän vauraat maat
saadaan mukaan tähän ilmastotoiminnan piiriin. Nämä rahastot toteutettaisiin tulouttamal-
la tietty osa päästöoikeuksien huutokauppatuloista rahastojen rahoittamiseksi. Talousva-
liokunta näkee, ja itsekin näen, erittäin tärkeänä, että tämä innovaatiotoiminta ja ilmasto-
rahoitus käyvät käsi kädessä ja todellakin saadaan niitä ratkaisuja aikaiseksi.

Meillä on paljon hyviä innovaatioita, mutta niistä aika moni innovaatio ehkä sitten kyt-
keytyykin säännöstöön tässä. Meillä on juuri talousvaliokunnassa jakeluvelvoite menossa,
ja on pohdittu, voidaanko käyttää enemmän muun muassa synteettisiä uusiutuvia polttoai-
neita, mutta meidän täytyy siinäkin katsoa, mitä tämä RED II -listaus tekee. Toivon, että
myös nämä eri EU-toimet ja -direktiivit, mitä tässä nyt säädetään, puhaltaisivat yhteen
suuntaan, että meidän ei todellakaan tarvitsisi niin paljon käyttää tätä kivihiiltä.

Kuten eilenkin totesin, kivihiilihän on erinomainen ilmaston hiilensidontaväline, kun se
vain pidetään siellä maan uumenissa.
6



Pöytäkirjan asiakohta PTK 143/2018 vp
17.24 Hannu Hoskonen kesk: Arvoisa puhemies! Todellakin tämmöinen energiapolitiik-
ka on ihan varmasti Suomelle todella, todella tärkeä asia, ja nämä päästökauppasysteemit
on luotu tähän ilmastopolitiikan nimissä luomaan sitä tilannetta, että maailmassa tuotettai-
siin yhä puhtaampaa energiaa. Mutta aivan niin kuin monessa puheenvuorossa on sanottu-
kin joidenkin maiden kivihiilen käytöstä, niin en jaksa nyt äkkiä kuvitella keinoa, millä ne
sen ohittaisivat. Euroopan unionin alueella Puola ehkä maana numero 1 ja Saksa maana nu-
mero 2 — riippuen vähän, miten päin asiaa tarkastelee, kuitenkin nämä kaksi kivihiilisuur-
valtaa — aivan varmuudella vielä 30 vuodenkin päästä käyttävät kivihiiltä. Saksa on vielä
hurjuudessaan tehnyt päätöksen, että ovat luopumassa ydinvoimasta. Sen minä haluaisin
nähdä, että Ruhrin alueen metallisulatot toimivat aurinkokennoilla taikka tuulivoimalla.
Sitä minä en vielä, hyvät kollegat, usko. Jos jollakin teistä on se laskentakaava, niin toivon,
että toimitatte sen minulle. Nukun sitten ensi yöni hieman paremmin. Mutta minun fysii-
kan opillani, minkä aikoinaan Ilomantsin lukiosta sain Martti Kaipiaisen hyvällä ohjauk-
sella, sen verran kilowatit ovat kyllä vieläkin mielessä, ettei se yhtälö nimittäin toimi. Se
raskasmetalliteollisuus, autoteollisuus ja monta muuta, mitkä Saksassa toimivat, eivät var-
masti pyöri tuulimyllyillä eivätkä aurinkokennoilla, siihen voitte luottaa. Jos ydinvoimat
pannaan kiinni, niin Saksa-niminen valtio joutuu pieniin vaikeuksiin.

Arvoisa puhemies, kun päästökaupasta puhutaan, niin kannattaa näistä päästöistäkin us-
kaltaa puhua. Tilastokeskuksesta löysin tämmöisen mielenkiintoisen taulukon: Hiilidiok-
sidihan ratkaisee, kun ilmastopolitiikkaa hoidetaan — arvoisa puhemies, te tiedätte nämä
paremmin kuin minä, mutta sanonpa nyt kuitenkin — hiilidioksidi, joka savupiisin päästä
tulee ilmaan, on se ydinkysymys, kun ilmastopolitiikasta ja päästökaupasta puhutaan.
Maakaasulla tämä kerroin on tuotettua energiayksikköa kohti 55,3, turpeella se on 107,6,
puulla piipun päästä mitattuna se on 109, mutta koska puu on täysin uusiutuva luonnonva-
ra, niin on sovittu, että sen arvo on 0. Näin ollen, kun poltetaan yhteispoltossa puun kanssa
niin, että esimerkiksi 20 prosenttia on turvetta ja 80 prosenttia puuta, niin silloin päästään
kertoimeen, joka on 55,3. Se päästää reilusti sen alle, mitä se on esimerkiksi pelkästään
puulla. Elikkä meillä on valtavan hieno mahdollisuus yhteispoltossa hoitaa tämä homma
niin, että me tuotamme mahdollisimman vähän, pääsemme siis alle tämän — anteeksi, sa-
noin väärin, pääsemme alle tämän maakaasun kertoimen, joka on 55,3. Elikkä puu ja turve
yhteiskäytössä on ilmastopolitiikan kannalta paljon edullisempi energiamuoto kuin Venä-
jältä tuleva maakaasu. Elikkä näille ihmisille kerrotaan asioita mutta ei kerrota niitä fakto-
ja niiden takana. Sillähän vain on merkitystä, mitä siitä savupiisin päästä tupruaa ilmaan,
sitä hiilidioksidia.

17.27 Martti Mölsä sin: Arvoisa puhemies! Energiapolitiikka ei enää ole valitettavasti
pelkkä Suomen asia, se ei ole Suomen rajojen sisäpuolella. Kun tiedetään, mitä Fortum te-
kee tämän Uniper-kaupan jälkeen, Saksassa kun ajetaan ydinvoimaa alas ja käytetään ki-
vihiilivoimaa, niin se on sitten Fortumin tehtävä hoitaa ne uusiutuvat energiaratkaisut siel-
lä. Kyllä se on Suomen valtiollekin jonkunlainen tulonlähde, että myös Saksassa tehdään
näitä uusiutuvia energiaratkaisuja.

17.28 Hannu Hoskonen kesk: Puhemies! Lyhyesti vain totean suuresti kunnioittamalle-
ni talousvaliokunnan puheenjohtaja Mölsälle, että kyllä Suomen hartiat, totta kai, Saksan-
kin energiatuotannon taakan kantavat. Uniper-kauppa oli hyvä kauppa varmaan. Tärkeää
tässä asiassa on se, että me teemme yhteistyötä Euroopan maiden kanssa, että pääsemme
7



Pöytäkirjan asiakohta PTK 143/2018 vp
asiassa eteenpäin. Mutta se kai on meidän kaikkien tunnustettava, että sen kivihiilen, min-
kä Saksa tai Puola polttaa vuodessa, korvaaminen jollakin muulla noin sormia napsautta-
malla on mahdoton tehtävä. Ja jos ydinvoimasta vielä luovutaan, niin kyllä minä silloin
hieman ihmettelen, missä näiden kyseisten äsken mainittujen maiden vastuu on siitä, mi-
ten siinä maassa teollista tuotantoa tehdään. Vaikkapa näiden akkukäyttöisten autojen tuo-
tantoon tarvitaan valtavasti energiaa. Sen jonkun uuden Teslan rakentaminen vaatii valta-
vasti energiaa, valtavasti erilaisia kemikaaleja, valtavasti metalleja, ja sitten kun katsotaan
tätä tuotepalettia, mikä Saksassa näissä asioissa tänä päivänä on, niin Uniperilla saattaa olla
niin sanottu mahdoton tehtävä edessä. Mutta totta kai suomalaiselle yhtiölle, Fortumille,
toivon tässä asiassa parhainta onnea ja menestystä.

17.29 Arto Pirttilahti kesk: Arvoisa herra puhemies! Todellakin, tämä Saksan ja Puolan
tilanne, niin kuin tuossa valiokunnan puheenjohtaja Mölsä sanoi, on myös meidän Suomen
asia. Meillä Suomessahan on omassakin lainsäädännössä nyt mielenkiintoinen asia menos-
sa: saammeko täällä tämän kivihiilen polton kieltolailla läpi. Se on tietenkin yksi tärkeä te-
kijä, kun lähdemme sitten Eurooppaan mainostamaan, että tehkää te muutkin. Mutta kuten
tässä edelliset puhujat ovat sanoneet, on erittäin tärkeää katsoa se, millä tämä sähköntuo-
tanto korvataan. Tuulimyllyt ja aurinkopaneelit eivät välttämättä siihen riitä. Todennäköi-
syys ydinvoiman vielä pitkään jatkuvaan kauteenkin on tässä vielä olemassa, vaikka Saksa
tästä osaltaan on luopunut ja Ranska meinaa pudottaa sen 50 prosenttiin. Eli se, mihin tä-
mäkin direktiivi nyt vielä kertaalleen viittaa, on, että meidän täytyy hakea niitä innovaati-
oita, uuden energian muodon mallin tekemistä, ja varsinkin liikennepolitiikassa, mikä on-
kin ehkä toinen asia liittyen päästökauppaan, mutta myös siinä, että saamme päästöjä alem-
maksi. Pitää huolehtia myös siitä, että se sähkö ei tule pelkästään töpselistä, vaikka meillä
eduskunnassakin ehkä on sellaisia puolueita, jotka näin tässä asiassa tuumivat ja toteavat,
että meidän pitäisi olla jo 2030-luvulla täysin uusiutuvissa energianlähteissä. Mutta se on
se 150 terawattituntia, mitä tarvitaan, minkä asian puhemieskin on esille ottanut. Tässä täy-
tyykin kysyä sitten vihreiltä, vaikka heitä ei nyt tässä paikalla olekaan — he vastustavat
monia energiamuotoja, heidän hyväksymiään energiamuotoja on Suomessa oikeastaan ai-
noastaan kaksi, lihasenergia ja hankaussähkö — että pitäisikö meidän niihin sitten totut-
tautua.

Yleiskeskustelu päättyi.

Eduskunta hyväksyi hallituksen esitykseen HE 228/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
8


