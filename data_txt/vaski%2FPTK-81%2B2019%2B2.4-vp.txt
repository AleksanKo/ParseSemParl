















































DEM6BB8.tmp.xml


Pöytäkirjan asiakohta PTK 81/2019 vp
Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00—18.43

2.4. Suullinen kysymys lapsen oikeuksien sopimuksen vaatimusten turvaamisesta al-Holin 
leirillä olevien lasten kohdalla (Emma Kari vihr)

Suullinen kysymys SKT 74/2019 vp

Suullinen kyselytunti

Puhemies Matti Vanhanen: Edustaja Kari.

Keskustelu

16.25 Emma Kari vihr: Arvoisa puhemies! Lapsi on aina ennen kaikkea lapsi. Lapsi ei
ole koskaan syyllinen vanhempiensa tekoihin, ja lapsi on lapsi silloinkin, vaikka hänen
vanhempansa olisivat tehneet jotain hirveää. Ihmisoikeussopimukset, kuten lapsen oikeuk-
sien sopimus, ovat olemassa juuri niitä vaikeita hetkiä varten. Ne ovat olemassa siksi, että
hankalimmissakin tilanteissa meille olisi selvää, mitä tulee tehdä. Lapsen oikeuksien sopi-
muksen mukaan jokaisella lapsella — jokaisella lapsella — on oikeus elämään. Se on luo-
vuttamaton oikeus, jota meidän tulee vaalia ja johon meidän tulee kaikessa toiminnassam-
me pyrkiä.

On ollut järkyttävää huomata, että jopa osa tässä salissa istuvista poliitikoista olisi val-
mis jättämään nämä lapset leirille, pahimmillaan kuolemaan. Kysynkin ulkoministeriltä:
mitä Suomi on tehnyt al-Holin suomalaislasten auttamiseksi, jotta lapsen oikeuksien sopi-
muksen vaatimus turvataan ja että jokaisella lapsella olisi oikeus elämään?

16.26 Ulkoministeri Pekka Haavisto (vastauspuheenvuoro): Arvoisa puhemies! Ehkä
tässä jo monet asiat näistä hallituksen toimenpiteistä ovat keskustelussa tulleet esille, mut-
ta kerron vielä sen, mikä oli ensimmäinen toimenpide kesällä, kun hallitus aloitti. Olimme
erittäin huolissamme joidenkin lasten tilanteesta ruokahuollon osalta, terveydenhuollon
osalta ja halusimme varmistaa, että sillä aikaa kun päätöksiä muissa asioissa voidaan val-
mistella, ei käy niin, että lapset jäävät vaille huoltoa ja vaille terveydenhoitoa, ja olemme
tukeneet kansainvälisiä järjestöjä, myöskin Punaista Ristiä, joka on pystynyt siellä leirillä
tai leirin läheisyydessä toimimaan näiden lasten parhaaksi. Olemme myöskin koko ajan
omia tietokanaviamme pitkin pyrkineet seuraamaan lasten terveyteen liittyviä asioita, ja
totta kai meillä on myöskin sellainen valmius, että jos tilanne jossakin kriisiytyy, pyritään
toimimaan nopeasti. Kriisi oli hyvin lähellä silloin kun Turkki hyökkäsi Syyriaan ja oli
mahdollista, että al-Holin vartiointi, huolto, lääkehuolto olisivat kokonaan romahtaneet.
Olisi ollut mahdollista, että kaikki suomalaiset olisivat sieltä lähteneet liikkeelle. 

16.28 Sari Essayah kd (vastauspuheenvuoro): Arvoisa puhemies! Al-Holin leirille pääty-
neet naiset ovat lähteneet vapaaehtoisesti mukaan tukemaan terroristista toimintaa. Muut
 Hyväksytty
3.0



Pöytäkirjan asiakohta PTK 81/2019 vp
Pohjoismaat noudattavat varmasti myöskin kansainvälisiä sopimuksia, muun muassa las-
ten oikeuksien sopimuksia, ja mikään näistä maista ei ole kuitenkaan halunnut lähteä ko-
tiuttamaan terroristiseen toimintaan osallistuneita aikuisia, mutta Suomen hallitus on täl-
laista valmistellut. Kysymys kuuluu: Määräsikö ulkoministeri virkamiehen toteuttamaan
al-Holin leirillä olevien lasten ja myöskin heidän äitiensä kotiutuksen ja toteuttamaan tä-
män operaation virkamiehen omissa nimissä, ilman että siitä oli hallituksen poliittista pää-
töstä, niin sanotulla iltakoulun hiljaisella hyväksynnällä? Onko tämä koko hallituksen lin-
ja? Onko pääministerin sijainen, ministeri Kulmuni tietoinen siitä, että tämä ulkoministe-
rin erityisedustajan nimeäminen on se niin sanottu hiljainen hyväksyntä, vai oletteko anta-
neet tosiasiassa [Puhemies koputtaa] hiljaisen hyväksynnän sen valmistelulle, että Suo-
meen tuodaan terrorismiin osallistuneita aikuisia ihmisiä?

16.29 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustaja Essayahille kysymyksestä. Kuten on todettu, toimintalinjaa on tässä
käyty läpi ja ulkoministeriö on sitä hallituksen puolelta valmistellut ja iltakoulussa esittä-
nyt, ja toimintalinja on ollut siis se, että erityisedustaja sinne lähetetään ja hän selvittää vir-
kavastuulla, viranomaistoimin sitä, kuinka voidaan lapsia näissä epäinhimillisissä olosuh-
teissa auttaa. Poliittista päätöstä valtioneuvoston istunnossa tai vaikkapa tasavallan presi-
dentin kanssa ulko- ja turvallisuuspoliittisessa valiokunnassa ei ole tehty, eikä ole olemas-
sa senkaltaista poliittista linjausta valtioneuvoston toimesta, että kaikki ihmiset sieltä tuo-
taisiin pois.

16.30 Erkki Tuomioja sd (vastauspuheenvuoro): Herra puhemies! Kansainvälinen yhtei-
sö on saavuttanut merkittävän voiton Isis-kalifaatista, ei vähiten kurdien toiminnan ansios-
ta, jota mekin olemme olleet tukemassa. Tämän seurauksena nyt kurdien haltuun on jäänyt
iso määrä vankeja, heidän joukossaan yli 10 000 naista ja lasta. Eikö kansainvälisen yhtei-
sön pitäisi nyt kantaa vastuunsa loppuun saakka siten, että varmistetaan, että kaikki sotari-
koksiin syyllistyneet saadaan kantamaan oikeudellista vastuuta teoistaan ja toisaalta, että
vanhempiensa väärien valintojen vuoksi tällaisiin vankileiriolosuhteisiin, hätätilaan jää-
neet lapset saadaan sieltä poistetuksi? [Ilkka Kanerva: Mitä tekee EU?]

16.30 Ulkoministeri Pekka Haavisto (vastauspuheenvuoro): Arvoisa puhemies! Kiitos,
edustaja Tuomioja, hyvästä kysymyksestä. Kurdihallinnolla on ollut erittäin rakentava
suhde suhteessa kansainväliseen yhteisöön tässä tilanteessa. He ovat vaikeassa tilanteessa,
jossa esimerkiksi Turkin hyökkäys Syyriaan tapahtui. He kuitenkin jatkoivat huolen pitä-
mistä sillä tavalla tästä leirin lääke- ja ruokahuollosta ja vartioinnista, että tilanne ei muut-
tunut kaoottiseksi siellä olevien lasten suhteen. Tässä mielessä olemme pyrkineet tietysti
kaikin tavoin tunnustamaan tämän kurdihallinnon tärkeän roolin.

Mutta on totta, että heille on jäänyt ikään kuin tällainen taakka, nämä al-Holin leirin sekä
Irakin että Syyrian vangit että kansainväliset vangit tai sinne internoidut ihmiset. He käy-
vät neuvotteluja eri maiden kanssa siitä, miten näitä ihmisiä voitaisiin palauttaa. On maita,
joihin oman maan kansalaiset on palautettu kokonaisuudessaan, ja sitten on erilaisia ratkai-
suja, eri suuntiin meneviä, myöskin eurooppalaisten maiden osalta. Tässä neuvottelussa
olemme mukana, ja myöskin olemme verranneet hyvin tarkasti omaa toimintaamme mui-
den eurooppalaisten maiden toimintaan, [Puhemies koputtaa] eikä tässä ole suuria eroja.
[Ilkka Kanerva: Emme edusta valtavirtaa!]
2



Pöytäkirjan asiakohta PTK 81/2019 vp
16.32 Sanna Antikainen ps (vastauspuheenvuoro): Arvoisa puhemies! Arvoisa valtiova-
rainministeri Katri Kulmuni, koska te toistatte koko ajan samoja opetettuja repliikkejä vas-
tauksissanne, kysyn teiltä nyt kysymyksiä, joihin voitte vastata hyvin yksinkertaisesti kyl-
lä tai ei: Hyväksyttekö te Isis-naisten tuomisen Suomeen? Vastatkaa kyllä tai ei. Otatteko
supon terrorismivaroitukset vakavasti? Kyllä vai ei?

Arvoisa puhemies! Arvoisa Katri Kulmuni: Kertokaa, kuka hallituksessa henkilökohtai-
sesti vastaa siitä, jos joku Isis-naisista tai heidän teini-ikäisistä jälkeläisistään tekee jotakin
suomalaisille lapsille tai nuorille? [Paavo Arhinmäen välihuuto] Kertokaa nimi, jolla on
vastuu. Laitatteko te edelle suomalaisten ihmisoikeudet vai terroristien ihmisoikeudet?
[Hälinää — Puhemies koputtaa] Kertokaa, kumman oikeudet menevät edelle, suomalais-
ten vai terroristien? Vastatkaa kysymykseen, kiitos.

16.33 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustaja Antikaiselle kysymyksistä. Minun on pakko todeta teille, että te varmas-
tikin tiedätte, että nämä ihmiset, jotka ovat siellä leireillä, ovat Suomen kansalaisia. Heillä
on kaikki mahdollisuus ja oikeus tulla Suomen rajojen sisälle riippumatta siitä, mitä mieltä
tämä sali asiasta on. Heillä on Suomen kansalaisena aina oikeus ja mahdollisuus tulla Suo-
meen.

Sitten tästä toimintalinjasta, jonka olen toistanut — hyvä, jos olette sen kuullut ja huo-
mannut. Silloinhan varmasti on selkiytynyt, kuinka hallitus ulkoministerin johdolla [Antti
Kurvisen välihuuto] tässä on toiminut. Poliittista päätöstä valtioneuvoston istunnossa tai
tasavallan presidentin ja ulko- ja turvallisuuspoliittisen valiokunnan yhteiskokouksissa sii-
tä, että kaikki suomalaiset tuotaisiin sieltä, ei ole poliittisesti olemassa. Tämä on erittäin va-
kava ja vaikea kysymys, poikkeuksellinen tilanne, jossa täytyy huomioida — kyllä — suo-
jelupoliisin arviot siitä ja — kyllä — lasten oikeudet samalla lailla. [Eduskunnasta: Juuri
näin! — Hälinää]

Puhemies Matti Vanhanen: Edustaja... Kenellä on puheenvuoro? — Edustaja Ovaska.

16.34 Jouni Ovaska kesk (vastauspuheenvuoro): Arvoisa puhemies! Kiitän hallitusta ja
kiitän ennen kaikkea ulkoministeriä siitä, että hän on tällä viikolla tiedottanut ja ollut myös
ryhmien käytettävissä. Tässä on ollut paljon epätietoisuutta ja paljon kysymyksiä avoinna,
ja siksi onkin tärkeätä, että nyt näistä asioista keskustellaan kunnolla, ja ensi viikolla kes-
kustellaan lisää. [Ben Zyskowicz: Juuri näin!]

Se on erittäin hyvä, että tässä asiassa ei myöskään hätäillä. Ulkoministeriö on toiminut
rauhassa ja tutkinut, mikä se kansainvälinen tilanne siellä alueella on ja mikä se kriisi siellä
alueella on, myöskin siitä syystä, kun täällä salissa pyydettiin nopeita ratkaisuja. En mis-
sään vaiheessa sallisi, että lähdetään nopeita ratkaisuja tekemään ja hätiköimään, koska
tämä on turvallisuuskysymys ja tämä on kansainvälinen kysymys.

Ennen kaikkea on huolehdittava ensinnäkin siitä, että suomalaisten ja meidän, jotka tääl-
lä Suomessa olemme, turvallisuudesta huolehditaan, mutta myöskin huolehditaan lasten
edusta. Siksi kysynkin: millä tavalla hallitus ja ulkoministeriö erityisesti huolehtivat siitä,
että kun tässä näistä on jokainen tapaus erilainen, että ei puhuta massoista ja siitä, että [Pu-
hemies koputtaa] mitään massoja siirrellään, vaan arvioidaan jokainen perhe ja lapsi erik-
seen?
3



Pöytäkirjan asiakohta PTK 81/2019 vp
16.35 Ulkoministeri Pekka Haavisto (vastauspuheenvuoro): Arvoisa puhemies! Kiitos
edustaja Ovaska hyvästä kysymyksestä. Juuri tämä on ulkoministeriön virkamiesten rooli
tässä tilanteessa. Verrattuna siihen, että vaikkapa hallituksen pöydälle tuotaisiin sitten yk-
sittäisiin ihmisiin liittyvää informaatiota, ulkoministeriön virkakunta yhdessä näiden eri
viranomaisten kanssa, joita täällä on mainittu — poliisi, suojelupoliisi, turvallisuusviran-
omaiset — pystyy tekemään tätä arviota yksilökohtaisesti ja saamaan sekä meidän omien
viranomaistemme tiedot näistä henkilöistä että mahdolliset kurdiviranomaisten ja muiden
alueen viranomaisten tiedot siltä alueelta. Meillä täytyy olla kaikki tämä tietopohja tehdes-
sämme tätä yksilöllistä harkintaa eri perheiden tilanteen osalta. Ja näin virkamiehet ovat
myös toimineet ja toimimassa pitämällä näitä kansainvälisiä yhteysverkostoja.

16.36 Pia Kauma kok (vastauspuheenvuoro): Arvoisa puhemies! Kun tätä al-Holin tilan-
netta olen viime viikkoina seurannut mediasta, niin kyllähän se varsinainen sekasotku on.
Hallituksen eri puolueet ovat erimielisiä, mutta myöskin mediassa on ollut tietoja, että vir-
kamieslähteistä on tullut tieto, että myöskin ulkoministeriötä johdetaan varsin erikoisella
tavalla. Siellä vallitsee pelon ilmapiiri. 

Mutta varsinainen kysymykseni liittyy näihin orpolapsiin ja lapsiin. Se syy, minkä takia
Pohjoismaat ovat valinneet sen linjan, että tuodaan orpolapsia, on se, että silloin ei jouduta
käsittelemään tätä aikuisiin liittyvää problematiikkaa. Hallitus, jos te nyt aiotte tuoda
myöskin lapsia, joilla on vielä elossa olevia vanhempia, niin mikä on silloin perheenyhdis-
tämispolitiikkanne? Tuodaanko jatkossa myös heidän äitinsä sekä mahdollisesti taistelija-
isänsä tänne Suomeen? Miten aiotte menetellä?

16.37 Ulkoministeri Pekka Haavisto (vastauspuheenvuoro): Arvoisa puhemies! Jos en-
sin vastaan tähän — kiitos, edustaja Kauma kysymyksestä — ja mielelläni vastaan myös-
kin tähän ensimmäiseen osaan. Ulkoministeriössä tämä asia on vaikea, niin kuin se on kai-
kille suomalaisille vaikea. [Perussuomalaisten ryhmästä: Ei se oo mikään vaikea!] Ulko-
ministeriössä kuitenkin voi olla vain yksi toimintalinja, se on se toimintalinja, joka on käy-
ty läpi siellä hallituksen iltakoulun yhteydessä. Olen tarjoutunut muuten tulemaan myös-
kin kokoomuksen ja perussuomalaisten eduskuntaryhmiin, jos tästä halutaan lisää detalji-
tietoa, ja tämä tarjous on edelleen teille kumpaisellekin ja muille oppositioryhmille myös-
kin voimassa [Jukka Gustafsson: Ei oo kelvannu, outoa!].

Sitten tähän kysymykseen näistä orpolapsista ja tavallisista lapsista. Kuten ministeri
Kulmuni tässä toi esiin, nyt puhutaan suomalaisista henkilöistä niin lasten kuin aikuisten
osalta. Sillä tavalla heillä on Suomen perustuslain turva: oikeus palata Suomeen, kun tämä
paluu voi tapahtua. Tässä mielessä ollaan suomalaisten kanssa tekemisissä kaikin tavoin.

16.38 Paavo Arhinmäki vas (vastauspuheenvuoro): Arvoisa herra puhemies! Isis on hir-
veä ja raakalaismainen terrorijärjestö. On hienoa, että islamistinen kalifaatti onnistuttiin
kukistamaan, ennen muuta kurdien toimesta. Jokainen terrorismiin syyllistynyt pitää tuo-
mita, mieluiten siellä, missä terrori ja sotarikokset ovat tapahtuneet. [Hälinää — Puhemies
koputtaa] Mutta samaan aikaan Suomen pitää kaikessa toiminnassa noudattaa omia lakeja,
perustuslakia ja kansainvälisiä sopimuksia. Lainsäädäntö lähtee siitä, että lasten etu on aina
ensi sijalla. Lapset eivät ole valinneet vanhempiaan. Sisäministeri Mykkänen aikoinaan
aloitti tämän selvityksen, kokoomuksen nykyinen ryhmänjohtaja, ja sen jälkeen sitä ovat
jatkaneet Rinteen hallitus ja nyt Marinin hallitus. Ongelma on selvityksessä ollut koko ajan
4



Pöytäkirjan asiakohta PTK 81/2019 vp
se, että vain lapsia ei ole pystytty tuomaan, vaan tähän on kytketty myös heidän vanhem-
pansa, ja sen vuoksi ei edustaja Mykkäsen aikana kuin nytkään ole tehty poliittista päätös-
tä. [Puhemies: Kysymys!] Kysymykseni kuuluukin: voiko ylipäätänsä tehdä sellaista po-
liittista päätöstä, ettei hallitus toimisi Suomen lain, perustuslain ja kansainvälisten sopi-
musten mukaisesti? [Ben Zyskowicz: Koskeeko nämä sopimukset vain Suomea eikä mui-
ta Pohjoismaita?]

16.39 Ulkoministeri Pekka Haavisto (vastauspuheenvuoro): Arvoisa puhemies! En nyt
osaa ollenkaan ennustaa, minkälaisia poliittisia päätöksiä voi tehdä, mutta varmaan voisi
tehdä sellaisen, että tuodaan kaikki, ja sitten voisi olla sellainen, että ei tuoda ketään, ja sit-
ten voisi olla sellainen poliittinen päätös, että harkitaan, keitä tuodaan. Ja nyt tämä linja,
että harkitaan, keitä tuodaan, näiden yksilöllisten tietojen pohjalta, on se linja, joka valtio-
neuvoston iltakoulun yhteydessä on käsitelty, joka on ministerin toimintalinjaus ja jota mi-
nisterin erityisedustaja noudattaa, eli on tämä yksilöllinen harkinta, jossa sekä lasten tilan-
ne, hätä, että nämä turvallisuusnäkökohdat otetaan huomioon. Uskon, että tämä harkinta
tehdään parhaiten virkavastuulla eikä ehkä poliitikkojen toimesta. [Vastauspuheenvuoro-
pyyntöjä]

Puhemies Matti Vanhanen: Myönnän tästä aiheesta puheenvuorot vielä edustajille Ran-
tanen, Adlercreutz ja Mykkänen.

16.40 Mari Rantanen ps (vastauspuheenvuoro): Arvoisa puhemies! Nyt täällä keskuste-
lussa on tullut esiin, että hallituksen piirissä on jo kesästä lähtien — ei suinkaan vain ilta-
koulusta vaan kesästä lähtien — tiedetty toimintalinja, ja siitä ei oikeastaan ota selvää,
mikä se teidän toimintalinjanne on. Mutta nyt näköjään ministeri Haavisto kertoi, että har-
kitaan, keitä tuodaan. Pitävätkö nämä tiedot nyt paikkansa? Tästä ei ota enää selvää edus-
kunta, eivät valiokunnat eikä kansa, mitä te oikein aiotte tehdä, koska julkisuudessa liik-
kuu tietoja, joiden mukaan tänne oltaisiin tuotu jo tällä viikolla kaikki halukkaat, [Hälinää
— Puhemies koputtaa] mikä tarkoittaa myös sitä, että siellä olisi ollut aikuisia. Miten te
aiotte varmistaa, että Suomi ei tuo tänne aktiivisesti terroristiseen toimintaan osallistuneita
aikuisia henkilöitä? [Paavo Arhinmäki: Miten hallitus estää opposition valheet?]

16.41 Ulkoministeri Pekka Haavisto (vastauspuheenvuoro): Arvoisa puhemies! Tämä
toimintalinja on tässä nyt esitelty jo monella tavalla vastauksissa kysymyksiin, mutta tois-
tan sen nyt vielä, että meillä on tehty toimintalinjaus, jossa tämä erityisedustaja valmiste-
lee kaiken saatavissa olevan tiedon pohjalta keskusteluja kurdiviranomaisten kanssa siitä,
keitä siltä alueelta voidaan tuoda nämä turvallisuusnäkökohdat huomioon ottaen ja ne tie-
dot, joita meillä on ja joita heillä on, huomioon ottaen. [Sari Sarkomaa: Lapsia ja aikui-
sia?— Oikealta: Myös aikuisia?] Tämä valmistelu on ollut käynnissä. Olen itse sanonut,
että tämä valmistelu ei ole valmista, ja tänään näyttävät myöskin kurdiviranomaiset mai-
ninneen lehdistölle, että keskustelut suomalaisten kanssa ovat kesken — tästä keskustelus-
ta ei ole tullut valmista.

16.42 Anders Adlercreutz r (vastauspuheenvuoro): Ärade talman! On tietenkin niin,
ihan kuin edustaja Vestman totesi, että tähän olisi pitänyt saada ratkaisu jo kauan sitten. Me
olemme tienneet tämän vaikean tilanteen jo kohta vuoden, ja tilanne leirillä ei ole yhtään
5



Pöytäkirjan asiakohta PTK 81/2019 vp
parantunut. Yhtä lailla, niin kuin edustaja Talvitie totesi, tässä on varmaan paras tieto hal-
lituksella ja ulkoministeriöllä, ja olen vakuuttunut siitä, että päästään punnittuun lopputu-
lokseen, hyvään ratkaisuun tässä hyvin vaikeassa asiassa, jossa pitää punnita erilaisia nä-
kökulmia. Tietenkin se työ vaikeutuu toki, mikäli levitetään tietoisesti disinformaatiota tä-
män ympärillä. Kysyisin ulkoministeriltä: Missä määrin on käyty keskusteluja Kurdista-
nin viranomaisten kanssa? Mikä on heidän näkemyksensä al-Holin tulevaisuudesta: tulee-
ko se pysymään siellä kauankin, vai onko pelko, että se yhtäkkiä purkautuu ja nämä kaikki
siellä nyt olevat leviävät ympäristöön? Näin olisi toki voinut käydä jo Turkin hyökkäyksen
seurauksena. Minkälaiset olisivat [Puhemies koputtaa] sellaisen tapauksen turvallisuusvai-
kutukset siihen alueeseen?

16.43 Ulkoministeri Pekka Haavisto (vastauspuheenvuoro): Kurdiviranomaisten osalta
täytyy ensinnäkin sanoa: Niin kuin olen sanonut, he toimivat hyvin vastuullisesti, he ovat
katsoneet, että he tekevät tällä palveluksen, että he hyvin järjestyneesti pyrkivät kohtele-
maan sinne leirille tällä hetkellä internoituja syyrialaisia, irakilaisia ja muista maista tullei-
ta perheitä ja lapsia. He haluavat tunnustuksen tästä työstä, että he ovat tätä asiaa tällä ta-
valla hoitaneet, ja heidän kanssaan keskustelut ovat olleet eri yhteyksissä hyvin rakentavia.

Mikä on tämmöisen leirin tulevaisuusperspektiivi? Siis puhutaan 70 000 ihmisen leiris-
tä, ja sen ylläpito on erittäin kallista. He tarvitsevat siihen kansainvälistä apua. Sitä he ovat
eri yhteyksissä pyytäneet, ja Suomikin on näissä lääkinnällisissä ja muissa asioissa heitä
auttanut. Pitkällä aikavälillä totta kai he toivovat tämän leirin purkautuvan. Se, mikä itseä-
ni huolettaa, on se, että myöskin erilaisen lahjonnan, mahdollisen salakuljetuksen kautta se
saattaa purkautua, ja silloin ihmiset saattavat lähteä uusille Isis-alueille, ja tämä on ehkä
kaikkein vaarallisin skenaario, joka voi tapahtua.

16.44 Kai Mykkänen kok (vastauspuheenvuoro): Arvoisa puhemies! Mitä tulee edelli-
sen vaalikauden aikaisiin päätöksiin, teimme kyllä kolme linjausta lähtökohdista silloisen
hallituksen aikana: Ensinnäkin sen, että ei ole syytä auttaa aikuisia palaamaan. Toiseksi, on
syytä etsiä keinoja, joilla lapset voidaan kotiuttaa, heitä auttaa. Ja kolmanneksi — mistä sil-
loin olivat ministeriöt yhtä mieltä — että jos tehdään aktiivista hakemista ketä tahansa kos-
kien, se vaatii valtioneuvoston yleisistunnon päätöksen. [Eduskunnasta: Juuri näin!]

Tämän jälkeen minulle on jäänyt käsitys ministeri Haaviston 2. joulukuuta pitämästä tie-
dotustilaisuudesta, että on ilmeisesti tulkittu oikeuskanslerin lokakuussa tekemää kannan-
ottoa niin, että se antaisi suoran mandaatin toimia virkatoimin, siis ilman valtioneuvoston
yleisistunnon päätöstä. Kun tästä on tullut toisiakin käsityksiä, ministeri Haavisto, onko tä-
nään voimassa oleva totuus se, että te katsotte oikeuskanslerin kannanotolla voivanne [Pu-
hemies koputtaa] toimia itse, vai vaatiiko se hallituksen linjauksen?

Hallituksen pääministerin sijainen Kulmuni, tässä on ollut eri tulkintoja nyt siitä, että te
olette sanonut viimeksi eilen A-studiossa, [Puhemies koputtaa] että aikuisia ei pidä hakea.
Jos teille tullaan esittämään, että tarvittaessa on otettava myös aikuisia, [Puhemies koput-
taa] oletteko valmis sen mahdollisesti kuitenkin hyväksymään vaiko ette?

Puhemies Matti Vanhanen: Hallitus saa nyt vastata 1,5 minuuttia, kun aika menee näin
pahasti ylitse.
6



Pöytäkirjan asiakohta PTK 81/2019 vp
16.46 Ulkoministeri Pekka Haavisto (vastauspuheenvuoro): Arvoisa puhemies! Todel-
lakin tämä toimintalinjaus, johon tässä viittaan, on käsitelty hallituksen iltakoulun yhtey-
dessä oikeuskanslerin läsnä ollessa. Siihen ei ollut kenelläkään mitään huomauttamista.
[Eduskunnasta: Ohhoh!]

16.46 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustaja Mykkäselle kysymyksestä. Toimintalinjaa, jota tässä on käsitelty, on kä-
sitelty todellakin Antti Rinteen hallituksen aikana siellä iltakoulussa. Se problematiikka
liittyy siihen, kuinka voidaan vanhempia ja lapsia tarvittaessa erottaa, ja sitä on käsitelty
myös oikeuskanslerin antamassa vastauksessa niihin kanteluihin, joita esimerkiksi valtio-
neuvoston jäsenistä on tehty. Se toimintalinjahan on ollut se, että viranomaisreittejä pitkin
ensin selvitetään ja katsotaan, mitä voidaan tehdä ja kuinka voidaan auttaa, ja nimenomaan
niin, että lasten oikeudet toteutuisivat. Mutta poliittista päätöstä valtioneuvoston yleisis-
tunnossa siitä, [Puhemies koputtaa] että ketään ei haettaisi tai kaikki haettaisiin — eten-
kään tästä jälkimmäisestä — ei ole olemassa. [Perussuomalaisten ryhmästä: Jäi vastaamat-
ta!]

Puhemies Matti Vanhanen: Tämä kysymys on loppuun käsitelty. Ainakin tältä erää.

Kysymyksen käsittely päättyi.
7


	2.4
	16.25
	16.26
	16.28
	16.29
	16.30
	16.30
	16.32
	16.33
	16.34
	16.35
	16.36
	16.37
	16.38
	16.39
	16.40
	16.41
	16.42
	16.43
	16.44
	16.46
	16.46


