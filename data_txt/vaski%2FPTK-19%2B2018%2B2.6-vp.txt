















































DEMAEB7.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

2.6. Suullinen kysymys lastentarhanopettajien palkkakuopasta (Aila Paloniemi kesk)
Suullinen kysymys SKT 26/2018 vp

Suullinen kyselytunti

Puhemies Paula Risikko: Keskustan eduskuntaryhmä, edustaja Paloniemi.

Keskustelu

16.50 Aila Paloniemi kesk:  Arvoisa puhemies! Julkisuudessa on tosiaan kerrottu, että
täällä SDP:n, vihreiden ja kokoomuksen johtamalla pääkaupunkiseudulla on ollut — ellei
nyt ihan selkeitä sopimuksia — ainakin jonkinlaisia välipuheita kaupunkien päättäjien vä-
lillä siitä, että lastentarhanopettajat ilmeisen tietoisesti pidetään palkkakuopassa. Keskus-
tan mielestä tällainen palkkakartellipuuhastelu ei ole millään muotoa hyväksyttävää, eten-
kään kun elinkustannukset nimenomaan täällä pääkaupunkiseudulla jo ennestään hipovat
taivaita. [Li Andersson: Mites ne lomarahat sitten?] Haluan tietää, miten hallitus suhtautuu
tällaisiin erittäin huolestuttaviin uutisiin.

16.50 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Oikeastaan tähän kysymykseen taisinkin jo vastata. Eli olen jo eilen viestinyt, että
kuntien tulee nyt vastata tähän kysymykseen eli selvittää, mikä on totuus tässä lastentar-
hanopettajien palkkauskysymyksessä. Ja meidän kaikkien vastuu yhteisesti täällä on huo-
lehtia siitä, että varhaiskasvatuksen ammattilaisia arvostetaan ja että sen merkitys tunnis-
tetaan yhteiskunnassa kaikilla sektoreilla. Uusi varhaiskasvatuslaki on tällä hetkellä lau-
suntokierroksella. Se on yksi paikka meille täällä osoittaa sitä arvostusta ja panostaa ni-
menomaan tulevaisuuden varhaiskasvatushenkilöstön osaamiseen ja koulutustasoon.

Uudessa varhaiskasvatuslaissa myöskin tuodaan sinne aivan keskiöön lapsen oikeudet
ja edut eli lapsen edun ensisijaisuus kaikissa varhaiskasvatukseen liittyvissä kysymyksis-
sä. Tämän vuoden alusta varhaiskasvatusmaksuja on alennettu. Yhä useampi lapsi pääsee
varhaiskasvatuksen piiriin, 6 700 perhettä lisää maksuttoman varhaiskasvatuksen piiriin,
[Puhemies koputtaa] ja tällä hetkellä juuri odotamme ministeriöön vastauksia kunnilta,
mitkä kunnista haluavat lähteä mukaan kokeilemaan 5-vuotiaiden maksutonta varhaiskas-
vatusta ensi syksystä alkaen. [Sari Sarkomaa: Helsinki on mukana!]

Puhemies Paula Risikko: Pyydän niitä edustajia, jotka haluavat esittää tästä lisäkysymyk-
siä, nousemaan seisomaan ja painamaan V-painiketta.

16.52 Kari Uotila vas (vastauspuheenvuoro):  Arvoisa puhemies! On mielenkiintoista,
että keskustan piiristä tulee nyt huolta siitä, mitkä ovat julkiset palkat muun muassa lasten-
 Tarkistettu
4.1



Pöytäkirjan asiakohta PTK 19/2018 vp
tarhanopettajien osalta — puolueesta, joka kovasti on hehkuttanut tämän kikyn elikkä ki-
ristys- ja kyykytyssopimuksen puolesta, joka johti nimenomaan julkisen puolen pienipalk-
kaisten, arvokasta, raskasta työtä tekevien ansioiden leikkaamiseen lomarahojen leikkauk-
sen muodossa.

Mutta tähän liittyy myös toinen asia, joka on ollut hallituksessa myöskin erittäin paljon
esillä ja jota he ovat korostaneet. Se on tämä niin sanottu Suomen malli elikkä se, että pal-
kanmuodostus Suomessa jatkossa kehittyisi erityisesti niin, että vientialat määräisivät
palkkalinjan, palkkakaton — onko se sitten kartelli, vai mikä se on? — ja että mitkään
muut alat eivät pääsisi ylittämään tätä tasoa. [Eero Heinäluoma: Eivätkä naiset!] Kysyisin
tasa-arvoasioista vastaavalta ministeriltä: miten on mahdollista tässä mallissa turvata esi-
merkiksi julkisten alojen pienipalkkaisten naisten palkkakehitys, jotta he saisivat tasa-ar-
voeriä ja sitä kautta kiinni avoimen sektorin miesvaltaisten vientialojen palkkakehitystä?

16.53 Valtiovarainministeri  Petteri Orpo (vastauspuheenvuoro):  Arvoisa puhemies!
Ensin tästä niin sanotusta Suomen mallista. Se on minusta ollut erinomainen tavoite, eli
haetaan sitä kansantalouden kilpailukykyä ja palkanmaksuvaraa. Nythän sitä ei syntynyt
sopimuksena, mutta käytännössä itseohjautuvasti työmarkkinoilla on päädytty Suomen
mallin kaltaiseen ratkaisuun, jossa vientialat määrittelevät käytännössä sitä raamia.

Mutta sitten sen jälkeen näihin tasa-arvokysymyksiin: Niihin pitää löytyä ratkaisuja liit-
tokohtaisissa kierroksissa, siellä pitää ratkoa. Esimerkiksi kunta-alan sopimusneuvotte-
luissa pitää löytää tasa-arvoa edistäviä ratkaisuja. Ne ovat työmarkkinoiden asioita, niitä ei
päätetä täällä. Minä uskon, että SDP:n eduskuntaryhmässä on runsaasti osaamista tältä
alalta. Näinhän se on.

Puhemies Paula Risikko: Tämä kysymys on tässä vaiheessa loppuunkäsitelty.

Kysymyksen käsittely päättyi.
2


	2.6
	16.50
	16.50
	16.52
	16.53


