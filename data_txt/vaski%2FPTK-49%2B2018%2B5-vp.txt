















































DEMCC1C.tmp.xml


Pöytäkirjan asiakohta PTK 49/2018 vp
Pöytäkirjan asiakohta 

PTK 49/2018 vp

Täysistunto

Tiistai 15.5.2018 klo 14.00—16.23

5. Hallituksen esitys eduskunnalle Kanadan sekä Euroopan unionin ja sen jäsenvaltioiden 
välisen laaja-alaisen talous- ja kauppasopimuksen hyväksymiseksi ja voimaansaattamisek-
si 

Hallituksen esitys HE 149/2017 vp
Valiokunnan mietintö UaVM 2/2018 vp

Osittain ainoa, osittain toinen käsittely

Puhemies Paula Risikko: Osittain ainoaan, osittain toiseen käsittelyyn esitellään päivä-
järjestyksen 5. asia. Ensin päätetään ulkoasiainvaliokunnan mietinnön UaVM 2/2018 vp
pohjalta ainoassa käsittelyssä sopimuksesta sekä siihen sisältyvästä yhteisestä tulkitsevas-
ta välineestä siltä osin kuin ne kuuluvat Suomen toimivaltaan ja sitten toisessa käsittelyssä
lakiehdotuksesta.

Keskustelu

15.29 Jari Myllykoski vas: Arvoisa rouva puhemies! Kauppasopimusten tulisi edistää ih-
misten ja ympäristön hyvinvointia. On kuitenkin syytä pelätä, ettei CETA-sopimus tekisi
näistä kumpaakaan.

Eduskunnan valiokunnassa on kuultu hyvin kriittisiä arvioita CETAan sisältyvästä in-
vestointituomioistuinjärjestelmästä, joka supistaa kansallisen demokratian alaa ja antaa li-
sää valtaa monikansallisille yrityksille.

Vaikka hallitus kuinka väittää toisin, ei sopimus onnistu takaamaan valtioiden säätelyoi-
keutta esimerkiksi ympäristönsuojelun, elintarviketurvallisuuden tai työelämäoikeuksien
edistämiseksi. Parannuksista huolimatta CETA toistaa kauppa- ja investointisopimuksista
tutun virheen: siinä missä sijoittajien oikeuksia koskevat pykälät ovat sitovia ja sanktioitu-
ja, on ihmisten ja ympäristön hyvinvointia koskevat osiot sijoitettu niin sanottuun kestä-
vän kehityksen kappaleeseen, joka on pelkän hyvän toivon varassa.

Kaiken huipuksi mahdollinen, joskin epävarma, lisävauhti Euroopan talouskasvulle oli-
si parhaimmillaankin pieni: pitkällä aikavälillä puhutaan ehkä noin 0,02 prosentin lisästä
bruttokansantuotteeseen. Ja tämän mitättömän lisän takia te olette nyt valmiita siirtämään
pois kaiken keskeiseltä julkiselta vallalta.

Arvoisa puhemies! Entisenä pääluottamusmiehenä ja ay-toimijana minun on helppo
ymmärtää myös niitä lukuisia eurooppalaisia ammattiliittoja, jotka ovat voimakkaasti ar-
vostelleet CETA-sopimusta. CETAn kaltaiset kauppasopimukset hyödyttävät aina joita-
kin mutta heikentävät vastaavasti joidenkin toisten asemaa. Tyypillisesti ne kasvattavat tu-
loeroja, hyödyttävät enemmän pääoman haltijoita kuin työntekijöitä, ja siirtävät varsinkin
matalammin koulutettujen työpaikkoja maasta ja alueesta toiseen. CETAnkin vaikutusar-
vioissa on todettu, että se sekä uudelleenjakaisi omaisuutta pääoman haltijoille että kasvat-
 Tarkistettu
4.1



Pöytäkirjan asiakohta PTK 49/2018 vp
taisi paljon ja vähän koulutettujen työntekijöiden välisiä palkkaeroja. Yhteiskunnallinen
eriarvoisuus siis kasvaisi. Vaikutusten mukaan ihmisarvoisia työpaikkoja syntyisi sopi-
muksen mukaan häviävän pieni määrä.Euroopan parlamentin työllisyyden ja sosiaaliasioi-
den valiokunta suosittikin, ettei CETAa tulisi näistä syistä hyväksyä — siis sosiaaliasioi-
den valiokunta muistutti, ettei CETAa tulisi näistä syistä hyväksyä.

 Vasemmistoliitto on samaa mieltä. CETA-sopimuksen mahdolliset hyödyt ovat epäsuh-
teessa siihen sisältyvien huomattavien riskien ja uhkien kanssa.

Arvoisa puhemies! Esitän vastalauseen mukaisesti, että sopimus ja laki hylätään.

15.33 Hanna Sarkkinen vas: Arvoisa puhemies! Kaupan edistäminen EU:n ja Kanadan
välillä ja kaupan esteiden poistaminen on sinänsä myönteistä, mutta CETA-sopimukseen
liittyy merkittäviä ongelmia erityisesti siihen sisältyvän investointisuojan takia. Investoin-
tisuoja sellaisenaan on sinänsä erillinen osa tässä kauppasopimuksessa, ja kauppasopimus
voitaisiin aivan hyvin tehdä ilman investointisuojaakin. On siis ihmeellistä, että vaikka tä-
hän investointisuojaan sisältyy merkittäviä ongelmia, se halutaan silti runnoa tässä samas-
sa yhteydessä läpi ja ottaa suuria riskejä verrattain pienien hyötyjen tähden.

Arvoisa puhemies! Sopimukseen sisältyvä uusi versio pysyvästä investointituomioistui-
mesta on avoimempi ja parempi kuin aiempi versio välimiestuomioistuimesta, mutta in-
vestointisuojaan liittyviä keskeisiä ongelmia ei ole ratkaistu. CETA-sopimus ohittaa kan-
salliset tuomioistuimet ja antaa ulkomaisille sijoittajille oikeuksia, joita kotimaisilla sijoit-
tajilla tai kansalaisilla ei ole. Kanadalaiselle sijoittajalle annetaan oikeus nostaa kanne in-
vestointituomioistuimeen EU-valtiota vastaan, mikäli se katsoo valtion toiminnan loukan-
neen sen oikeuksia, mutta kotimaisella sijoittajalla ei ole vastaavaa mahdollisuutta. Myös-
kään valtiot, kansalaiset tai muut toimijat eivät voi haastaa yrityksiä investointituomiois-
tuimeen sopimusrikkomus- tai väärinkäytöstilanteissa.

EU ja Kanada ovat vakaita oikeudenkäyttöalueita. Ei ole kestäviä perusteita sille, miksi
ulkomaisille sijoittajille luotaisiin kansallisen oikeuden ohittava tuomioistuinjärjestelmä.
Vähintäänkin tulisi olla niin, että investointituomioistuin ottaisi asian käsiteltäväksi vasta,
kun asia on ensin käynyt läpi kaikki kansalliset oikeusasteet, ja tuomioistuimeen tulisi olla
yhtäläinen pääsy eri toimijoilla.

Arvoisa puhemies! Vaikka sopimus teknisesti ottaen mahdollistaisi esimerkiksi ympä-
ristö- ja työsuojelumääräysten kiristämisen, tosiasiallisesti ehdotettu järjestelmä uhkaa ka-
ventaa demokraattista päätöksentekovaltaa. Riski kalliista ja pitkistä oikeusprosesseista
voi vaikuttaa valtiolliseen tai alueelliseen päätöksentekoon, kun päättäjien ja virkamiesten
pitää huomioida kanadalaisten sijoittajien intressi. Sopimukseen sisältyvä reilun kohtelun
periaate on jäänyt edelleen niin epämääräiseksi, että se voi mahdollistaa myös ympäristön
kannalta perusteltuun tai muuten yleisen edun mukaisen sääntelyyn puuttumisen. Esimer-
kiksi Pohjois-Amerikan NAFTA-sopimuksessa on vastaavat tasapuolisen kohtelun peri-
aatteen kirjaukset, ja siellä sitä on tulkittu niin, että tosiasiallinen ympäristösäätelyvalta on
kaventunut, ja sama uhka on CETA-sopimuksen kohdalla, valitettavasti.

Vaikka kanteet eivät menestyisi, muodostaa jo kalliiden ja hankalien oikeusprosessien
uhka tilanteen, jossa demokraattisen päätöksenteon ala käytännössä voi kaventua. Uhka
sääntelyvallan kapenemisesta ei ole täysin hypoteettinen, sillä useissa maissa on nähty, että
esimerkiksi tupakka- ja kaivosyhtiöt nostavat kanteita toimialoja sääteleviä valtioita vas-
taan investointisopimusten nojalla, ja tämä voi aiheuttaa merkittäviä vaikutuksia Suomel-
le, jossa kaivosteollisuutta on paljon. Jos esimerkiksi kaivoslakia haluttaisiin tulevaisuu-
2



Pöytäkirjan asiakohta PTK 49/2018 vp
dessa tiukentaa ympäristömääräyksien osalta, voidaan olla siinä tilanteessa, että tämä tulee
sitten testattavaksi kanadalaisten kaivosyhtiöiden toimesta, jotka nostavat kanteen Suo-
mea vastaan. Ja vaikka kanne ei menestyisi, niin se jo itsessään luo kustannuksia ja voi sitä
kautta myös estää uutta sääntelyä.

Haluaisin oikeastaan esittää kysymyksen, että jos mitään huolia sääntelyvallan kapene-
misesta ei ole, niin miksi ulkoasiainvaliokunta on todennut lausumassaan, että kaivoslakia
olisi muutettava pikaisesti ennen CETAn sijoittajansuojan voimaatuloa. Mielestäni se vah-
vistaa tämän näkemyksen siitä, että säätelyvalta uhkaa kaventua ja siihen on olemassa to-
siasiallinen riski.

Arvoisa puhemies! CETA-sopimukseen sisältyy erityinen tulkintainstrumentti, jonka
tarkoituksena on poistaa huoli liittyen valtioiden sääntelyoikeuteen. Tulkintainstrumentti
on tervetullut, mutta on epäselvää, mikä sen sitovuus suhteessa itse sopimuksen kirjauk-
siin lopulta on ja kuinka sitä tullaan tulkitsemaan investointituomioistuimessa. Tulkin-
tainstrumentti ei myöskään poista yrityksen mahdollisuutta nostaa kanteita ja siten vähin-
täänkin epäsuorasti vaikuttaa julkiseen valtaan.

Kokonaisuudessaan CETA-sopimuksessa tulisi saattaa yritysten oikeudet ja velvolli-
suudet nykyistä parempaan tasapainoon. On ongelmallista, että yritysten ja sijoittajien oi-
keudet ovat sitovaa sääntelyä mutta velvollisuudet koskien esimerkiksi ympäristöä ja työn-
tekijöiden suojelua sisältyvät niin sanotun kestävän kehityksen kappaleisiin, joihin ei liity
sanktiomenettelyä toisin kuin valtiolle asetettuihin velvoitteisiin. Eli vastuut ja velvoitteet
ja oikeudet ovat epätasapainossa.

Arvoisa puhemies! CETA-sopimus edistää alueiden välistä kauppaa ja taloudellisia suh-
teita ja voi siten hyödyttää alueiden yrityksiä ja taloutta. Toki hyödyt jakaantuvat epätasai-
sesti, Kanada on tässä isompi voittaja, ja myös EU:n sisällä hyödyt jakautuvat epätasapai-
noisesti. Mutta ennen kaikkea on muistettava, että CETA-sopimuksen mukanaan tuomat
taloudelliset hyödyt olisivat saavutettavissa myös kestävämmällä ja demokraattisemmalla
sopimuskokonaisuudella, mikäli sijoittajansuojaan ja kestävän kehityksen sopimusvelvoit-
teiden sitovuuteen liittyvät ongelmat ratkaistaisiin. Etenkään lyhyellä aikavälillä sopimuk-
sen taloudellisia vaikutuksia ei voi pitää niin merkittävänä, etteikö demokratian ja kestä-
vän kehityksen kannalta keskeisten ongelmien korjaamiseen olisi aikaa ja perusteita.

15.39 Jani Mäkelä ps:  Arvoisa puhemies! Vapaakauppa on hyvä asia, mutta ylikansalli-
nen tuomiovalta ja ulkomaalaisten kaivos- sekä muiden yhtiöiden oikeus hyväksikäyttää
kaivosyhtiöiden tapauksessa Suomen malmivaroja ovat huonoja asioita. Tässä tulikin ki-
teytetysti se, mikä tässä CETA-sopimuksessa on niin perustavalla tavalla vialla, ettei täl-
laista ota tai jätä -pakettia voi ottaa, vaan se pitää jättää. Trumpin valtaannousu USA:ssa
onneksi jo TTIP:n jäädyttikin. Nyt olemme tämän sopimuksen edessä.

 Nämä ongelmat on tunnistettu niin asiaan liittyvässä julkisessa keskustelussa kuin myös
valiokunnan mietinnössä sekä useiden eri valiokuntien lausunnoissa. Täytyykin ihmetellä,
että vaikka ongelmat ovatkin tiedossa, niille kuitenkaan ei aiota tehdä mitään muuta kuin
vain todeta niiden olemassaolo. Ei lauseke siitä, että kaivoslainsäädäntöä tulisi valmistella
kiireesti, tätä sopimusta pelasta. Itseltäni ainakin puuttuu luottamus siihen, että hallitus yli-
päänsä tulisi toimimaan niin, että kaivoslainsäädäntöä tiukennettaisiin, kun ei sitä tähän-
kään mennessä ole tiukennettu.

Kuitenkin tosiasia on se, että ilmankin tätä sopimusta pärjätään, muunkinlaiset järjeste-
lyt ovat mahdollisia, joten ei tähän pidä huonoin ehdoin suostua. Kyllä sieltä löytyy uusi
3



Pöytäkirjan asiakohta PTK 49/2018 vp
nöyryys neuvotteluun, kun vaan sanotaan, että tämän osalta nyt meni uusiksi. Niinpä kan-
natankin esitettyä hylkäysehdotusta.

15.40 Hanna Halmeenpää vihr:  Arvoisa rouva puhemies! Vapaakauppa on hyvä asia,
mutta sen varjolla tehtävät heikennykset esimerkiksi ihmisten terveyteen tai ympäristön-
suojeluun eivät sitä ole. CETA-sopimuksen suurin ongelma on sopimuksen investointisuo-
ja, joka antaa ulkomaalaisille sijoittajille mahdollisuuden viedä uudet kansalliset lait, vi-
ranomaispäätökset tai tuomioistuinratkaisut arvioitaviksi ylikansalliseen riitojenratkaisu-
elimeen. Menettelyä on matkan varrella parannettu, mutta perusongelmat pysyvät eikä nii-
tä ole selvitetty riittävästi. Se on kallis ja yksipuolinen. Jo tällaisten oikeustoimien uhka voi
toimia jarruna, joka hidastaa esimerkiksi ympäristöä ja työntekijöitä suojelevien lakien ke-
hittämistä. 

CETAssa turvataan ensisijaisesti tehokkaasti sijoittajan oikeudet. Sen sijaan kestävän
kehityksen, työsuojelun ja ympäristönsuojelun edistäminen jää julkilausuman tasolle. Näi-
den pitäisi olla tasapainossa. 

Arvoisa puhemies! Otan esimerkin investointisuojaan keskeisesti liittyvästä ongelmasta
kaivosteollisuuden puolelta: 

On nimittäin niin, että kun eduskunta on nyt saanut tämän hallituksen esityksen CETA-
sopimuksen hyväksymisestä, samalla se veisi niin paljon valtaa Suomen hallintoviran-
omaisilta, tuomioistuimilta ja eduskunnalta, että voi tapahtua varsinkin tuolla Pohjois-Suo-
messa vaikkapa mitä vain. Helsingin yliopiston kansainvälisen oikeuden professori Martti
Koskenniemi sanoo, että tämä sopimus antaa ulkomaiselle investoijalle mahdollisuuden
painostaa suomalaisia viranomaisia ja lainsäätäjiä.

Konkreettisimmin sopimuksen ennakoidaan näkyvän kaivostoiminnassa. Kanadassa
esimerkiksi on useita suuria kaivosyhtiöitä, joilla on mielenkiintoa toimia Suomessa ja jot-
ka jo toimivatkin. Nykyisin esimerkiksi kanadalainen First Quantum Minerals toimii Py-
häsalmen kaivoksella Pohjois-Pohjanmaalla ja omisti aiemmin myös Sodankylän Kevit-
san kaivoksen. Kittilän Suurikuusikossa kaivos on niin ikään kanadalaisen Agnico Eaglen
omistuksessa. Nivalassa Pohjois-Pohjanmaalla puolestaan toiminut kanadalaisen Belvede-
re Miningin Hituran kaivos on ajautunut konkurssiin, ja alueen ympäristöongelmat jäivät
veronmaksajien maksettaviksi. Uusimpana ja ehkä pöyristyttävimpänä esimerkkinä moni-
kansallinen Anglo American -kaivosyhtiö haluaisi avata kaivoksen Viiankiaavan Natura-
suojelualueelle — kupari-nikkelikaivoksen Natura-alueelle. Tällaista menoa.

Investointisuojamekanismin myötä nämä yritykset voisivat vaatia korvauksia, jos koh-
demaa esimerkiksi muuttaa lainsäädäntöään investoijien kannalta epäedulliseen suuntaan.
Tällainen muutos voisi olla esimerkiksi ympäristölainsäädännön kiristäminen tai vaikkapa
vihreiden esittämä louhintaveron käyttöönotto. Suomen kaivoslakia on pidetty kansainvä-
lisesti vertailtuna lepsuna, ja CETA-sopimuksen myötä kanadalaiset kaivosyhtiöt voisivat
pahimmillaan estää kaivoslainsäädännön muutokset jopa 20 vuodeksi. Investointisuojaso-
pimuksen mukaan nimittäin irtisanomisajat ovat enimmillään 20 vuotta. 

Kanadalaisten kaivosyhtiöiden ylivallan estääkseen eduskunnan ulkoasiainvaliokunta
on todellakin ehdottanut, että kaivoslain tiukentaminen tulee tehdä vielä tällä vaalikaudel-
la, ennen kuin CETA-sopimus tulee voimaan. Huomionarvoista on, että ulkoasiainvalio-
kunnassa tätä lausumaa ehdottivat kaikki valiokunnan jäsenet, myös keskusta ja kokoo-
mus. On jopa arvioitu, että kyseessä on todennäköisesti tiukin lausunto, mitä kaivoslaista
4



Pöytäkirjan asiakohta PTK 49/2018 vp
on tässä eduskunnassa koskaan sanottu. Vaalikautta on kuitenkin jäljellä alle vuosi. Näyt-
tää siltä, että aikataulusta tulee todella ripeä.

Arvoisa puhemies! Muun muassa näillä perusteilla kannatan edustaja Myllykosken te-
kemää hallituksen esityksen ja siis tämän talous- ja kauppasopimuksen hylkäysehdotusta.

15.45 Ville Tavio ps: Arvoisa puhemies! Tämän asian eduskuntakäsittely on valitettavas-
ti täysi vitsi — täysi vitsi. Suomi on jälleen EU:n mallioppilaana hyväksymässä jotain,
mitä EU:sta tänne annetaan. Tämä on osoitus Suomen täydellisestä alistumisesta Euroo-
pan unionin tahtoon. Perustelen tätä kahdella seikalla.

Ensinnäkin lakivaliokunta, jonka jäsen olen, on hyvin yksimielisesti käytännössä pyrki-
nyt sen käytettävissä olevin keinoin estämään tämän investointituomioistuimen synnyn
alusta asti, vuosikausia, useissa lausunnoissa.

Ja toisena asiana se kaikkein härskein: Euroopan unioni sisällytti nämä määräykset tästä
tuomioistuinjärjestelmästä tähän sopimukseen ilman, että yhdelläkään Euroopan unionin
jäsenvaltiolla oli käytännössä mahdollisuutta vaikuttaa siihen. Ei ole ollut mahdollisuutta
vaikuttaa siihen sisältöön, tämä on jouduttu toteamaan. Onhan tämä käsittely ihan täysi vit-
si.

Se, mikä tässä keskustelupuolessa on tullut esiin, minkä takia tämä on kansalle selvästi
vaikea asia, on se imagopolitiikan nousu, että käytetään sanaa ”vapaakauppa”. ”Vapaa-
kauppa” on sana, joka lähtökohtaisesti viittaa positiiviseen asiaan: vapaisiin, toimiviin
markkinoihin. Nyt kuitenkin tämä esitys osoittaa, että vapaakauppa on näköjään hyvin suh-
teellinen käsite. Tässä Suomea myydään kyllä halvalla, ja on hyvin surullista nähdä tämä
tyhjä täysistuntosali, kun näin tärkeää asiaa ja näin suurta vedätystä käsitellään. Yhtä sur-
keaa on se, että hallituspuolueiden edustajilta ei ole saatu oikeastaan edes vasta-argument-
teja näihin täällä esitettyihin asioihin.

On aika hyvin aikaisemmissakin puheenvuoroissa jo otettu esiin se ongelma, että suur-
yritysten painostusasema ja painostusvalta valtioihin nähden kasvaa kohtuuttomasti. Siitä
on nähty jo vastaavista sopimuksista esimerkkejä. Pitää paikkansa, että kanadalaiset kai-
vosfirmat esimerkiksi varmasti betonoivat asemansa Suomessa tämän myötä. On hyvin on-
gelmallista tehdä tällaisia suuria kansainvälisiä sitoumuksia, koska näiden myötä meidän
ehkä tulevaisuudessa tarvitsemat lakimuutokset, kansallisen edun mukaiset lakimuutok-
set, estetään jo ennakolta, ja silloin me menetämme meidän itsemääräämisoikeutta. Me
menetämme meidän itsemääräämisoikeutta tässä jo, kun siirretään tuomioistuinjärjestel-
mää, mikä on tässä ehkä kaikkein näkyvin itsemääräämisoikeuden menetys. Tämä on val-
tava epäluottamuslause suomalaisille tuomioistuimille.

Näillä perustein myös minä kannatan tämän lakiesityksen ja sopimuksen hylkäämistä.

15.49 Sami Savio ps: Arvoisa puhemies! Tässä esityksessä ehdotetaan, että eduskunta hy-
väksyisi Kanadan ja Euroopan unionin ja sen jäsenvaltioiden välillä allekirjoitetun laaja-
alaisen talous- ja kauppasopimuksen eli niin kutsutun CETA-sopimuksen sekä lain sopi-
muksen lainsäädännön alaan kuuluvien määräysten voimaansaattamisesta.

Kuten edustaja Tavio erittäin hyvässä puheenvuorossaan äsken toi esille, perussuoma-
laiset kannattavat kaupan esteiden purkamista ja vapaata kauppaa, mutta Suomen kansal-
linen etu on kuitenkin asia, joka meidän täytyy aina ensimmäisenä ottaa huomioon. Tehty-
jen arvioiden perusteella CETA-sopimuksen vaikutukset bruttokansantuotteeseen olisivat
kuitenkin erittäin marginaalisia. Sitä vastoin Kanadan ja Euroopan unionin ja sen jäsenval-
5



Pöytäkirjan asiakohta PTK 49/2018 vp
tioiden välinen talous- ja kauppasopimus — jos se hyväksytään täällä eduskunnassa tule-
vassa äänestyksessä — on viemässä merkittävää päätösvaltaa rajojemme ulkopuolelle vä-
limiesmenettelyn kautta. Tästä aiheestahan käytiin vakava ja pitkä keskustelu jo viime vii-
kon keskiviikkona ensimmäisessä käsittelyssä, ja me toimme nämä näkökohdat jo hyvin
vahvasti silloin esille.

Arvoisa puhemies! Kuten asiantuntijalausunnoissa on todettu, CETA-sopimuksen myö-
tä perustettavalle investointituomioistuimelle oltaisiin nyt siirtämässä Suomen merkittä-
vää oikeudellista päätösvaltaa ja sitä kautta sopimuksen monet sinänsä hyvätkin puolet hä-
viävät vallan siirron tuomien riskien varjoon. Sijoitusriitoja koskevan päätösvallan viemi-
nen kansainväliseen menettelyyn kaventaisi merkittävästi erityisesti Suomen eduskunnan
ja myös suomalaisten viranomaisten toimivaltaa. Mielestämme paljon parempi ratkaisu
olisi, jos osapuolet yksinkertaisesti ilmaisisivat luottamuksensa tuomioistuimiensa ky-
kyyn ratkaista investointiristiriidat ja erityisessä tilanteessa valtiot voisivat sopia, että riita
ratkaistaisiin perinteisessä valtioiden välisessä välimiesmenettelyssä.

Arvoisa puhemies! Kansainvälisesti monella maalla on hyvinkin kirveleviä kokemuk-
sia siitä, että ylikansalliset suuryritykset ovat haastaneet niitä ylikansalliseen tuomioistui-
meen. Tämä esitys lisäisikin ainoastaan yksityisen sektorin vaikutusvaltaa riita-asioissa, ja
se asettaisi sopimuksen osapuolina olevat valtiot huomattavasti heikompaan asemaan.

Arvoisa puhemies! Tällainen kotimaisen oikeuslaitoksemme väheksyminen ei ole Suo-
men kansallisten etujen mukaista, ja sen vuoksi perussuomalaiset eivät voi hyväksyä esi-
tettyä CETA-sopimusta ja siihen liittyvää lakiehdotusta.

15.52 Jari Myllykoski vas: Arvoisa rouva puhemies! Vapaakauppa ei saa tarkoittaa va-
paata rahastusta. 

Mutta on yksi asia tässä keskustelussa muistettava: Se, että me olemme täällä Suomessa
toivoneet kovasti kansallisten kaivosyhtiöiden syntymistä mutta tässä maassa valitettavas-
ti ei ole niin paljon pääomia ollut, että me olisimme saaneet synnytettyä niitä tänne. On ol-
lut selvää, että alaan, joka on investointi-intensiivinen — eli vaaditaan hirvittävästi pää-
omia, jotta voidaan edes tarkastella, onko kannattavaa lähteä harjoittamaan kaivostoimin-
taa — menee kymmeniä miljoonia euroja. Joten haluan tässä nyt kuitenkin tuoda sen, että
kestävästi ja hyvin hoidettu kaivannaisteollisuus, vaikka se sitten tulisi vaikkapa sieltä Ka-
nadasta, tuo kyllä työllisyyttä ja hyvinvointia tähän meidän suomalaiseen yhteiskuntaan. 

Tärkeintä olisi vaan huomioida, että jos, ja toivottavasti, lähdetään kaivoslakia uudista-
maan, niin siellä pitäisi olla nämä ympäristökysymykset kärjessä. Eli alalta pitäisi edellyt-
tää uuden kaivoksen avaamisen yhteydessä vakuutuksen ottamista, jotteivät ympäristöva-
hingot jää Suomen valtion maksettavaksi. Huonoimpana esimerkkinä on Nivalan kaivos,
jossa yrityskauppojen jälkeen toimintaa harjoitettiin, ja ne kaikki ympäristövahingot jäivät
sitten Suomen valtion maksettavaksi.

On aivan selvää, että kaivosyhtiö ei maksa vuosikausiin veroja, kun ne investointikus-
tannukset ovat olleet niin kalliita. En tiedä, mitä tämän vapaakauppasopimuksen myötä tu-
lisi, mutta tällä hetkellä kanadalaisen kaivosyhtiön, oman käsitykseni mukaan ja tietämyk-
seni mukaan, pääkonttorin pitää sijaita Suomessa, jolloin vero maksetaan täällä tulevasta
tuloksesta Suomeen.

Valitettavasti tapahtuu niin, että koska Ruotsissa ei vastaavaa lainsäädäntöä ole, Suo-
mesta siirretään ruotsalaiseen tytäryhtiöön rahaa, koska voimme täältä Ruotsiin siirtää ja
Ruotsista voidaan sitten siirtää Kanadaan, voidaan tehdä siirtoja. Tämä tulppa pitäisi eh-
6



Pöytäkirjan asiakohta PTK 49/2018 vp
käistä, jotta me voisimme puhua rohkeammin siitä, että kaivannaisteollisuus, vaikka se on
ulkomaalaisessa omistuksessa, tuottaa hyvinvointia tähän maahan. 

Ympäristökysymykset, verotus ja se, että me tällä hetkellä puhumme kuparista ja nikke-
listä... Haluan muistuttaa, että suomalainen jatkojalostusteollisuus tässä maassa — Harja-
vallassa ja niin edelleen — tuottaa hyvinvointia niillä paikkakunnilla, ja se on kaivostoi-
minnan jatke. Nyt käsittelyssä olevassa lainsäädännössä on oikeusturva, joka pitää säilyt-
tää kansallisissa käsissä.

15.55 Leena Meri ps: Arvoisa rouva puhemies! Olen siitä samaa mieltä kuten moni puhu-
ja tässä, että totta kai meidän tulee yrittää purkaa kaupan esteitä ja kauppaa tulee käydä ja
se on Suomelle hyvä asia, mutta tässä keskustelussa on hyvin vahvasti noussut nimen-
omaan Suomen kansallisomaisuuden ja luonnonvarojen käyttö. Se on sellainen asia, että
jos sinne esimerkiksi kaivoslainsäädännön ja kaivostoiminnan kautta tulee vahinkoja, ne
ovat pysyviä vahinkoja mutta vahingonaiheuttaja saattaa panna pillit pussiin ja palata
omaan kotimaahansa rauhaisaan luontoon ja vahingot jäävät sitten tänne meidän makset-
tavaksemme ja myös kärsittäväksemme monella tavoin. 

Tein maaliskuussa ministeri Tiilikaiselle kysymyksen tilanteesta, joka oli vuonna 2015.
Tämä tuli esille ympäristöministeriön kansliapäällikkö Hannele Pokan vuosi sitten Suo-
men Kuvalehdelle antamassa haastattelussa, jossa hän muistutti minuakin siitä, että kana-
dalainen kaivosyhtiö Belvedere Mining joutui konkurssiin Nivalassa ja meille veronmak-
sajille jäi sitten useiden miljoonien eurojen maksu maksettavaksi. Tämä johtuu siitä, että
vaikka on tämmöinen vastuujärjestelmä, niin näitä varoja ympäristövahinkojen torjuntaan
ei voi käyttää konkurssitilanteessa. Tämä tuli erittäin kalliiksi Suomelle.

Ministeri sitten tuossa vastauksessaan minulle maaliskuussa kertoi, että on tulossa ym-
päristönsuojelulakiin toimivaltuuksien tehostamista ja ympäristövastuiden selkeyttämistä
konkurssitilanteissa, mutta nämä lakihankkeet ovat vasta valmisteilla, ja ministerin arvion
mukaan tämä konkurssiasia tulee joko tässä vuoden 2018 syksyllä tai sitten keväällä. 

Kuten tässä edellisessä puheenvuorossakin on todettu, niin investointisuoja tarkoittaa
juuri sitä, että jos joku tänne nyt investoi ja meillä on tietynlainen lainsäädäntö, niin hän voi
mahdollisesti luottaa siihen, että siihen ei tule muutoksia. Jos meillä on nyt keskeneräisiä,
oman kansallisomaisuutemme turvaamiseksi vireillä olevia lakihankkeita, niin tästä voi
tulla meille ongelmia. 

Kyllä minun ja perussuomalaisten mielestä tämä asia ja nämä ympäristövahinkoihin liit-
tyvät asiat pitää saattaa ajan tasalle, ennen kuin me voimme hyväksyä tätä CETA-sopimus-
ta. Näillä perusteilla perussuomalaiset kannattavat lakiehdotuksen hylkäämistä. 

15.58 Hannu Hoskonen kesk:  Arvoisa rouva puhemies! Aivan kuten ulkoasiainvalio-
kunta mietinnössään toteaa, tämä sopimus on tietenkin Suomen kannalta siinä mielessä hy-
vä, että tämä on Euroopan unionin ja Kanadan välinen sopimus, joka kuitenkin on aika tiu-
kan seulan läpi mennyt. Esimerkiksi tämä pelko siitä, kun monihan on pelännyt näitä väli-
mieskäsittelyjä erilaisissa kansainvälisissä kauppariidoissa osapuolten välillä, mutta tässä-
hän nyt on menty sellaiseen pysyvään tuomioistuinjärjestelmään, jossa on vielä valitus-
mahdollisuus. Elikkä kyllä tässä on menty eteenpäin.

Sekin, että Suomi on ulkomaankaupasta riippuvainen valtio, on meidän syytä pitää mie-
lessämme. Jos ulkomaankauppa ei meillä käy, me emme täällä ikävä kyllä pärjää pesemäl-
7



Pöytäkirjan asiakohta PTK 49/2018 vp
lä toistemme paitoja, vaan kyllä ulkomaankaupan on toimittava ja satamissa on tapahdut-
tava, jos mielii päästä elintasoamme parantamaan ja velkojamme maksamaan. 

Kun käymme kauppaa esimerkiksi Kanadan kanssa, se avaa meille myös valtavia mah-
dollisuuksia tulevaisuudessa. Kuten tiedämme, Kanada on valtio, jossa on aivan valtavat
luonnonvarat. Se näkyy muun muassa kaivosteollisuudessa, metalliteollisuudessa. Sitten
siellä on valtavat puuvarannot, ihan käsittämättömän suuret metsäalueet on siellä käytettä-
vissä. Suomella on paljon metsäosaamista ja nykyaikaista metsäosaamista esimerkiksi nyt
energian ja nestemäisten polttoaineiden tuotannossa taikka sitten esimerkiksi uusien mate-
riaalien tuotannossa eri muodoissaan. Sitähän Suomi kehittää koko ajan. Olemme saaneet
jo joitakin tällaisia läpilyöntejä sillä alueella, että olemme luoneet uusia materiaaleja muun
muassa korvaamaan muovia. 

Pitäisin tätä aika tärkeänä, että me emme lähde joka paikassa näkemään kauheita mör-
köjä, kun tämäkin sopimus on huolella käyty läpi Suomessa eri eduskunnan valiokunnissa,
kuten ulkoasiainvaliokunnassa, talousvaliokunnassa ja niin edelleen, ja sitten Euroopan
unionissa tähän on myös huolellisesti suhtauduttu eikä ole nähty mitään sen suurempia pel-
koja. Totta kai jokaiseen sopimukseen liittyy aina pienet riskinsä, se on selvä asia, mutta
emme me sillä elä, jos jokaista mörköä pelkäämme: sinne aikaa pian nälkä tulla.

Lopuksi, arvoisa puhemies, vielä se, kun puhutaan kaivostoiminnasta ja siitä valittelem-
me täällä, että kun emme suomalaista kaivostoimintaa ole saaneet aikaiseksi: ihan oma vi-
kammehan se on. Meidän pitäisi kylmänviileästi toimia, niin kuin esimerkiksi Ruotsi on
toiminut. Kaikki merkittävät kansallisvarallisuuteen kuuluvat malmiot, mitä Suomesta
löytyy, pitäisi määrätietoisilla kansallisilla toimilla ohjata suomalaisille yrityksille, perus-
taa se valtiollinen kaivosyhtiö, niin kuin LKAB Ruotsissa on. Minkä tautta me täällä it-
kemme sitä tilannetta, että kun kaikki on mennyt ulkomaille? Se on aivan sama asia: Jos
isännällä on talo ja sillä on liiteri tyhjänä eikä ole halkoja ja kaveri valittaa tyhjää, että kun
minua yöllä kylmää, niin kenen vika se on? Ei se varmaan naapurin vika ole, vaan kyllä ta-
lon isännän pitää toimia niin, että liiterissä on halkoja ja talossa on lämmintä. Minusta täl-
lainen keskustelu, kun itse olemme aiheuttaneet kaivospuolella tämän tilanteen — kaik-
kien kannattaa muistaa se vanha kaivosmiesten totuus, että sitä, mitä emme voi kasvattaa,
on kaivettava. 

16.01 Leena Meri ps:  Arvoisa puhemies! Edustaja Hoskonen puhui siitä, että elämme
globaalissa maailmassa ja tarvitsemme kauppaa, ja sitähän esimerkiksi perussuomalaiset
eivät suinkaan kiistä. Edustaja Hoskonen puhui myös siitä, ettei pidä nyt nähdä mitään
mörköjä ja tässä on tämmöisiä pieniä riskejä, että mehän voisimme toimia, jos ymmärsin
oikein, perustamalla tämmöisen valtion kaivosyhtiön ja ohjaamalla sinne kaikki investoin-
nit kaivoshankkeissa, jos näin ymmärsin. No, sepäs juuri tässä onkin, että meillä on ongel-
mia täällä lainsäädännössä, kuten esitin, muun muassa täällä konkurssipuolella, kuten
kansliapäällikkö Pokkakin on kertonut, ja nämä ovat olemassa. Ja kun tämä sopimus tulee
voimaan, niin siellä on tämä investointisuoja, joka voi aktualisoitua siinä, jos me muutam-
me meidän lainsäädäntöä. Sitähän tässä juuri peräänkuulutetaan, että meillä pitäisi olla
hyvä lainsäädäntö, jotta me voimme sopimuksia siihen päälle tehdä.

Eihän se nyt mikään pieni asia tai pikkumörkö ole, jos meille jää miljoonien vahingot,
kuten tässä esimerkissä, jonka edellisessä puheenvuorossa toin esille. Vuonna 2015 meillä
jäi veronmaksajien niskaan monen miljoonan, oliko nyt 5 miljoonan, euron vahingot — ei
kai se nyt mikään pikkuasia ole? Ja kuitenkin jos miettii sitä asiaa niinpäin, että ei ole ky-
8



Pöytäkirjan asiakohta PTK 49/2018 vp
symys autokaupasta tai jostakin pienemmästä asiasta vaan jos ympäristö vahingoittuu ja
tuhoutuu, niin sitä ei monesti voi edes rahalla korvata, vaikka sinne pantaisiin 10 miljardia.
Se on epäoikeudenmukaista, jos se vielä sitten kuitenkin jää suomalaisille veronmaksajille
ja se, joka sen tuhon on aiheuttanut, pötkii sinne Kanadaan pois.

Minun mielestäni näihin pitää suhtautua kuitenkin vakavasti. Mielestäni hallituksella on
ollut nyt tässä viime aikoina — ymmärrän toki sen, että on paineita ja vaalikausi on loppu-
massa — monessa keskustelussa sellainen asenne, että ”nyt vain vauhdilla eteenpäin ja
kyllä näitä sitten korjaillaan, ei saa nyt mörköjä tuoda esille, nyt vain vauhti päälle ja, kuu-
le, kivat pöhinät”. Mutta nyt täytyy ottaa ihan rauhallisesti ja myös miettiä, mitä vaikutuk-
sia sillä on tulevaisuuteen. Me päätämme asioita kymmeniä vuosia eteenpäin emmekä ver-
taile niitä semmoisiin pikkuasioihin, kuten joihinkin naapureihin, vai mitä tuossa edustaja
Hoskonen nyt puhui. Tämä on mittava asia, nämä ovat pysyviä vahinkoja luonnolle.

16.03 Hannu Hoskonen kesk: Arvoisa rouva puhemies! Kannattaa muistaa myös se, niin
kuin jo sanoin, että me olemme edelleenkin viennistä riippuvainen valtio. Jos ei ulkomaan-
kauppa käy, niin meidän käypi täällä pikkuhiljaa huonosti.

Aivan kuten ulkoasiainvaliokunta täällä mietinnössään on todennut, tämä CETA-sopi-
mus, mistä nyt keskustelemme, on kansainvälisen kauppajärjestelmän nykyisessä haasta-
vassa tilanteessa positiivinen signaali, joka tarjoaa kauppapolitiikassa vastavoimaa erityi-
sesti Yhdysvaltojen sisäänpäin kääntymiselle, ja tämä CETA-sopimus nimenomaan avaa
pääsyn sinne samalle mantereelle Pohjois-Amerikkaan. Kun me rupeamme käymään en-
tistä enemmän kauppaa Kanadan kanssa, se on aivan varmaa, että se pikkuhiljaa luo pai-
netta myös Yhdysvalloissa sille, että, hyvänen aika, he eivät voi jäädä Euroopan unionin
kanssa paitsioon. Kyllä heidän taloutensa kannalta on välttämätöntä, että Yhdysvallat tu-
lee mukaan tähän kaupankäyntiin ja puretaan niitä kaupan esteitä.

Jos joku kuvittelee tässä maailmassa vielä sitä, että rakentamalla kaupalle esteitä ja te-
kemällä kansainvälinen keskinäinen rauhanomainen toiminta vaikeaksi luodaan uutta elin-
tasoa, niin rohkenen olla siitä asiasta vahvasti eri mieltä.

16.05 Jani Mäkelä ps: Arvoisa puhemies! Edustaja Hoskosen puheenvuorossa tuli esille
mielenkiintoinen teema tuosta, mikä on Euroopan unionin motiivi kiirehtiä näitä asioita.
Nyt kun EU on tavallaan ottanut siipeensä siinä, että USA on alkanutkin puolustaa omia
kansallisia etujaan eikä lähde mukaan jokaiseen Euroopan unionin kotkotukseen, niin yri-
tetään väkisin juntata läpi edes tämä Kanadan asia. Tästä tässä varmaan on Suomessakin
kysymys, kun me EU:n juoksupoikina tässäkin olemme.

Nyt sitten herääkin kysymys siitä, jos tulisikin kanadalainen yhtiö Suomeen ja saisi ai-
kaan Talvivaaran kaltaisen katastrofin ja satojen miljoonien laskun suomalaisille veron-
maksajille ja ympäristövahingot, joita ei kenties koskaan pystytä korvaamaan, emmekä
edes ilman ylikansallisen tuomioistuimen lupaa saisi muuttaa lakejamme tällaisen estämi-
seksi jatkossa ja sitten tätä asiaa kymmenen vuoden kuluttua tässä salissa joku ihmettelisi,
olisikohan kannattanut olla viisas mieluummin ennalta kuin jälkeenpäin.

16.06 Matti Semi vas: Puhemies! Edustaja Hoskonen sai vähän liikkeelle näitä ajatuksia,
kun puhuttiin malmivarannoista ja muusta meidän omaisuudesta. Itse edustan semmoista
kantaa, että mikä on maassa ja meidän maan alla ja löytyy Suomen maaperästä, on suoma-
laisten ja Suomen valtion omaisuutta. Näin ollen pitäisi kaivosteollisuudenkin pitää huoli
9



Pöytäkirjan asiakohta PTK 49/2018 vp
siitä, että se toimisi omavaraisena, meidän omana toimintana, ja rikastaisi meidän omaa
teollisuutta ja parantaisi meidän vientiteollisuuden mahdollisuuksia.

Mitä tulee tähän CETA-sopimukseen, niin olen pitkälti sillä kannalla, että kyllä meidän
pitää tarkkana olla sen kanssa, että saadaan omat etumme valvottua ja hoidettua eteenpäin
ja näin pidetään huolta siitä suomalaisen tiedon ja omaisuuden hallinnasta.

16.07 Ville Tavio ps: Arvoisa puhemies! Tässä keskustelussa ei tosiaan soisi mentävän
tuon vapaakaupan taakse, koska se on itsestään selvää, että olemme vientivetoinen talous ja
siinä mielessä tarvitsemme myös ulkomaisia sijoituksia, investointeja Suomeen, jotka sit-
ten vaikuttavat myös meidän vientiimme. Meidän investointitasomme ovat itse asiassa
EU-keskiarvoa selvästi alhaisemmat, joten nämä näkökulmat toki puoltavatkin sitä, että
erilaista vapaakauppaa lisätään. Vapaakaupan lisääminenhän on itse asiassa byrokratian
purkua, mutta kun täällä ei ole kyse nyt näistä asioista. Eli olisi kyllä ollut kiva nähdä täällä
hallituksen edustajilta sellaisia puheenvuoroja, jotka edes näkisivät nämä ongelmat, jotka
tässä ovat niin ilmeiset ja on näissä puheenvuoroissa kerta toisensa jälkeen lausuttu. 

Ylipäänsä vapaakauppasopimuksiahan on tehty jo kaikenlaisia. Tämäkin sopimus olisi
voitu aivan hyvin tehdä tuomioistuinvaltaa luovuttamatta, tätä investointituomioistuinta
perustamatta, sillä nyt tämän investointituomioistuimen kautta suuryritykset saavat jo mer-
kittävän painostuskeinonkin. Ja lisäksi ihan varmasti tulee kanteita, kun miettii, että poh-
joisamerikkalainen ja suomalainen litigointiprosessi ja litigointikulttuuri ovat täysin erilai-
sia. Amerikkalaiset tulevat käyttämään armottomasti hyödykseen näitä heikkouksia, mitä
Euroopan unioni meille tänne väkisin luo ja tyrkyttää. Tämä on aivan se villakoiran ydin
tässä.

16.09 Hannu Hoskonen kesk: Arvoisa rouva puhemies! Vielä omalta osaltani pari huo-
miota.

Kun puhutaan kansainvälisestä kaupasta, niin meidän on pakko pysyä kisassa mukana.
Me joudumme tekemään kansainvälisiä sopimuksia, ja tässä tapauksessa, mistä nyt kes-
kustelemme, CETA-sopimuksesta, todella perustetaan tuomioistuinjärjestelmä, jossa on
vielä valitusoikeus. Eli verrattuna siihen, että se olisi ollut vaikka se välimiesmenettely,
jossa me todennäköisesti emme pärjäisi, niin tässä kuitenkin Euroopan unionin yhteisvoi-
min on pystytty luomaan järjestelmä, jossa on pysyvä tuomioistuin ja pysyvät tuomarit ja
nimenomaan vielä valitusoikeuskin.

Kun käymme kansainvälistä kauppaa, vaikka myymme tavaroita Kanadaan, teemme so-
pimuksia, niin totta kai pitää kunnioittaa myös Kanadan lakeja. He elävät siellä omassa
lainsäädäntömaailmassaan ja me täällä omassamme, mutta eihän se, hyvänen aika, tarkoita
sitä, että meidän tulisi tässä nyt muumioitua tänne ja olla täällä keskenämme ja todeta sit-
ten, että ei mene kovin hyvin, kun ei pysty noita velkojaankaan maksamaan.

Tässä asiassa huomionarvoista on vielä se — kun puhuttiin äsken Talvivaarasta, kaivos-
toiminnasta — että Kanada on todellakin kaivostoiminnan jättivaltio maailmassa tällä het-
kellä. Ihan selvä ykkönen taitaa olla, kolmen parhaan joukossa on varmasti. Kuitenkin,
massiivista kaivosteollisuutta siinä valtiossa on ja hommat osataan. Totta kai sielläkin on
ollut vahinkoja ja siellä on ollut ongelmia, mutta esimerkiksi Talvivaarasta puhuminen ku-
vaa hyvin tätä suomalaista tiedotusilmapiiriä. Talvivaara on nähty semmoisena valtavana
mörkönä, ja kun se nyt on saanut asiansa kuntoon ja alkaa pikkuhiljaa tuottaa voittoa, se-
kin on nähty ongelmana. Mutta samaan aikaan kaksi vuotta sitten Kokemäenjokeen pääsi
10



Pöytäkirjan asiakohta PTK 49/2018 vp
66 tonnia nikkeliä — valtava ympäristötuho. Siitä ei ole puhuttu juuri mitään, se ei ole niin
mediaseksikäs aihe. Se on mittaluokassaan monta sataa kertaa suurempi onnettomuus kuin
Talvivaara, mutta se ei ole mediaseksikäs, se ei kiinnosta ketään, vaikka todellisuudessa
tehtiin aivan valtavan paljon suuremmat vahingot kuin mitä Talvivaaralla koskaan on ol-
lut. Talvivaara on saanut asiansa kuntoon, pikkuhiljaa tuottaa voittoa — jos se jotakin nä-
rästää, niin so what, antaa olla niin.

Mutta pitäähän meidän joskus itsekin töitä tehdä ja yrittää suomalaisin voimin pärjätä,
kun kuitenkin osaamme tämän homman ja meillä on yksi maailman rikkaimmista kalliope-
ristä, missä on valtavia malmivarantoja tulevinakin vuosina. Siksi, arvoisat kollegat, toi-
voisin teiltä pikkuisen avarakatseisuutta siinä, että jonakin päivänä perustettaisiin se suo-
malainen kaivosyhtiö, antakoon sinne vaikka valtio varoja. Mutta kun esimerkiksi edusta-
ja Myllykoski on käyttänyt paljon puheenvuoroja ja vastustanut muun muassa Talvivaaraa
ja montaa muuta, niin... [Jari Myllykosken välihuuto] — Pyydän anteeksi, jos olen vääräs-
sä. Mutta kun kuitenkin tässäkin asiassa on kriittisiä puheenvuoroja sitä kohtaan, että esi-
merkiksi Talvivaara on olemassa, niin meidän pitää nyt ottaa rehellisesti käsittelyyn sekin,
että kun teemme vaikka nyt kaivostoimintaa, niin totta kai siihen sisältyy pieniä riskejä, ja
kun kaivetaan maata auki, niin siihen jonkun mielestä jää ruma jälki. Mutta mikä on sitten
se toinen vaihtoehto? Se on se paljon isomman riesan tie.

Toivon, että tämä kansallinen näkökulma olisi joskus vähän parempi. Meidän on kuiten-
kin sitä ulkomaankauppaa käytävä, muuten emme pärjää.

16.12 Sami Savio ps: Arvoisa puhemies! Aivan alkuun täytyy antaa edustaja Hoskoselle
tunnustusta siitä, että hän on ainoana hallituspuolueiden edustajana, omaan värikkääseen
tapaansa, puolustanut tänään hyvin voimakkaasti ja jossain määrin seikkaperäisestikin hal-
lituksen linjaa CETA-sopimuksen hyväksymiseksi.

Edustaja Hoskonen on muun muassa puhunut pirujen maalaamisesta seinälle. Hän on
sanonut, että jos tämä sopimus nyt hylätään, sillä luotaisiin uusia kaupan esteitä. Meidän
perussuomalaisten mielestä asia nyt ei kuitenkaan aivan näin ole, vaan se vain tarkoittaisi,
että mentäisiin eteenpäin nykyisellä tavalla.

Myös perussuomalaiset kannattavat vapaata kauppaa, ja erityisesti Suomelle pienenä,
vientivetoisena maana se on hyvin tärkeää — tästä olemme edustaja Hoskosen kanssa var-
masti aivan samaa mieltä — kunhan sitä vapaata kauppaa käydään reiluin pelisäännöin.
Me emme missään tapauksessa halua paluuta presidentti Kekkosen aikaiseen bilateraali-
kauppaan, jossa Suomi oli hyvin vahvasti sidottu yhteen ainoaan kauppakumppaniin, ja se
oli yksi syy muun muassa 90-luvun laman syvenemiseen.

Mutta kuten me perussuomalaiset ja muukin oppositio on tuonut tässä keskustelun aika-
na hyvin esille, tämä investointituomioistuin on nimenomaan se asia, joka meitä tässä ko-
vasti epäilyttää. Edustaja Hoskonen on pitänyt siihen siirtymistä hyvinkin pienenä tai mi-
tättömänä asiana, mutta kuten edustaja Meri toi tässä esille, kyllä näitä asioita pitää katsoa
pitkällä tähtäimellä eteenpäin, ei vain niin, että eduskunnan täytyy nyt tässä nopeasti edetä.
Kyllä meidän täytyy kantaa vastuumme myös tuleville sukupolville. Ei voi olla niin, että
muutaman vuoden tai vuosikymmenen päästä kaikki ihmettelevät, että miksi tämä sopi-
mus hyväksyttiin, ja ainut selitys meillä on sitten se, että meillä oli kiireitä eduskunnassa,
sote-uudistuksen edeltä piti viedä tämä CETA-sopimus eteenpäin.

Arvoisa puhemies! Perussuomalaiset ovat siis vapaan kaupan kannalla mutta eivät tä-
män investointituomioistuinmenettelyn kannalla.
11



Pöytäkirjan asiakohta PTK 49/2018 vp
16.14 Jari Myllykoski vas: Arvoisa rouva puhemies! Edustaja Hoskoselle: En minä juu-
rikaan koskaan ole toivonut, että lukisitte käyttämäni puheenvuorot — kun joskus niitä it-
sekin lueskelee, niin ei aina mene ihan putkeen. Mutta nyt ei mennyt kyllä edustaja Hos-
kosella kuuntelu ihan putkeen. Jos oikeasti haluatte kuulla ja erottaa, mitä minä koetin pu-
hua kaivostoiminnasta ja niistä investoinneista, mitä tänne tulee, minä en viitannut millään
tavoin Talvivaaraan.

Ajattelin lauantaina matkustaa Pyhäsalmelle katsomaan kaivosjuoksua. Olen siellä kai-
voksella käynyt useita kertoja silloin, kun olen ollut Metalliliiton toimitsijana ja kaivos-
alan vastaavana toimitsijana, ja tiedän, että vastuullinen kaivostoiminta, vaikka se olisi ul-
komaalaisten rahoittamaa, on kuitenkin meidänkin kansantalouteen tuonut rahaa, ja kun se
hyvin hoidetaan, niin se on kestävällä pohjalla.

Mutta unelma, edustaja Hoskonen, kansallisesta kaivosrahastosta ei ole toteutunut. Tie-
dän, että puoluetoverinne edustaja Pekkarinen on samoilla linjoilla kuin edustaja Mylly-
koski. Olen tehnyt toimenpidealoitteen, esittänyt lisätalousarvioon ja talousarvioon 50 mil-
joonan euron suuruista siementä, jotta me voisimme saada rahaa tähän bisnekseen, niin että
me voisimme muodostaa kansallisen kaivosyhtiön tähän maahan tai toimijan, joka voisi ot-
taa haasteen vastaan.

Mutta pitää muistaa: esimerkiksi 50 miljoonaa euroa on erittäin pieni raha, että me pe-
rustaisimme tänne kaivoksen. Se on ehkä juuri sellainen raha, jolla voimme tehdä koepo-
rauksia ja katsoa, onko mahdollista perustaa kaivos, ja sen jälkeen pitäisi vielä olla pää-
omia — jos se halutaan pitää kansallisessa omistuksessa — satoja miljoonia euroja siihen
päälle, jotta kaivos perustetaan. Pitää olla mittasuhteista pieni käsitys, mitä tarkoittaa kai-
voksen avaaminen niin, että se on kansallisissa käsissä, ja toivon, että nyt oikeasti pureu-
dutaan pohtimaan sitä. Minä olen teidän kanssanne heti huomenna kirjoittamassa nimeni
sellaiseen paperiin, että tähän maahan perustetaan kansallinen kaivosyhtiö ja lähdetään ha-
kemaan sijoittajia — kotimaisia sijoittajia, jotka sitoutuvat siihen, että voi mennä koko
pääoma eikä vielä ole yhtään kaivosta.

16.17 Ville Tavio ps: Arvoisa puhemies! Edustaja Hoskonen käytti argumenttia sanoen,
että tuo investointituomioistuin tarvitaan, koska tällaiseen välimiesmenettelyyn Suomen ei
kannata mennä, kun nämä välimiesmenettelyt hävitään. Tämä argumentti ei ole edes läh-
tökohdaltaan pätevä, sillä jotta välimiesmenettelyyn mentäisiin kansainvälisesti, tarvitaan
voimassa oleva sopimus, johon sisältyy välimieslauseke. Siksi tätä kansainvälistä väli-
miesmenettelyä käytetään enimmäkseen kansainvälisten suuryritysten riidoissa. Kun ny-
kyisin valtiota vastaan lähtee tekemään kanteen, niin suuryritys joutuu tekemään sen kan-
teen kansallisessa tuomioistuimessa, ja tätä kohtaan ei ole varsinaisesti edes tietääkseni esi-
tetty moitteita Suomessa. Suomen oikeusjärjestelmä, Suomen oikeuslaitokset ovat hyvin
luotettavia. Se on aivan käsittämätöntä, minkä takia te haluatte antaa ulkomaiselle, ylikan-
salliselle tuomioistuimelle tuomiovallan yli suomalaisten tuomioistuimien.

Tuo ei ole lainkaan pätevä argumentti myöskään aina piiloutua vapaakauppakäsitteen tai
kaupankäynnin hyödyllisyyden taakse. Se on vähän sama kuin Euroopan unionissakin: me
voimme tehdä hyviä kauppasopimuksia, ja Euroopassa on hyvä ollakin kauppaliitto, mutta
kaikki se byrokratia ja kaikki se itsemääräämisoikeuden menetys, mihin siinä sivussa si-
toudutaan, ei ole kansallisen edun mukaista.

Keskustelu päättyi ja asian käsittely keskeytettiin.
12


	5
	15.29
	15.33
	15.39
	15.40
	15.45
	15.49
	15.52
	15.55
	15.58
	16.01
	16.03
	16.05
	16.06
	16.07
	16.09
	16.12
	16.14
	16.17


