















































DEM1DED.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

3. Hallituksen esitys eduskunnalle laiksi siviilipalveluslain muuttamisesta
Hallituksen esitys HE 294/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.02 Työministeri Jari Lindström (esittelypuheenvuoro): Arvoisa puhemies! Tämän
esityksen tarkoituksena on parantaa siviilipalvelusvelvollisten yhdenvertaisuutta ja tehdä
siviilipalveluslakiin monia lain ajantasaisuutta parantavia ja muuttuvasta lainsäädäntöym-
päristöstä johtuvia muutoksia. 

Esityksellä mahdollistettaisiin siviilipalvelukseen Puolustusvoimien reservistä hakenei-
den eli niin sanottujen täydennyspalvelusvelvollisten paluu Puolustusvoimien reserviin il-
man lainsäädännössä asetettuja ikärajavaatimuksia. Voimassa olevan siviilipalveluslain
mukaan täydennyspalvelusvelvollisen on mahdollista hakea takaisin Puolustusvoimien re-
serviin ainoastaan sen vuoden loppuun saakka, jolloin hän täyttää 28 vuotta. Eri-ikäiset
täydennyspalvelusvelvolliset eivät ole siten tällä hetkellä yhdenvertaisessa asemassa kes-
kenään.

Esityksessä siviilipalveluslakia ehdotetaan muutettavaksi siten, että tämä edellä mainit-
tu 28:aa vuotta koskeva ikäraja poistettaisiin täydennyspalveluksesta Puolustusvoimien re-
serviin hakeutumisen edellytyksistä. Jatkossa täydennyspalvelusvelvollisen olisi mahdol-
lista hakea takaisin Puolustusvoimien reserviin siihen saakka, kunnes hän ehtii aloittaa täy-
dennyspalveluksen suorittamisen. Voimassa olevan lain tapaan hakemus olisi mahdollista
tehdä vain kerran.

Esityksessä ehdotetaan muutoksia myös siviilipalveluslain erityisoloja koskeviin sään-
nöksiin. Näidenkin muutosten tavoitteena on parantaa siviilipalvelukseen hakeutuvien yh-
denvertaista asemaa erityisolojen aikana, jotka tulevat kyseeseen tasavallan presidentin
tehtyä päätöksen ylimääräisestä palveluksesta tai päätöksen Puolustusvoimien osittaisesta
tai yleisestä liikekannallepanosta.

Esityksessä ehdotetaan, että siviilipalveluslakiin tehtäisiin maakunta- ja sosiaali- ja ter-
veydenhuollon uudistuksesta johtuvat muutokset muuttamalla lakia siten, että maakunta-
ja sote-uudistuksen voimaan tultua myös maakuntien viranomaiset ja maakuntien liikelai-
tokset voisivat toimia siviilipalveluspaikkoina. Maakuntien viranomaiset voisivat siten ot-
taa siviilipalvelusvelvollisia suorittamaan noin kymmenen ja puoli kuukautta kestävää työ-
 Tarkistettu
4.0



Pöytäkirjan asiakohta PTK 127/2018 vp
palvelua. Ehdotuksen tavoitteena on pyrkiä säilyttämään nykyiset sosiaali- ja terveyden-
huollon alalla olevat työpalveluspaikat maakunta- ja sote-uudistuksessa.

Siviilipalveluslakiin tehtäisiin myös Euroopan unionin tietosuoja-asetuksesta ja kansal-
lisen henkilötietojen suojaa koskevan lainsäädännön muuttumisesta johtuvat muutokset.
Muutokset ovat pääasiassa teknisiä, eikä niiden tarkoituksena ole muuttaa lainsäädännön
nykytilaa.

Valtion palveluspaikoille kustantamien majoituskorvausten määriä ehdotetaan korotet-
tavaksi kertaluonteisesti vastaamaan siviilipalveluslain voimaantulon jälkeen vuonna 2008
tapahtunutta asumiskustannusten nousua. 

Siviilipalveluslain muutoksenhakusäännöksiä muutettaisiin hallinnon yleislakien mu-
kaisiksi siltä osin kuin yleislaeista ei olisi tarkoituksenmukaista poiketa siviilipalvelusjär-
jestelmän erityispiirteiden vuoksi.

Ja lisäksi lakiin ehdotetaan tehtäväksi eräitä teknisiä muutoksia. — Kiitos.

Puhemies Paula Risikko:  Ja sitten puhujalistalle.

14.05 Timo Heinonen kok: Arvoisa rouva puhemies! Siviilipalveluslain kehittämisestä ja
muutostarpeista on itse asiassa puhuttu viime aikoina paljon. Tämä muutos, jonka minis-
teri Lindström esitteli, on hyvä ja tervetullut. Tässähän siviilipalvelusmiesten paluu reser-
viin mahdollistettaisiin myös sen jälkeen, kun he ovat täyttäneet 28 vuotta. On hyvä, että
on mahdollisuus myös kantaa vastuuta sitten tälläkin tavalla, jos sen siinä vaiheessa oi-
keaksi kokee. Tässä myös vahvistetaan yhdenvertaista asemaa, ja sekin on enemmän kuin
tervetullutta.

Arvoisa puhemies! Meidän kokonaisturvallisuutemme tulee kuitenkin tulevaisuudessa-
kin nojaamaan toivottavasti aseelliseen varusmiespalvelukseen ja koko palveluskelpoisen
nuorten miesten ikäryhmän saamiseen mukaan asepalvelukseen. Ja totean vielä sen, että
pidän tärkeänä, että tätä ei millään tavalla olla heikentämässä taikka vavisuttamassa, mutta
siitä huolimatta pidän erittäin tervetulleina niitä puheenvuoroja, joissa on pohdittu kutsun-
tojen laajentamista koskemaan koko ikäryhmää eli miesten lisäksi myös naisia. En itse
kannata kuitenkaan naisille velvollisuutta osallistua esimerkiksi asepalvelukseen tai vaih-
toehtoisesti siviilipalvelukseen, mutta mielestäni kutsunnat koko ikäryhmälle olisivat ko-
konaisturvallisuutta vahvistava toimenpide. Ajatus siis olisi se, että siinä vaiheessa me vie-
lä tapaisimme jokaisen tämän maan nuoren miehen ja myös nuoren naisen, voisimme ker-
toa heille mahdollisuuksista, millä tavalla he voisivat olla kantamassa tätä kokonaisturval-
lisuuden vastuuta ja niin poispäin. Tällä vahvistettaisiin siis jokaisen suomalaisen panosta
ja mahdollisuutta yhteiskunnan kokonaisturvallisuutta ajatellen.

Siviilipalvelusta myös olisi mielestäni samaan aikaan, seuraavassa vaiheessa, kehitettä-
vä kohti varautumispalvelusta. Myös tämä tukisi paremmin yhteiskunnan kokonaisturval-
lisuutta.

14.08 Arja Juvonen ps: Arvoisa rouva puhemies! Täällä puhutaan yhdenvertaisuudesta,
se on lukuisia kertoja mainittu tämänkin hallituksen esityksen käsittelyn yhteydessä — niin
ministeri kuin myös edellinen puhuja — ja sanotaan, että siviilipalvelusta suorittavat tuo-
daan nyt sitten yhdenvertaiseen asemaan muiden kanssa. Minä kyllä kysyisin koko edus-
kunnalta siitä, kun juuri parasta aikaa meillä on Suomessa se tilanne, että niin lainmukaista
asevelvollisuutta suorittavat, vapaaehtoista asevelvollisuutta suorittavat naiset kuin myös
2



Pöytäkirjan asiakohta PTK 127/2018 vp
siviilipalvelusta suorittavat henkilöt ovat täysin eriarvoisessa asemassa verrattuna muun
muassa kriisinhallinnassa toimiviin heidän vakuutusturvansa osalta. He ovat vuoden lop-
puun saakka täysin ilman lisävakuutusturvaa, joka astuu voimaan vasta ensi vuoden alusta.
Elikkä kun täällä vedotaan tähän yhdenvertaisuuteen ja puhutaan siitä, niin tulee muistaa
se, että meillä on edelleen suuria sudenkuoppia ja ongelmia tämän yhdenvertaisuuden
kanssa. Viime viikolla tapahtui hyvin järkyttävä onnettomuus Lapissa, vuosi sitten tapah-
tui kolmen varusmiehen hengen vaatinut onnettomuus Raaseporissa, ja kukaan ei puhu
täällä siitä, mikä on heidän asemansa tai yhdenvertaisuus siinä. Eli näen toki hyvänä, että
lainsäädäntöä kehitetään ja yhdenvertaisuus huomioidaan, mutta tässä on kyllä suuri on-
gelma. Ja tänäänkin tästä asiasta puhutaan vielä iltapäivällä. Kysyisin nyt sitten ministeril-
tä: Mitä tuumaatte tästä asiasta? Ollaanko täällä Suomessa yhdenvertaisesti samalla viival-
la vai ei, suoritetaan sitten asevelvollisuutta, siviilipalvelusta tai vapaaehtoista asevelvolli-
suutta, niin kuin naiset suorittavat?

14.09 Mika Kari sd (vastauspuheenvuoro): Arvoisa rouva puhemies! Edustaja Juvonen
puuttui ihan tärkeisiin asioihin, mutta vähän jään kyselemään, mikä mahtaa olla motiivina.
Perussuomalaiset olivat itse hallituksessa parin vuoden ajan, ja sinä aikana olisi ollut mah-
dollista laittaa tämä tapaturmalakiasia voimaan ihan hallituspuolueen kansanedustajana.
[Vastauspuheenvuoropyyntöjä perussuomalaisten ryhmästä] Haluan kyllä antaa täyden
tunnustuksen niin eduskunnalle kuin puolustusvaliokunnalle, joka on kiinnittänyt asian-
mukaisesti huomiota siihen, että tapaturmalainsäädäntö saadaan ajanmukaisesti voimaan.

Valitettavasti kuitenkaan Suomen lainsäädännössä ja oikeuskäytännössä ylipäätänsä-
kään edustaja Juvosen toiveita vastaan ei tämmöisiä takautuvia lainsäädäntöjä rakenneta,
ja jos rakennettaisiin, tultaisiin tilanteeseen, jossa kohdeltaisiin joitain ryhmiä, joitain hen-
kilöitä, joitain onnettomuuksissa loukkaantuneita ihmisiä epätasa-arvoisesti rakentamalla
raja jollekin taannehtivalle jaksolle. Siltä osin, edustaja Juvonen, [Puhemies koputtaa] toi-
von, että näistä asioista puhutaan vakailla mielin.

Puhemies Paula Risikko: Vastauspuheenvuorot vielä edustajille Juvonen ja Meri. — Ju-
vonen, olkaa hyvä.

14.11 Arja Juvonen ps (vastauspuheenvuoro): Arvoisa rouva puhemies! Se, miksi otin
tämän asian esille, oli juuri se, että me puhumme siviilipalvelushenkilöistä ja me puhum-
me yhdenvertaisuudesta. Muistutan puolustusvaliokunnan varapuheenjohtajaa, että olles-
samme hallituksessa kyllä tämän asian eteen tehtiin toimia. Tein muun muassa lakialoit-
teen ja tein myös toisen lakialoitteen ja vein tätä viestiä eteenpäin, mutta eihän se aina
mene niin kuin toivoisi. Kyllä tekin sen tiedätte, että rahastahan me puhumme. Silloin sa-
nottiin ihan suoraan, että rahasta ja taloudellisista asioista on kysymys.

Mutta kysehän on kuitenkin lainsäädännöstä, että haluttiin uudistaa sekä rauhanturvaa-
jien laki että varusmiesten laki, ja molemmat ovat erittäin tärkeitä. Ei pidä väheksyä yh-
tään mitään, mutta kun havaitaan ja herätään epäkohtiin, niin mielestäni ne on kyllä tuota-
va esille, istuu sitten hallituksessa tai oppositiossa. Me olemme kansanedustajia, täällä ei
passaa olla suu kiinni eikä tuppisuuna vaan pitää epäkohdat nostaa esille, ja kun tämä epä-
kohta on valjennut varsinkin sosiaali- ja terveysvaliokunnassa erityisesti, niin kyllähän
näistä asioista pitää puhua. Elikkä siinä mielessä näen, että on oikeutettua nostaa tämä asia
esille — kerta toisensa jälkeen.
3



Pöytäkirjan asiakohta PTK 127/2018 vp
14.12 Leena Meri ps (vastauspuheenvuoro): Arvoisa puhemies! On nyt erittäin mielen-
kiintoista, että kun perussuomalaiset ovat esittäneet täällä jotain asioita, niin SDP on kat-
sonut asiakseen aika useissa yhteyksissä tuoda esille, että me olimme silloin hallituksessa.
Siis meidät potkittiin ulos hallituksesta puolitoista vuotta sitten. Pari päivää sitten edustaja
Lindtman vetosi siihen, kun haluaisimme tehdä välikysymyksen sisäisestä turvallisuudes-
ta, että perussuomalaiset ovat olleet hallituksessa ja tehneet maahanmuuttopoliittisen oh-
jelman, joka on hyväksytty. Siitähän on itse asiassa edelleen toimittamatta ja täytäntöön
panematta suurin osa. On erittäin mielenkiintoista, että teillä on aina vuorotellen joku puo-
lue kohteena, ja ilmeisesti nyt se olemme me.

Ilmeisesti ette saaneet tätä Asevelvollisena vammautuneiden tuki ry:n puheenjohtajan
kirjettä tänään. Hän toivoo tätä lakia taannehtivana. Meidän tehtävänämme on tuoda täällä
kansan ääni esille, vaikka te, SDP, ette siitä pitäisi.

Puhemies Paula Risikko: Sitten mennään puhujalistalle.

14.13 Sofia Vikman kok: Arvoisa puhemies! Siviilipalveluslain ajantasaisuutta ja yhden-
vertaisuutta parantava hallituksen lakiesitys on kannatettava. Me Suomessa valmistaudum-
me puolustautumaan uskottavasti, emme siksi, että haluaisimme sotaa, vaan siksi, että
saamme elää rauhassa, kun uskottavan puolustuskyvyn vuoksi Suomea ei kannata min-
kään valtion uhata.

Yleistä asevelvollisuutta tarvitaan, eikä velvoittavuudesta tule jatkossa luopua. Kuiten-
kin asepalvelusta kannattaa kehittää tasa-arvoisempaan suuntaan, ja tässä naisten mukaan
ottaminen kutsuntoihin olisi oikea askel. Naiset saisivat kutsunnoissa oikeaan aikaan tie-
don mahdollisuudesta suorittaa vapaaehtoinen asepalvelus, ja näin myös vapaaehtoisten
naisten määrä varusmiespalvelusta suorittamassa todennäköisesti kasvaisi.

Kokoomus on sitä mieltä, että mahdollisen kansalaispalveluksen toteuttamisen edelly-
tykset kannattaa seuraavan hallituksen ehdottomasti selvittää. Mahdollinen kansalaispal-
velus ei korvaisi yleistä asevelvollisuutta, mutta se toisi maanpuolustuksen niidenkin ulot-
tuville, jotka eivät asevelvollisuutta suorita, ja näin ollen se antaisi eväitä myös kehittää si-
viilipalvelusta tulevaisuudessa siihen suuntaan, että se palvelisi yhä paremmin yhteiskun-
tamme kokonaisturvallisuutta.

14.15 Antero Laukkanen kd: Arvoisa rouva puhemies! Siviilipalvelun kehittäminen on
merkki siitä, että Suomi on sivistysvaltio. Tänään vietetään ihmisoikeuspäivää, joten tämä
esitys on ajoituksellisesti erinomainen ja korostaa sitä, että vapaassa yhteiskunnassa on
monta mahdollisuutta osallistua maanpuolustukseen. Usein siviilipalvelu ja maanpuolus-
tus ollaan nähty toisiaan poissulkevina. Kuitenkin siviilipalvelun valitsevien henkilöiden
maanpuolustustahto on erittäin korkea; se tapa, jolla he haluavat toteuttaa sitä, on toinen.
Pidän erinomaisena sitä, että tässä laissa tähdätään soveltamisalan laajentamiseen niin, että
voidaan myös hyödyntää siviilipalveluksen valitsevien henkilöiden kykyjä paremmin niin
ajallisesti kuin osaamisen tasolta.

Myös tämä kansalaispalvelu, jonka edustaja Vikman tässä nosti esille, on sellainen asia,
joka tulevaisuudessa tulee ottaa laajempaan keskusteluun, ja olisikin hyvä, että tuleva hal-
litus nostaisi tämän kokonaisuuden, siviilipalveluksen, kansalaispalvelun ja asepalveluk-
sen, sellaiseen yhteiseen rakentavaan keskusteluun, koska kuitenkin kaikki rakastamme
isänmaatamme ja haluamme panoksemme sen rajojen turvaamiseen antaa.
4



Pöytäkirjan asiakohta PTK 127/2018 vp
14.17 Olavi Ala-Nissilä kesk: Rouva puhemies! On hyvä asia, että siviilipalveluslainsää-
däntö ajantasaistetaan ja asevelvollisuuslainsäädäntöäkin pidetään ajan tasalla. Se on tär-
keää. Suomessa täytyy olla laaja asevelvollisuus, kuitenkin niin, että se on naisille vapaa-
ehtoinen. Mutta niin kuin edustaja Heinonen täällä totesi, kutsuntavelvollisuus voisi kos-
kea kaikkia.

Kysyisin julkisuudessa olevasta uutisesta, siitä, että kun asevelvollisuus laiminlyödään,
niin käytännössä siitä ei seuraa enää mitään nykyisin: onko tilanne nyt tämä, ja oletteko
ajatelleet hallituksessa jotenkin tähän reagoida? 

14.17 Leena Meri ps: Arvoisa puhemies! Eduskuntaryhmien puheenjohtajille tuli tänään
sähköposti, jonka luen tässä, tämä ei ole kovin pitkä. Se alkaa näin: ”Asevelvollisena vam-
mautuneiden tuki ry on esittänyt ja myös tukenut varusmiehiä, reserviläisiä ja siviilipalve-
lusmiehiä koskevaa tapaturmiin ja kuolemantapauksiin liittyvää lainsäädäntöä ja sen kor-
jauksia, mitkä ovat tulossa voimaan. Kyseisen ajankohdan jälkeen Puolustusvoimissa va-
litettavasti on sattunut viisi tapaturmaista kuolemantapausta, viimeisin aivan äskettäin.”
Asevelvollisena vammautuneiden tuki ry esittää, että ”eduskuntaryhmät huomioisivat lain
mukaisessa asepalveluksessa olevien ja vapaaehtoisissa kriisinhallintatehtävissä olevien
erilaiset korvaukset kuolemantapauksissa”. On niin, että kriisinhallintatehtävissä kuolleen
sotilaan nimeämälle edustajalle maksetaan 200 000 euroa korvauksena, kun taas asevel-
vollisena kuolleen omaiselle jää tällä hetkellä korvaus niin, että vanhemmat saavat 20 000
euroa. He toivovat, että tämä olisi mahdollista saada taannehtivasti niin, että se olisi voi-
massa 1.1.2017 jälkeen. Hän kysyykin, olisiko tässä nyt sitten tehtävissä mitään muuta
kuin taannehtiva laki. Itse en oikein näe perustetta sille, miksi on olemassa kaksi erilaista
korvausta, toisessa 200 000 ja toisessa 20 000, se ei ole kovin yhdenvertaista. Jos menetät
nuoren pojan, joka on varusmiespalveluksessa, niin se on todella raskasta vanhemmille, eli
en oikein näe tätä eroa. Kysyisin ministeriltä: Voisitteko te hallituksessa vaikuttaa siihen,
että tämä korvaustaso olisi samanmoinen ja ehkä taannehtiva? Olisiko muita keinoja? Ja
tietysti vetoan muihin eduskuntaryhmiin täällä — vaikka tästä nyt ei SDP:n mielestä saisi
puhua.

Puhemies Paula Risikko: Arvoisat edustajat, tämä ei ole aihe, mihin nyt pitäisi keskittyä.
Tämä kohta 3 ei liity tähän, mistä nyt puhutte, vaan se asia on vasta siellä kohdassa 6. Eli
pyydän teitä pitäytymään aina kyseisen asiakohdan asioissa. Ja sitä paitsi tämä asiakohta 6
on ministeri Mattilan sektorilla. Totta kai toinen ministeri voi vastata, jos haluaa, mutta toi-
von, että pitäydytään siinä asiassa, mistä asialista antaa osoituksen. — Seuraavaksi pu-
heenvuoro, edustaja Juvonen.

14.20 Arja Juvonen ps: Arvoisa rouva puhemies! En huomannutkaan, että olin vielä pyy-
tänyt puheenvuoron. — Haluan tässä korostaa vielä, että täällä on hyviä puheenvuoroja, ja
ymmärrettävästi asia kuohuttaa ja herättää tunteita, ja sen takia me haluamme siitä asiasta
puhua liittyen myös varusmiehiin ja vapaaehtoista asevelvollisuutta suorittaviin naisiin
niin kuin myös siviilihenkilöihin. 

Kysyn nyt liittyen tähän lainsäädäntöön, arvoisa ministeri: kun siellä lausuntokierros on
asiasta ollut, nousiko siellä mitään kysymyksiä liittyen siihen, että lainsäädännössä olisi
vielä enemmän kehitettävää? On hyvin tärkeää, että meillä säilyy se mahdollisuus, että
myös siviilipalvelushenkilöt voivat suorittaa palveluksensa ja heitä kohdellaan yhdenver-
5



Pöytäkirjan asiakohta PTK 127/2018 vp
taisesti. Pidän myös erittäin hyvänä sitä keskustelua kansalaisvelvollisuudesta tai siitä, että
voisimme kohdentaa ja laajentaa jonkunlaista maanpuolustustahtoa ja kyvykkyyttä ja tai-
toa kaikkiin ihmisiin, että meillä kaikilla olisi jonkunlaisia taitoja toimia silloin kun on krii-
sin paikka.

14.21 Mika Kari sd: Arvoisa rouva puhemies! Tähän kyseessä olevaan lakiin: Pidän tätä
ehdotusta hyvänä ja ylipäätänsä hyvänä, että siviilipalvelusmuotoa kehitetään ja ajanmu-
kaistetaan. Tässä edustajakollega aikaisemmin puhui siviilipalvelushenkilöiden maanpuo-
lustustahdosta, ja on totta, että henkilöillä, jotka valitsevat siviilipalveluksen korvaamaan
aseellista palvelua, on tutkitusti vahva halu olla mukana yhteiskunnassa ja he kokevat vah-
vasti myös sen, että maanpuolustusvelvollisuus on osa heidän velvollisuuttaan, vaikka hei-
dän vakaumuksensa ei anna oikeutta kantaa asetta. Samalla kun totean ilokseni myös sen,
että heille tämän lainsäädännön kautta mahdollistuu paluu reserviin, mikäli he haluavat
aseelliselle palvelupuolelle siirtyä, olisin kysynyt ministeriltä: Ovatko tässä siviilipalvelus-
lainsäädännössä nyt tämän hallituksen toimet tässä? Onko vielä odotettavissa, että kevätis-
tuntokaudella tulisi jotain muuta tähän siviilipalveluksen tärkeään kenttään?

14.22 Marisanna Jarva kesk: Arvoisa puhemies! Käsillä on esitys, jossa ehdotetaan
muutettavaksi siviilipalveluslakia, ja on erittäin hyvä, että hallitus on tarttunut myös sivii-
lipalveluksen kehittämiseen. Pieniä muutoksia, mutta hyvä alku. On tärkeää, että siviilipal-
velus saadaan yhdenvertaisemman kohtelun piiriin nimenomaan siviilipalveluslvelvolliset
varusmiespalveluksessa olevien kanssa. On erittäin hyvä, että reserviin paluu on mahdol-
linen sitten myös sen vuoden jälkeen kun velvollinen on täyttänyt 28 vuotta. Pitää olla
mahdollista sekä vaihtaa niin sanotusti siviilipalvelukseen että sitten myöskin niin sanotus-
ti palata reserviin ja tulla silläkin tavalla samalle viivalle tässä palveluksen osalta. Hyvä on
myös, että palveluspaikkoja tulee lisää tulevan maakuntauudistuksen myötä semmoisiin
olennaisiin tehtäviin, joita siviilipalvelus pystyy tarjoamaan. Mutta ongelma on edelleen
jatkokehittämisen puolelta se, että meillä ei ole sijoitusta eikä sitä varsinaista tehtävää si-
viilipalveluksen käyneille poikkeusolojen aikana, ja tässä me tarvitsemme uudistuksen
kyllä koko palvelusjärjestelmään jatkossa kansalaispalvelusmallin myötä. [Mika Kari:
Hyvä puhe!]

14.24 Hannu Hoskonen kesk: Arvoisa rouva puhemies! Suomen puolustusvoimien toi-
minta ja Suomen puolustaminen toteutetaan hyvin tehokkaalla ja edullisella tavalla. Kaik-
ki perustuu yleiseen asevelvollisuuteen, alueelliseen puolustukseen ja uskottavaan puolus-
tukseen, ja tärkeänä osana tätä toimii ehdottomasti uskottava ja vahva reservi, joka on hy-
vin koulutettu. Tämä lakiesitys, minkä hallitus on tuonut eduskunnan käsittelyyn, on pieni
askel siihen suuntaan, että myös siviilipalveluspuoli saataisiin integroitua mukaan tähän
Suomen puolustamisen kokonaisideaan. 

On aivan välttämätöntä, että jokaisen ihmisen oma panos on käytettävissä silloin kun
Suomen tulevaisuus tai turvallisuus on uhattuna. Silloin meidän täytyy olla ehdottomasti
kaikkien tekemässä työtä isänmaan hyväksi, että pystymme pitämään maan koskematto-
mana ja ennen kaikkea takaamaan Suomen turvallisuuden kaikissa olosuhteissa. 

Suomen puolustus on perustunut vahvaan reserviin koko Suomen itsenäisyyden ajan, ja
niin sen pitää olla jatkossakin. Yleinen asevelvollisuus tarvitaan, ja myös korostaisin alu-
eellista puolustusta. Jos Suomessa lähdetään sille tielle, että jotakin maan kohtaa puoluste-
6



Pöytäkirjan asiakohta PTK 127/2018 vp
taan paremmin kuin jotakin toista, se on väärä linja. Mielestäni koko Suomea puolustetaan
sen jokaisella neliöllä, mistä Puolustusvoimien oma doktriini lähtee, ja siitä on pidettävä
tinkimättömästi kiinni.

14.25 Päivi Räsänen kd: Arvoisa rouva puhemies! Siviilipalvelus on todellakin osa pe-
rustuslain mukaista maanpuolustusvelvollisuutta, vaikkakin maanpuolustuksen kova ydin
on nimenomaan aseellisessa puolustuksessa. Mutta nyt esitettyjen säännösten selkeyttämi-
nen korostaa siviilipalveluksen yhteiskunnallista merkitystä, ja ajattelen, että se vahvistaa
myös luottamusta siviilipalvelusjärjestelmään varsinkin niiden henkilöiden keskuudessa,
jotka valitsevat siviilipalveluksen täyttääkseen maanpuolustusvelvollisuutensa. Varmasti
siviilipalveluksessa on edelleen kehitettävää. Aika paljon tulee sitä palautetta, että siviili-
palveluspaikkoja, varsinkin mielekkäitä paikkoja, on vaikea löytää, ja on tärkeää, että
myös siviilipalvelusta suorittavat henkilöt kokevat tämän kokonaisturvallisuutta tukevaksi
toiminnaksi.

14.26 Eero Lehti kok: Arvoisa rouva puhemies! Viikko sitten julkaistiin maanpuolustus-
tiedotuksen suunnittelukeskuksen tutkimus, jossa nuorempien ikäluokkien maanpuolus-
tustahto ei ollut enää entisellä tasolla, vaikkakin se oli edelleenkin korkea. Varusmiespal-
veluksesta vapautetaan nykyään huomattavasti enemmän nuoria naisia ja miehiä, jotka ha-
luaisivat mutta eivät täytä armeijan laatukriteerejä, koska armeijan sodanaikaista vahvuut-
ta on supistettu. Olen pitkään miettinyt sitä, että armeija voisi kyllä kehittää kevyemmän-
kin varusmiespalveluksen, jonka tavoitteena ei ole aseellisen toiminnan käyttö sotatilan-
teessa tai kriisin aikana vaan valmennus, esimerkiksi koulutus kalustoon, joka armeijalla
on käytössä, rekka-autojen tai maansiirtokoneiden tai vastaavien koneiden kuljettajaksi.

Armeija on ihmisen viimeinen koulutusvaihe, jossa työnantajalla on oikeastaan kaikki
mahdolliset eväät käytössä, mutta ne, jotka jättävät varusmiespalveluksen suorittamatta,
ovat myös työmarkkinoilla aika huonossa asemassa.

Puhemies Paula Risikko:  Edustaja Pakkanen ja sen jälkeen ministeri.

14.27 Markku Pakkanen kesk: Arvoisa rouva puhemies! Todellakin viime viikolla tääl-
lä keskusteltiin maanpuolustustahdosta, ja siitä näkökulmasta haluaisin sanoa sen, että
tämä siviilipalveluslain uusinta on toki tärkeä, mutta pidän erityisen tärkeänä, että yleinen
asevelvollisuus kuitenkin säilyy meillä pääsääntöisenä palvelusmuotona nuorilla miehillä.
Kutsunnat toki voidaan ulottaa koko ikäluokkaan niin naisille kuin miehille, mutta yleisen
asevelvollisuuden tulee olla se perusta, jolle suomalainen maanpuolustus ja maanpuolus-
tustahto tulevaisuudessakin tulee perustaa.

Kokonaisturvallisuuskäsite on tärkeä käsitellä, ja sen täsmentäminen, mitä sillä yleisesti
halutaan sanoa, lienee meille kaikille hyvin tärkeää. Tässä edellä kuultiin just, että armeija
on viimeinen paikka, missä suomalainen nuori otetaan monella tapaa kiinni. Myös työ-
markkinoiden näkökulmasta se on tärkeä huomioida, ja siksi myös edustaja Lehden nosta-
ma kuljettajakoulutusasia tulisi huomioida Puolustusvoimissa. 

Puhemies Paula Risikko:  Seuraavaksi ministeri, 5 minuuttia, olkaa hyvä. 
7



Pöytäkirjan asiakohta PTK 127/2018 vp
14.29 Työministeri Jari Lindström: Kiitos, puhemies! Lähdetään vastauksiin siitä, että
korostan vielä, mitä tässä tehdään muutoksena: tässä saatetaan siviilipalvelukseen ja täy-
dennyspalvelukseen hakevat henkilöt yhdenvertaiseen asemaan erityisolojen aikana ja
näitten muutosten myötä kaikkia siviilipalvelukseen hakevia kohdellaan yhdenvertaisesti.
Se on tässä taustalla.

Sitten täällä tuli kysymyksiä, jotka menevät ehkä enemmänkin tosiaan tuonne ministeri
Mattilan ja ehkä osin jopa puolustusministeri Niinistön tontille, ja sinne en uskalla hypätä.
Toki nämä ovat hyviä huomioita. Kyllä itsekin kannan huolta edustaja Juvosen ja edustaja
Meren nostamasta lisävakuutusturvasta. Tämä on totta kai ongelma, enkä millään lailla ha-
lua piiloutua tässä mihinkään. Tässä kohtaa meillä on haastavaa, mutta niin kuin edustaja
Kari erinomaisessa puheenvuorossaan sanoi, niin on myös todella hankalaa takaperoisesti
säätää lakeja, koska sitten saatettaisiin aukaista sellaisia portteja, että me olemme jatkuvas-
ti ongelmissa, ja silloin voidaan taas kysyä, ollaanko yhdenvertaisessa asemassa. Mutta
millään lailla tätä ongelmaa en kyllä tietenkään väheksy, kukaan ei sitä tietenkään tee. 

Edustaja Vikman nosti esille kansalaispalveluksen, ja tämä on asia, jota on todellakin
syytä selvittää — minun mielestäni siinä todella kyllä olisi kehittämisen paikkaa — ja ai-
nakin selvittää, mitä sieltä löytyisi, mistä tavallaan päästään edustaja Lehden esille nosta-
maan asiaan kuljettajakoulutuksesta tai jonkun muun raskaan kaluston koulutuksesta. Eli
jos ei tavallaan niitä kriteerejä täytä, mitä siellä armeija vaatii, niin nämä kriteerit voisi
täyttää. Siinä tulisi kyllä win-win-tilanne, jolloin tälle henkilölle tulisi ammattitaito ja tu-
levaisuuden turvaa sitten armeijan aikana, jos hän saisi koulutuksen tällaisiin tehtäviin. Mi-
nun mielestäni erittäin hyvä ehdotus.

Edustaja Juvonen kysyi lausuntokierroksella nousseita asioita. Tämä siviilipalveluslaki
on ollut tämmöisessä siviilipalveluslain muutostarpeita selvittäneessä työryhmässä, ja siel-
tä ovat osin tulleet nämä esitykset, mutta siellä on tullut myös ehdotuksia, joita ei nytten
olla viemässä eteenpäin. Tähän ei esimerkiksi sisälly ehdotusta siitä, että joustavoitettai-
siin aloitetusta siviilipalveluksesta varusmiespalvelukseen siirtymistä. Tämä on ollut työ-
ryhmävaiheessa ja hallituksen esityksen jatkovalmisteluvaiheessa. Tätä on pohdittu, että
me olisimme muuttaneet siviilipalveluslakia sillä tavalla, että myös aloitetusta siviilipalve-
luksesta olisi mahdollisuus hakea varusmiespalvelukseen. Tätä ei kuitenkaan pidetty tar-
koituksenmukaisena johtuen muun muassa siitä, että velvollisten yhdenvertaisen kohtelun
vuoksi siviilipalveluksessa vietetty palvelusaika olisi todennäköisesti tullut lukea täysi-
määräisesti hyväksi jäljellä olevaa varusmiespalveluksen palvelusaikaa laskettaessa. Tämä
olisi voinut merkitä sitä, että varusmiespalvelukseen palanneiden velvollisten palvelusai-
ka olisi päättynyt, ennen kuin varusmieskoulutus olisi sille suunnitellussa ajassa ehditty
suorittaa loppuun, ja se ei olisi ollut tarkoituksenmukaista.

Täällä on pohdittu myös muun muassa sitä, miksei palveluksesta toiseen siirtyminen
voisi olla vapaata ja vapaasti yksilön päätettävissä. Me olemme nähneet, että lainsäädän-
nössä on edelleen tarpeen säilyttää jotain rajoituksia näitten järjestelmien välillä siirtymis-
tä koskien, jotta siviilipalvelus ja varusmiespalvelus ehdittäisiin suorittaa loppuun sääde-
tyssä ajassa. 

Ei ole myöskään viety eteenpäin semmoista ehdotusta, jonka mukaan kokonaisturvalli-
suuden kannalta hyödyllinen valtion viranomainen tai liikelaitos voisi toimia palveluspaik-
kana. Tähän voimassa olevaan siviilipalveluslain paikkaluetteloon sisältyy jo nyt muun
muassa valtion ja kuntien viranomaisia. Eikä myöskään täydennyspalveluksen kestoaikaa
8



Pöytäkirjan asiakohta PTK 127/2018 vp
haluttu pidentää, eikä tähän sisälly myöskään siviilipalveluksen keston lyhentämistä kos-
kevia ehdotuksia.

Eli näitä on noussut esille, mutta näitä ei ole viety eteenpäin.
Lopetan edustaja Karin kysymykseen siitä, onko tulossa mitään muuta: minulla ei ole

muuta tietoa kuin se, että tämä on viimeinen esitys, jonka minä esittelen tässä toimessani.
[Mika Kari: Tähän asiaan liittyen?] — Ja muihinkin.

Keskustelu päättyi.

Asia lähetettiin työelämä- ja tasa-arvovaliokuntaan.
9


