















































DEMC025.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

3. Valtioneuvoston selonteko valtakunnallisen liikennejärjestelmäsuunnitelman valmiste-
lusta

Valtioneuvoston selonteko VNS 8/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään liikenne- ja viestintävaliokuntaan, jolle
valtiovarainvaliokunnan on annettava lausunto.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen pituus on enintään 5
minuuttia ja muiden etukäteen varattujen puheenvuorojen pituus enintään 5 minuuttia. 

Puhemiesneuvosto suosittaa, että myös nopeatahtisen keskusteluosuuden jälkeen pidet-
tävät puheenvuorot kestävät enintään 5 minuuttia. Lisäksi myönnän harkitsemassani jär-
jestyksessä 1 tai 2 minuutin mittaisia vastauspuheenvuoroja.

Siellä on ensiksi ministeri Berner, olkaa hyvä. Hän esittelee tämän asian. [Hälinää] Ja
muut siirtyvät ulos keskustelemaan, jos sellainen on tarve, ja muut, jotka jäävät, kuuntele-
vat.

Keskustelu

17.04 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Valtioneuvosto on antanut selonteon valtakunnallisen liikennejärjestelmä-
suunnitelman valmistelusta. Tämä selonteko vastaa parlamentaarisen valtakunnallisen lii-
kennejärjestelmäsuunnitelman valmistelua ohjanneen yksimielisen työryhmän loppura-
porttia, joka julkaistiin 13. päivä joulukuuta 2018. Selonteossa esitetty menettely täyden-
tää liikennejärjestelmää ja maanteitä koskevassa laissa säädettyjä yleisiä valtakunnallisen
liikennejärjestelmäsuunnitelman laatimista koskevia sääntöjä. Kyseessä on 12-vuotinen
suunnitelma, joka laaditaan yhteistyössä alueiden ja liikennejärjestelmää hyödyntävien toi-
mijoiden kanssa niin, että sen avulla voidaan reagoida toimintaympäristössä tapahtuviin
nopeisiinkin muutoksiin. Keskusteluyhteys ja aito vuoropuhelu ovat avainasemassa, kun
ensimmäistä valtakunnallista liikennejärjestelmäsuunnitelmaa valmistellaan. 

Arvoisa puhemies! Tarve valtakunnalliselle liikennejärjestelmäsuunnitelmalle on ilmei-
nen. Toimintaympäristöämme muuttavat tällä hetkellä maailmanlaajuiset megatrendit, ku-
ten kaupungistuminen, teknologinen kehitys sekä digitalisaatio. Ilmastonmuutos ja sen tor-
junta muuttavat toimintaympäristöämme ja asettavat samalla merkittäviä vaatimuksia lii-
kennejärjestelmällemme. Näiden uusien haasteiden edessä tarvitsemme yhteistyössä laadi-
tun valtakunnallisen ja pitkäjänteisen näkemyksen siitä, millaista liikennejärjestelmää ta-
voittelemme ja, mikä tärkeintä, millaisia tavoitteita itse liikennejärjestelmälle asetamme.
 Tarkistettu
4.0



Pöytäkirjan asiakohta PTK 151/2018 vp
Erityisesti ilmastotavoitteet vaativat yhteistä näkemystä ja sitoutumista siihen, millaisin
keinoin päästövähennystavoitteet saavutetaan. Tavoite hiilineutraalista yhteiskunnasta
vuonna 2045 edellyttää merkittäviä toimia myös liikennejärjestelmätasolla, eikä aikaa ole
hukattavaksi.

Valtakunnallinen liikennejärjestelmäsuunnitelma antaa pitkäjänteisen signaalin myös
muun muassa elinkeinoelämän toimijoille siihen, miten liikennejärjestelmäämme valta-
kunnallisesti tulevina vuosina kehitetään. Tämä auttaa heitä toimintansa kehittämisessä,
sillä liikennejärjestelmällä on iso rooli elinkeinoelämän toimintaedellytysten varmistaja-
na. Liikenne ja liikkuminen eivät ole itseisarvoja, vaan ne ovat välineitä, joilla tuotamme
lisäarvoa toimintaamme. Toimiva liikennejärjestelmä tuottaa merkittäviä yhteiskunnalli-
sia hyötyjä. Liikennejärjestelmän kehittämisen yleisiä yhteiskunnallisia päämääriä tulisi-
kin selonteon mukaisesti olla Suomen kilpailukyvyn edistäminen, ilmastonmuutoksen tor-
junta sekä alueiden elinvoima ja saavutettavuus. Alueiden elinvoimaisuus ja saavutetta-
vuus tarkoittavat sitä, että maassamme voidaan elää ja toimia elinkeinonharjoittajana pai-
kasta riippumatta. Tähän liittyvät toimivat matkaketjut, tarvittavan liikenne- ja viestin-
täinfran olemassaolo ja riittävä kunto sekä kehittyvät palvelut ja tiedon hyödyntäminen.
Kaikkia näitä edellä mainittuja asioita pohditaan myös valtakunnallisessa liikennejärjestel-
mäsuunnitelmassa. Juuri mainitsemistani yhteiskunnallisista päämääristä voi olla hyvin
vaikeaa olla eri mieltä. Ne antavat erinomaiset edellytykset liikennejärjestelmän tavoittei-
denasettelulle. Lain mukaan olisi edistettävä toimivaa, turvallista ja kestävää liikennejär-
jestelmää. Tämän lisäksi tarvitsemme monia muita liikennejärjestelmää koskevia tavoittei-
ta, joita selonteon mukaan voisivat olla esimerkiksi sujuvat matkat, joustava arki sekä ta-
sapuoliset elinkeinomahdollisuudet. 

Arvoisa rouva puhemies! Valtakunnallinen liikennejärjestelmäsuunnitelma valmistel-
taisiin parlamentaarisessa ohjauksessa. Suunnitelmaa päivitettäisiin ja tarkennettaisiin aina
neljän vuoden välein ja samalla sitä suunniteltaisiin neljä vuotta eteenpäin niin, että 12
vuoden aikajänne säilyisi. Tavoitteena on rullaava ja jatkuva prosessi, joka takaa sitoutu-
neisuuden hallituskausien yli. Hallituskausittain päivitetty suunnitelma annettaisiin selon-
tekona eduskunnalle, ja eduskunta ottaisi haluamassaan laajuudessa kantaa suunnitelman
sisältöön. Ensimmäisen suunnitelman valmistelu alkaisi vaalien jälkeen, kun parlamentaa-
rinen ohjausryhmä olisi perustettu. Tällä hetkellä suunnitelman valmisteluun valmistaudu-
taan virkamiestasolla. 

Jotta suunnitelmasta saadaan pitkäjänteinen ja sitova, on siihen sisällytettävä myös val-
tion rahoitusohjelma. Eduskunta päättää liikennejärjestelmän kehittämisen rahoituksesta
osana vuosittaista talousarviota kuten ennenkin. Tällä hetkellä liikenteen rahoitustaso ei
ole riittävän kestävällä pohjalla. Väylien kunto heikkenee koko ajan, eikä liikenneinfraa
saada kehitettyä niin, että se tukisi elinkeinoelämämme toimintaedellytyksiä tai kansalais-
temme toimivaa arkea. Valtakunnallisessa liikennejärjestelmäsuunnitelmassa voidaankin
ottaa kantaa myös uudenlaisiin rahoitusmalleihin, joita parlamentaarisen työn yhteydessä
olemme myös miettineet. 

Toivon, että tämä parlamentaarisesti valmisteltu valtakunnallisen liikennejärjestelmä-
suunnitelman valmistelua koskeva selonteko otetaan eduskunnassa hyvin vastaan ja sen
ympärillä käytävästä keskustelusta saadaan lisää hyviä eväitä itse suunnitelman valmiste-
luun. — Kiitos.

Puhemies Paula Risikko: Seuraavaksi ryhmäpuheenvuorot.
2



Pöytäkirjan asiakohta PTK 151/2018 vp
17.10 Markku Pakkanen kesk (ryhmäpuheenvuoro): Arvoisa puhemies! Päätöksenteos-
sa on tunnustettava vallitsevat tosiasiat. Suomi on pitkien etäisyyksien ja harvan asutuksen
maa. Suomen kilpailukyvyn edistäminen, ilmastonmuutoksen torjunta sekä alueiden elin-
voima ja saavutettavuus edellyttävät toimivia liikenneyhteyksiä ja kunnossa olevia liiken-
neväyliä koko maassa.

Parlamentaarisesti linjattu ja eduskunnalle annettu 12-vuotisen valtakunnallisen liiken-
nejärjestelmäsuunnitelman valmistelua koskeva selonteko luo suuntaviivat pitkäjänteisel-
le ja yli vaalikausien ulottuvalle väyläpolitiikalle. Tulevassa liikennejärjestelmäsuunnitel-
massa on tarkasteltava kaikkia kulkumuotoja kokonaisuutena. On otettava huomioon kau-
punkiseutujen, työssäkäyntialueiden, pitkämatkaisen liikenteen ja haja-asutusalueiden eri-
laisia tarpeita. Toimivat liikenneyhteydet mahdollistavat teollisuuden ja kaupan sekä tava-
roiden ja ihmisten sujuvan liikkumisen koko maassa.

Arvoisa puhemies! Vahva ja tulevaisuuden erilaiset tarpeet huomioiva väyläpolitiikka
vaatii riittävän rahoituksen. Valtion budjettirahoituksen lisäksi tarvitaan myös muita rahoi-
tusmuotoja. Hankkeet on suunniteltava entistä huolellisemmin, jotta Suomi pärjäisi parem-
min EU-väylärahojen jaossa. Keskustalla on valmius uudistaa väylärahoitus vaikka heti.
Mielellämme kuulisimme, onko tuota valmiutta muissa puolueissa. On valitettavaa, että
uudistus kaatui, tai paremminkin kaadettiin, lähes päivälleen kaksi vuotta sitten. Uudistuk-
sen kaatajat juhlivat, mutta väylärahoitukseen liittyvät ongelmat jäivät vaille ratkaisuja. Se
ei ole vastuullista politiikkaa. Keskustan mielestä hankkeiden rahoittamiseksi on perustet-
tava uusi valtioenemmistöinen väyläyhtiö, joka huolehtisi suurista investointi- ja kehittä-
mishankkeista. Silloin valtion budjettirahoitusta voitaisiin kohdentaa alempiasteiselle ties-
tölle, jonne markkinaehtoista rahoitusta ei saada. Huonokuntoisten väylien kunnostamista,
eli niin sanottua korjausvelkaohjelmaa, on jatkettava tekemällä perusväylänpidon rahoi-
tukseen vuosittainen vähintään 300 miljoonan euron lisäys. Siinä yhteydessä on huomioi-
tava myös soratieverkoston kunto. Yksityisteiden valtionavustusten korotettua tasoa on
jatkettava.

Arvoisa puhemies! Toinen keskeinen kokonaisuus on liikenteen päästövähennykset.
Siinä on edettävä suunnitelmallisesti, määrätietoisesti, vaiheittain ja myös maltilla, ei käy-
mällä huutokauppaa siitä, kuka lyö tiskiin suurimman luvun sähköautoista tai on kieltä-
mässä ensimmäisenä polttomoottoriautot. Ilmasto ei pelastu sillä, että autoilusta tehtäisiin
vain kalliimpaa. Keskustan mielestä Suomeen tarvitaan yli vaalikausien ulottuva parla-
mentaarinen ohjelma liikenteen päästöjen vähentämiseksi. Mikään yksittäinen keino ei rii-
tä, vaan tarvitaan useita ratkaisuja huomioiden erilaisten ratkaisumallien vaikutusarvioin-
nit sekä teknologia ja sen kehittymisnäkymät. Päätösten yhteydessä on varmistettava koh-
tuuhintaisten liikkumisratkaisujen mahdollisuus eri puolilla Suomea. Siirtyminen fossiili-
sista polttoaineista uusiutuvaan energiaan on mahdollista polttoaineiden jakeluvelvoittei-
den, liikenteen sähköistymisen ja palvelullistamisen sekä tehokkaamman julkisen liiken-
teen avulla. Päästöjen kokonaismäärää arvioitaessa on otettava huomioon myös
polttoaineen tuotantotavat. Kävelyn ja pyöräilyn edistämisellä voidaan saavuttaa liiken-
teen kasvihuonepäästöjen vähenemistä.

Liikenteen ja autojen verotuksen on perustuttava pitkäjänteiseen ja vakaaseen veropo-
liittiseen kehitykseen. Kannatamme autoveron asteittaisia kevennyksiä kohdentamalla ne
erityisesti vähäpäästöisiin autoihin. Polttoaineverotusta ei kokonaisuutena kiristetä, mutta
kestävien biopolttoaineiden verotusta on kevennettävä.
3



Pöytäkirjan asiakohta PTK 151/2018 vp
Arvoisa puhemies! Keskustan mielestä Suomea on kehitettävä tasa-arvoisesti ja ihmisiä
kuunnellen. Puolustamme lujasti ihmisen vapautta valita asuinpaikkansa yhtä lailla syrjäi-
sen soratien päästä kuin tiiviistä kaupunkikeskustasta. Se on voimavara ja vahvuus, jota lii-
kennepolitiikan tulee tukea. [Harry Wallin: Mitä mieltä te olette tästä selonteosta?]

17.15 Markku Eestilä kok (ryhmäpuheenvuoro): Arvoisa rouva puhemies! Liikkuminen
on ihmisten perusoikeus. Sen vuoksi liikkumisen edellytykset ja liikenteen sujuvuus on
turvattava koko maan alueella. Se ei välttämättä tarkoita sitä, että liikkumisen edellytykset
olisivat kaikkialla Suomessa samanlaiset, vaan sitä, että liikennejärjestelmät lentoliiken-
teestä pienimpiin kyläteihin ovat tarkoitustaan ja käyttöään vastaavassa kunnossa sekä tu-
kevat taloudellista toimeliaisuutta ja ihmisten sosiaalista vuorovaikutusta.

Erityisesti suuret liikenneinvestoinnit muokkaavat asumisen edellytyksiä ja parantavat
Suomen kilpailukykyä. Kaupungit ja maaseutu asetetaan usein keinotekoisesti vastakkain.
Tämä on erittäin lyhytnäköistä eikä edistä kenenkään hyvinvointia, päinvastoin. Vastak-
kainasettelun estämiseksi on tärkeää siirtyä myös Suomessa kokonaisvaltaiseen ja pitkä-
jänteiseen 12-vuotiseen liikennejärjestelmäsuunnitteluun, joka ottaa kaikki liikennemuo-
dot huomioon ja joka edistää niin kaupunkiseutujen kehitystä kuin maaseudulla tapahtu-
vaa liikkumista. Nyt tämä uudistus toteutuu. Kokoomuksen eduskuntaryhmä kiittää edus-
kuntaa yhteisestä linjasta.

Arvoisa puhemies! Suomi on sitoutunut puolittamaan liikenteen päästöt vuoteen 2030
mennessä verrattuna vuoden 2005 tilanteeseen. Kokoomuksen eduskuntaryhmän mielestä
ilmastonmuutoksen torjunnassa on tärkeää, että suomalaiset pystyvät jatkossakin liikku-
maan suurin piirtein samoin tai paremmin ehdoin kuin tänä päivänä, vaikka päästöjä vä-
hennetään.

Suomalaisille on aidosti tarjottava vähäpäästöisiä vaihtoehtoja ennen täyskieltojen aset-
tamista. Sähköautot ovat tulevaisuuden ratkaisu, mutta meidän on tunnustettava realiteetit.
Autotehtaat eivät muuta tuotantoaan ja käyttövoimaratkaisujaan Suomen tarpeita ajatel-
len. Sähköautot ja ladattavat hybridit tulevat ajallaan ja markkinavetoisesti. Emme saa
myöskään unohtaa kaasuautoja tai muita vähäpäästöisiä vaihtoehtoja. Lisäksi kaksipyörä-
liikenteeseen tulee panostaa, sillä se vähentää ruuhkia ja päästöjä.

Suomi on pinta-alaltaan suuri ja harvaan asuttu maa. Näin ollen on ymmärrettävää, että
julkinen liikenne ei joka paikassa toimi riittävän hyvin. Kokoomuksen eduskuntaryhmän
mielestä polttomoottoriautojen täyskielto ei ole perusteltua. Olemme myös sitä mieltä, että
autokannan uusiutuminen ja liikenneyhteyksien kehittäminen ovat tärkeimpiä lyhyen aika-
välin ratkaisuja päästöjen vähentämiseksi.

Autokannan uusiutumisessa verotuksella on tärkeä rooli. Korkea autovero estää uusien
vähäpäästöisten autojen hankinnan ja valitettavasti myös edesauttaa vanhojen saastutta-
vien autojen maahantuontia. Erityisen tärkeänä pidämme, että saastuttavat kaupunkiliiken-
teen dieselbussit korvataan sähköbusseilla. Tämä on nopea ja tehokas tapa parantaa kau-
punkien ilmanlaatua.

Arvoisa puhemies! Raideliikenteellä tulee olemaan keskeinen rooli Suomen ilmastota-
voitteiden saavuttamisessa sekä kaupunkiseutujen välisessä nopeassa liikenteessä. Tällä
hetkellä suunnitteilla on useita suuria raidehankkeita, joita on vaikea toteuttaa perinteisellä
budjettirahoituksella. Sen vuoksi kokoomuksen eduskuntaryhmä on valmis tarkastele-
maan uusia rahoitustasoja ja -malleja, kuten esimerkiksi väyläyhtiöitä, hankkeiden toteut-
tamiseksi. Tulevia liikennehankkeita ja 12-vuotista liikennejärjestelmää on tarkoitus val-
4



Pöytäkirjan asiakohta PTK 151/2018 vp
mistella yhteistyössä kuntien, maakuntaliittojen, ministeriöiden ja muiden sidosryhmien
kanssa. Uusia hankkeita suunniteltaessa on muistettava, että Suomen teiden, rautateiden ja
vesiväylien peruskunnostus on vuosikymmenten saatossa jäänyt liian vähälle huomiolle.

Arvoisa puhemies! Tulevan hallituksen on kokoomuksen eduskuntaryhmän mielestä pe-
rustettava oma korjausvelkaohjelma, jolla kroonista korjausvelkaa pienennetään. Tähän
tarvitaan parlamentaarisen ryhmän linjauksen mukainen tasokorotus.

Lopuksi totean, että terveys on meille kaikille tärkeintä. Arkiliikunnan lisääminen on
oleellinen osa kansanterveyden edistämistä. Sen vuoksi liikennesuunnittelussa on aina
otettava huomioon myös kävely ja pyöräily niin työmatkoilla kuin vapaa-aikana.

17.20 Katja Taimela sd (ryhmäpuheenvuoro): Arvoisa rouva puhemies! Hyvät kollegat!
Sosiaalidemokraattinen eduskuntaryhmä on iloinen, että 12-vuotisen liikennejärjestelmä-
suunnitelman valmistelu on vihdoin päässyt alkuun. Väylähankkeiden suunnittelu ja toteu-
tus ovat jo pitkään kaivanneet Suomessa pitkäjänteisempää otetta Ruotsin tapaan. Rajalli-
set resurssimme eivät kestä poukkoilevaa politiikkaa liikenneverkon kustannuksella. Sosi-
aalidemokraattinen eduskuntaryhmä on huomautellut hallitusta tasaisesti läpi vaalikauden
sinällään arvokkaasta tärkeän korjausvelkaohjelman rahoittamisesta osin uusien hankkei-
den kustannuksella. Korjausvelan ohella on näin syntynyt myös investointivelkaa. Uusia
liikennehankkeita aloitettiin tällä hallituskaudella 1—1,5 miljardin arvosta vähemmän
kuin edellisillä kausilla. 

Arvoisa rouva puhemies! Tällä hetkellä julkisessa keskustelussa pyörii uusia liikenne-
hankkeita kansliapäällikön arvion mukaan lähes 60 miljardin euron arvosta. Kaikkia ei voi-
da eikä todennäköisesti lopulta tarvitsekaan toteuttaa, mutta työ on saatava pikaisesti al-
kuun. Suomen liikenteen tulevaisuuden haasteita kansalaisten arjen ja työssäkäynnin kan-
nalta ei ratkaista yhdellä mallilla. Pitkien välimatkojen harvaan asuttu maa tulee tarvitse-
maan rinnakkaisia toimintamalleja ja mahdollisuuksia. On meistä kiinni, miten pystymme
sovittamaan eri ratkaisuja yhteen toimivalla, oikeudenmukaisella ja ympäristön kannalta
kestävällä tavalla. 

SDP:n mielestä tärkeään osaan nousevat joukkoliikenteen mahdollisuudet. Nopeat rata-
yhteydet kasvattavat työssäkäyntialueita ja luovat Suomelle kansainvälistä kilpailukykyä.
Seudullisten joukkoliikenneratkaisujen vahvistaminen helpottaa monen arkea. Meidän
mielestämme liikkumistarpeet on arvioitava paremmin yhteiskunta- ja palvelurakenteen
suunnittelussa. Liikennehankkeiden toteutuksessa kaupunkiseuduilla on myös hyödynnet-
tävä MAL-sopimuskäytäntöä nykyistä huomattavasti laajemmin. Talouskasvun ja työlli-
syyden edellytyksenä on Suomessa myös kuljetusten sujuminen. Ilmastotavoitteet osal-
taan ohjaavat raskasta rahtia raiteille. Rautateillä korjausvelka näkyy paino- ja nopeusra-
joituksina sekä häiriöherkkyytenä, jossa ongelmatilanteet kertautuvat nopeasti, koska 90
prosenttia rataverkostamme on yksiraiteista. 

Arvoisa rouva puhemies! Jotta tulevaisuuden hankkeita saadaan käyntiin kestävällä ta-
valla, on nyt selvitettävä hankekohtaisesti, mikä malli on toimivin toteutukseen ja onko
valtion ulkopuolisia hyötyjiä mahdollista saada mukaan kattamaan myös kustannuksia.
EU-rahoituksen hakemisen suhteen Suomella on huomattavan paljon petrattavaa. Liiken-
nehankkeet ovat pitkäaikaisia investointeja, joiden elinkaaren aikana teknologia ja yhteis-
kunta ympärillä kehittyvät jatkuvasti. Jotta liikennejärjestelmäsuunnitelma perustuisi par-
haaseen mahdolliseen tietoon, on eri hankkeiden vaikutusarviointia pystyttävä tekemään
5



Pöytäkirjan asiakohta PTK 151/2018 vp
nykyistä huomattavasti paljon laajemmin ja siihen on kehitettävä nykyistä parempia mitta-
reita. 

Esitetty malli liikennejärjestelmäsuunnitelmaksi on uusi toimintamuoto suomalaisessa
päätöksenteossa. Sen laatiminen perustuu jatkuvaan ja vuorovaikutteiseen yhteistyöhön.
Tämä tulee vaatimaan tulevaisuudessa myös hallituksilta ja virkamiehiltä uudenlaista ajat-
telua. Tarvitaan avointa ja laajaa keskustelua parhaiden mallien löytämiseksi. Ja ennen
kaikkea tarvitaan aitoa sitoutumista yhteisiin linjauksiin yli vaalikausien. 

17.25 Ari Jalonen sin (ryhmäpuheenvuoro): Arvoisa puhemies! Ilman toimivaa liikenne-
järjestelmää arki ei pelaa. Arkeen tarvitaan liikennettä, ja liikenne tarvitsee infran, ja tämä
kaikki vaikuttaa meidän jokapäiväiseen elämäämme. Tavaroiden pitää liikkua, ihmisten
tarvitsee liikkua, töihin pitää päästä, ja tämä kaikki on tähän asti suunniteltu aika lyhytjän-
teisesti neljän vuoden periodilla ja painottuen, ikävä kyllä, vielä ministereiden kotipaikka-
kuntiin.

Koko tämän ajan, mitä minä olen ollut eduskunnassa, olen painottanut pitkäjänteisyy-
den merkitystä, ja siniset ovat vahvasti ajaneet tätä 12-vuotista suunnitelmaa. Onneksi nyt
ollaan ottamassa iso askel suunnitelmalliseen rakentamiseen ja infran kehittämiseen, ja 12-
vuotinen suunnittelu on aivan siinä keskiössä. Mikä mahdollistaa tämän 12-vuotisen suun-
nitelman, on parlamentaarinen yhteistyö. Ilman sitä ja sen korostamista on vaarana, että pa-
lataan jälleen siihen nelivuotiseen hallituksien tahtoon. Parlamentaarinen yhteistyö ja pit-
käjänteisyys ovat aivan ytimessä tässä 12-vuotisessa suunnittelussa ja toteutuksessa.

Arvoisa puhemies! Infraan panostaminen on panostus myös tulevaisuuteen, sijoitus sii-
hen, että kilpailukykymme toimii ja elinvoima paranee — pystymme vastaamaan myös il-
mastokysymyksiin ja ylipäätänsä siihen, että täällä voi asua ja elää ja yrittää jokaisessa
Suomen kolkassa. Infrapanostuksista kiittää niin koko Suomi kuin koko maailman ympä-
ristökin omalta osaltaan. Ihmisten tyytyväisyys myös paranee.

Sen lisäksi, että teitä rakennetaan ja infraa parannetaan, siitä on myös pidettävä huolta.
Suomessa osataan hoitaa nämä talviset haasteet, mutta infraa on kehitettävä jatkuvasti ja
parannettava. Ei voi olla niin, että talvi yllättää teiden huollot, ratojen huollot, lentoliiken-
teen vuosi toisensa perään. Suomessa onneksi on vielä talvi joka vuosi. Infraa kehitettäes-
sä pitää ottaa huomioon koko liikennejärjestelmän, liikennejärjestelmien, vaativuus. Pitää
ottaa huomioon tavaraliikenne, henkilöliikenne niin maalla, merellä, ilmassa kuin raiteilla,
yksityisteiltä ja metsäteiltä valtaväyliin asti. Pitää ottaa huomioon kehittyvät tekniikat, ku-
ten kuorma-autojen letka-ajot, tulevat sähköautot latausjärjestelmineen, kaasukäyttöisten
autojen yleistyminen, miksei vetyautotkin, ja kaikki, jotta se on kattava verkko, että me
pystymme vastaamaan tulevaisuuden haasteisiin. Pitää siis ottaa kaikki huomioon kävelys-
tä alkaen pyöräteitä pitkin ja eteenpäin.

Miten tähän päästään? On ehdottoman tärkeää, ja minimi oikeastaan, laittaa infrapanos-
tuksia vähintään sen parlamentaarisen ryhmän linjauksen mukaisesti joka vuosi lisää, ja tä-
hän korjausvelkaan pitää vihdoin ja viimein tarttua määrätietoisesti. Korjausvelkaa on to-
siaan siellä investoinneissakin, joten siihenkin on pistettävä huomiota. Mutta maailma
muuttuu nopeasti, ja haasteisiin on vastattava. Kehitys ei odota meitä. Meidän on panostet-
tava infraan.

Arvoisa puhemies! Itse näen, että liikenneinfra on toimivan liikenteen pohja ja että toi-
miva liikenne, sujuva liikenne, on ympäristöteko. Arvoisa puhemies, avaruudesta katsoen
maapallo on sininen. Täältä kun katsotaan ylöspäin, taivas on sininen. Ja liikenteeseen ja
6



Pöytäkirjan asiakohta PTK 151/2018 vp
infraan panostus on tulevaisuuden panostus. Arvoisa puhemies, panostetaan liikenteeseen
ja mahdollistetaan lapsillemme sininen tulevaisuus.

17.30 Jari Ronkainen ps (ryhmäpuheenvuoro): Arvoisa puhemies! Ensimmäinen 12-
vuotinen valtakunnallinen liikennejärjestelmäsuunnitelma on tarkoitus valmistella tulevan
hallituskauden alkupuolella niin, että suunnitelmasta voidaan päättää kevään 2020 aikana.
Perussuomalaiset pitävät tärkeänä, että liikennejärjestelmäämme kehitetään pitkäjänteises-
ti ja suunnitelmallisesti. Tähän 12 vuoden menettely antaa hyvät puitteet. Suunnittelun
päätavoitteina korostamme elinkeinoelämän ja ihmisten liikennetarpeita. Liikenteen suju-
vuus, nopeus ja turvallisuus ovat koko kansakunnan etu. Nykyisin väylien heikko kunto ja
yhteyspuutteet aiheuttavat miljoonien tuntien aikamenetykset sekä ihmisille että yrityksil-
le.

Työryhmän raportissa ilmastopolitiikka on saanut kohtuuttoman keskeisen osan. Perus-
suomalaiset varoittavat siitä, että kiireellä syntyy kauaskantoisia virheellisiä päätöksiä.
Siksi vaadimme harkintaa ja tarkkoja laskelmia jokaisen päätöksen pohjaksi. Liikenteessä
tämä on erityisen tärkeää. Hyvänä tai oikeastaan huonona esimerkkinä haluamme nostaa
esiin SDP:n esityksen 750 000 sähköautosta. Tämä ehdotus vaatisi suuret pääomat kotita-
louksilta. Milloin saamme akut, jotka kestävät edes kohtuullisen ajan? Latauspisteverkos-
toa ei ole. Kun pakkanen paukkuu 30 asteessa ja lähes kaikki 750 000 autoa ovat yhtä ai-
kaa latauksessa, tarvitaan aika monta uutta ydinvoimalaa. Samaan aikaan teollisuuden pi-
tää pyöriä ja kotitalouksien ja muiden kuluttajien saada sähköä. Pörssisähkön hinta nousee
taivaisiin. Kuka tämän maksaa? Vihreiden esityksiä en edes viitsi käsitellä, koska ne ovat
melko lailla utopiaa.

Arvoisa puhemies! Liikennejärjestelmäsuunnitelmaa laadittaessa perussuomalaiset ko-
rostavat avoimuutta ja eduskunnan vaikutusmahdollisuuksien turvaamista. Raportin mu-
kaan valmistelussa on laaja joukko eri tahoja. Byrokratia kasvaa mittavaksi, mutta se ei ta-
kaa avoimuutta. Suunnitelmahan tehdään kuitenkin kansaa ja elinkeinoelämää varten.

Perussuomalaiset katsovat, että maankäyttöä, asumista ja liikennettä koskevia MAL-so-
pimuksia tulee kehittää edelleen ja niiden laatiminen nykyistä useamman kaupunkiseudun
kanssa tulee mahdollistaa. Tämä lisää suunnitelmallisuutta ja yhteistyötä erityisesti kasvu-
seuduilla.

Arvoisa puhemies! Koko uusi 12-vuotinen suunnittelujärjestelmä on tehoton, ellei suur-
ten väylähankkeiden rahoitusmallia kyetä uudistamaan. Nykyinen valtion vuosibudjettira-
hoitus on tiensä päässä. Suuret liikennehankkeet ovat vuosikymmenten investointeja. Nii-
den käsittely tilinpidossa on muutettava tätä vastaavaksi. Vielä tärkeämpää on ottaa käyt-
töön uusi hankemalli, jolloin rahoitus voidaan koota usealta eri taholta. On käsittämätöntä,
että Suomi on lähes ainoana EU-maana jäänyt ilman unionin rahoitusta liikennehankkei-
siin. Tämä on täysin meidän omaa syytämme.

Suurten hankkeiden rahoitusta voidaan valtion ja EU:n lisäksi hankkia yksityisiltä sekä
myös eläkeyhtiöiden sijoituksina. Eräät eläkeyhtiöt ovat tähän valmiutensa jo ilmaisseet-
kin. On valitettavaa, että Sipilän hallitus ei osoittanut enää tälle vuodelle korjausvelan ly-
hentämiseen 300:aa miljoonaa euroa edellisvuosien tapaan. [Olavi Ala-Nissilän välihuuto
— Timo Heinosen välihuuto] Vähintään tämä summa on löydyttävä tulevina vuosina.

Perussuomalaiset katsovat, että liikenteen ja aivan erityisesti yksityisauton käyttäjien
verot ja maksut ovat jo kohtuuttoman kireät. Niitä ei varsinkaan ilmastopolitiikan varjolla
7



Pöytäkirjan asiakohta PTK 151/2018 vp
saa kiristää. Torjumme myös tietullit. Liikenteen verotus on syytä ja tarpeen lähivuosina
uudistaa.

Arvoisa puhemies! Perussuomalaiset haluavat pitää koko Suomen asuttuna. Siksi koros-
tamme myös alemmanasteisen tiestön parantamisen ja kunnossapidon tärkeyttä. Kun suu-
ret väylähankkeet rahoitetaan esittämällämme uudella tavalla, jää valtion vuosibudjettei-
hin tilaa huolehtia myös maaseudun ja koko maan tarpeista. Nyt nämä tarpeet ovat liiaksi
eduskunnan pienten joululahjarahojen varassa.

17.36 Olli-Poika Parviainen vihr (ryhmäpuheenvuoro): Arvoisa rouva puhemies! Perus-
suomalaisten puheenvuoro ainakin herätti vihreän eduskuntaryhmän — se lienee poliitti-
sen debatin tarkoituskin.

Liikenne on tulevaisuuden keskeisimpiä kysymyksiä, ja se on jo tällä hetkellä aivan kes-
keisesti yhteiskuntaamme vaikuttava tekijä. Liikenteen kehittäminen ja muutokset ovat ai-
van keskiössä paitsi ihmisten ja yhteiskuntien arjessa myös ihmiskunnan kohtalonkysy-
myksessä, ilmastonmuutoksen torjunnassa — edustaja Ronkainen.

Nyt käsillämme on valtioneuvoston selonteko valtakunnallisen liikennejärjestelmä-
suunnitelman valmistelusta. Selonteon mukaan ”liikennejärjestelmän kehittämisen yleisiä
yhteiskunnallisia päämääriä ovat Suomen kilpailukyvyn edistäminen, ilmastonmuutoksen
torjunta sekä alueiden elinvoima ja saavutettavuus.” Kaikki ovat tärkeitä tavoitteita. Suo-
men menestys on meidän kaikkien yhteinen asia, ja meillä on maa, jossa on pitkät etäisyy-
det ja tärkeitä yhteiskunnan toimintoja ja teollisuutta eri puolilla maata. Tämän kaiken tie-
dostaessamme meidän täytyy kuitenkin nyt ja tulevaisuudessa nostaa myös liikenteestä pu-
huessamme tavoitteiden keskiöön nimenomaan ilmastonmuutoksen torjunta, ilmaston-
muutos kun ei torju itse itseään. Ilmastonmuutosta on torjuttava lukemattomilla pienillä ja
suurilla teoilla maailmassa, Suomessa ja jokaisen meistä arjessa — ehkä myös edustaja
Ronkaisenkin arjessa.

Ilmastonmuutoksen torjunnassa meidän on tehtävä enemmän myös liikenteen päästöjen
vähentämiseksi. Tulevien vuosien haaste onkin, miten yhdistämme muut tärkeät liikenne-
asioihin liittyvät tavoitteemme yhteensopiviksi ilmastotavoitteiden kanssa. Kuten hyvin
tiedämme, aikaa ei ole paljon. Päästöttömästä liikenteestä on puhuttu viime aikoina paljon-
kin. Nopean siirtymisen liikenteen päästöttömyyteen on oltava yksi keskeinen tavoite
meillä Suomessakin. Tässä liikennejärjestelmällä on luonnollisesti aivan keskeinen rooli,
ja ilman yli hallituskausien menevää päätöksentekoa emme onnistu. Liikenteen päästöjen
vähentämisessä keskeistä on myös vähentää tarpeetonta liikennettä. Tämä tapahtuu esi-
merkiksi hyvän ja kestävän yhdyskuntasuunnittelun kautta. Toisaalta liikennejärjestelmän
tulee mahdollistaa matkustaminen paikkoihin, joihin on tarve liikkua. Siltä osin kuin lii-
kumme, liikkumisen tulee olla vähäpäästöistä ja lopulta päästötöntä.

Arvoisa puhemies! Me vihreät olemme sitoutuneet tavoitteeseen, että Suomen tulisi olla
hiilineutraali vuoteen 2030 mennessä. Tätä tavoitetta varten täytyy tarkastella laajasti eri-
laisia keinoja karsia myös liikenteen ilmastovaikutuksia.

Olemme jo esittäneet joukon keinoja tavoitteen saavuttamiseksi. On tärkeää, että pitki-
en matkojen liikkumisessa siirrytään yhä enemmän lentoliikenteestä kohti maan pinnalla
kulkevaa liikennettä. Raideliikenteen tukeminen on välttämätöntä, ja olemme julkistaneet
laajan toimenpidepaketin. Haluamme saada Suomen raiteille. Tarvitsemme pääradan pi-
kaista kehittämistä. Se palvelee merkittävää osaa Suomesta. Tilanne pääradalla on tukala.
Tilastojen mukaan VR:n junista yli 90 prosenttia on vuositasolla maksimissaan 5 minuut-
8



Pöytäkirjan asiakohta PTK 151/2018 vp
tia myöhässä aikataulustaan, kun pääradan eteläisellä osuudella noin puolet junista myö-
hästyy vuositasollakin tarkasteltuna — tämä on siis valtava määrä, kun keskimäärin 90
prosenttia kuitenkin junaliikenteestä toimii varsin hyvin. Tukos Suomen valtimossa on to-
dellinen. Investointi päärataan palvelee merkittävää osaa Suomesta. Tarvitsemme myös
nopean junayhteyden Helsingistä Turkuun. Tarvitsemme itäradan kehittämistä. Tarvitsem-
me lähijunia ja ratikoita.

Liikenteen investointeja olisikin tehtävä nykyistä paremmin yli hallituskausien. Nytkin
hankkeita toki suunnitellaan vuosia, mutta tässä selonteossa esitettävä parlamentaarinen
työ ja pitkäjänteisempi suunnittelu ovat tervetulleita. Liikennejärjestelmää on suunnitelta-
va osapuolia osallistaen, ekologiset vaatimukset huomioiden, elinkeinoelämän toiminta-
edellytykset mahdollistaen ja ihmisten sujuva arki turvaten. Tämä ei ole helppo yhtälö. Kä-
sissämme oleva selonteko edistää kuitenkin näitä tavoitteita.

On myös tärkeää löytää uusia tapoja järjestää hankkeiden rahoitus ja toteutus. Esimer-
kiksi allianssimallit ovat olleet hyvä tapa viedä julkisia infrahankkeita eteenpäin — hyviä
esimerkkejä vaikka Tampereen ratikka ja tunneli. Myös hankeyhtiöiden mahdollistaminen
on kannatettavaa. Meidän kannattaakin miettiä, miten teemme jatkossa liikennehankkeita
siten, että niihin saadaan mahdollisimman paljon myös kumppanuuksia mukaan. Siksi esi-
merkiksi hankeyhtiöt ovat erittäin tervetulleita.

Arvoisa puhemies! Suomalaisen liikkumisen päästöistä erittäin suuri osa muodostuu
edelleen arkisesta liikkumisesta. Oma auto on monille edelleen välttämätön työssäkäyn-
tiin, ja usein moni ajelee yksin. Liikkumisen tapoja pitäisi silti muuttaa monin eri tavoin.
Siellä, missä autoilulle on järkeviä vaihtoehtoja, tarvitaan esimerkiksi ruuhkamaksuja. Yk-
sityisautoilu kaupungeissa ei ole aina haitallista vain ilmaston kannalta vaan myös tervey-
den, viihtyvyyden, turvallisuuden ja kaupunkirakenteen kannalta. Siksi siihen kannattaa
puuttua. Teknologian kehityskään ei poista sitä tosiasiaa, että kaupungit tarvitsevat tilaa
autoilta ihmisille. Tästä huolimatta me tarvitsemme huomiointia siihen, että kaikkialla
Suomessa tilanne ei ole näin, joten me emme voi tehdä liikennepolitiikkaa vain esimerkik-
si kasvuseutujen ehdoilla, vaan avainasemassa on ihmisten erilaisten tarpeiden huomiointi.

Arvoisa puhemies! Tällä selonteolla me voimme vastata korjausvelan kasvuun, me
voimme toivottavasti vastata liikenteen investointihaasteisiin ja me toivottavasti me saam-
me yli hallituskausien menevää liikennesuunnittelua Suomeen nykyistä enemmän.

17.41 Jari Myllykoski vas (ryhmäpuheenvuoro): Arvoisa rouva puhemies! Suomi on iso
maa. Jotta voimme elää täällä hyvin, on ihmisten ja tavaroiden liikkumisen oltava sujuvaa,
kohtuuhintaista ja vähäpäästöistä. Vasemmistoliitto kannattaa yli vaalikausien ulottuvaa
suunnittelua. Koska liikennejärjestelmän kehittäminen on pitkäjänteistä puuhaa, niin po-
liittiset heilahtelut eivät saa sitä estää. Yli vaalikausien ulottuvassa suunnitelmassa on se-
kin hyvä puoli, etteivät hallitusten sisäiset tai ministeriöiden väliset hankaukset pääse tur-
haan hidastamaan liikennejärjestelmän kehittämistä. Näin ainakin haluan uskoa. 

Hieman vielä kysymysmerkiksi jää, miten kerran vaalikaudessa tapahtuva justeeraami-
nen tulee käytännössä toimimaan — onko 12-vuotinen suunnitelma sittenkin vain nelivuo-
tinen? Toisaalta tarvitsemme nopeaakin reagointikykyä, jos jollain alueella syntyy enna-
koitua enemmän toimeliaisuutta tai elinkeinoelämämme rakenteet muuttuvat, kuten esi-
merkiksi Uudessakaupungissa ja Äänekoskella olemme nähneet. Siksi emme saa itsek-
käästi hirttäytyä vain tehtyyn suunnitelmaan, vaan reagointikykyä pitää olla muuttuvissa
tilanteissa.
9



Pöytäkirjan asiakohta PTK 151/2018 vp
Haluamme myös selkeän investointisuunnitelman raideliikenteen kehittämiseen. Junal-
la pitää päästä liikkumaan nopeasti ja kohtuuhintaisesti niin ihmisten kuin tavaroiden.
Tämä ei tapahdu vain pilkkomalla ja kilpailuttamalla vaan korjaamalla rataverkko kun-
toon. Suomeen tarvitaan lisää raidekapasiteettia ja ratapihojen turvalaitteiden nopeaa ajan-
tasaistamista.

Arvoisa puhemies! Tässä selonteossa on huomioitu kiitettävästi ilmastonmuutos, jouk-
koliikenne ja Suomen eri alueiden huomioiminen. Ne ovat vasemmistoliitolle tärkeitä
asioita. Samat ratkaisut eivät sovi kaikille: kaupungeissa on aivan erilaiset mahdollisuudet
joukkoliikenteelle kuin haja-asutusalueilla.

On hienoa, että selonteossa tunnistetaan liikenteen merkitys koko yhteiskunnan kehityk-
sessä. Pitkän aikavälin arvio investointien takaisinmaksuajasta ja etenkin yhteiskunnallis-
ten tavoitteiden saavuttamisesta on todella tärkeä. Uusilla raiteilla, moottoriteillä, silloilla
tai satamilla tavoitellaan aina jotakin yhteistä hyvää, on se sitten ilmastonmuutoksen hil-
lintä, syrjäseutujen nuorten koulumatkat, työssäkäynnin helpottaminen tai teollisuuden
kuljetusten nopeuttaminen. Näitä tarvitsee arvioida pitkäjänteisesti, jotta voimme tehdä
päätökset siitä, millaisen Suomen me haluamme. Tässä kohtaa selonteko viisaasti ymmär-
tää, että liikenneinvestoinnit ovat panostusta tulevaisuuden hyvinvointiin.

Arvoisa puhemies! On selvää, että ilmastonmuutoksen hillitsemisen tiukan aikataulun
takia ensin täytyy tehdä nopeat ja vaikuttavat toimet. Se tarkoittaa kaupunkien liikennejär-
jestelmän muutosta: joukkoliikenteen tukea, mahdollisesti ruuhkamaksuja suurille kau-
punkiseuduille ja sähkö- ja kaasuautojen lataus- ja tankkausverkoston kattavuutta. Ilmas-
topolitiikan maksajiksi eivät saa joutua pieni- ja keskituloiset, joille verojen ja maksujen
korotukset täytyy kompensoida muussa verotuksessa.

On yhtä selvää, että Suomen kokoisessa maassa tarvitaan suuria liikenneinvestointeja.
Me haluamme pitää koko maan yhteydet kunnossa ja väylät julkisessa omistuksessa ja
avoimessa hallinnassa. Selonteossa esitetään kolme erilaista skenaariota liikennejärjestel-
män rahoitukseen. Perusväylänpitoon tarvitaan vähintään 1,3 miljardia sekä lisää rahaa ke-
hittämishankkeille. Vaihtoehtoisten hankekohtaisten rahoitusmallien mielekkyyttä voi-
daan myös arvioida, ja se tulee olemaan välttämätöntä.

Sain varajäsenenä seurata tämän suunnitelman valmistelua työryhmässä. Olen osaltani
tyytyväinen lopputulokseen, mutta hieman hitaalta tuntuu liikkeellelähtö. Onneksi käsityk-
seni mukaan virkamiehet ovat kuitenkin jo työn touhussa, ja ensi vaalikaudella saadaan en-
simmäiset suunnitelmat hyväksyttyä.

Saamme olla tyytyväisiä kansanvallan rooliin suunnitelman laadinnassa. Kun suunnitel-
maa valmistelemassa ovat mukana kaikki eduskuntapuolueet ja suunnitelma tuodaan se-
lontekona eduskunnan käsittelyyn, voidaan valmistelua pitää riittävän demokraattisena.

17.47 Mats Löfström r (ryhmäpuheenvuoro): Ärade talman, arvoisa puhemies! Maam-
me liikennejärjestelmän yleisistä tavoitteista on helppo olla samaa mieltä. Liikennejärjes-
telmän tulee edistää Suomen kilpailukykyä, perustua ratkaisuihin, jotka ehkäisevät ilmas-
tonmuutosta, ja turvata alueiden elinvoimaisuus, aivan kuten selonteossa sanotaan.

Suomi on pinta-alaltaan suuri maa, jonka asutus on harvaa ja välimatkat pitkiä. Siksi näi-
den kolmen tavoitteen saavuttaminen on hyvin haastavaa, varsinkin kun julkiset varat ovat
rajalliset. Tarvitsemme fiksuja ratkaisuja toimivien ja koko maata palvelevien liikennejär-
jestelmien luomiseksi niin kaupunkien keskustoihin kuin harvaanasutuille alueillekin, saa-
ristolauttoja unohtamatta.
10



Pöytäkirjan asiakohta PTK 151/2018 vp
Svenska riksdagsgruppen vill lyfta fram några väsentliga poänger. Det är viktigt att vi iden-
tifierar särdragen hos varje region. Trafiksystemet ska utvecklas så att styrkorna i respek-
tive region utnyttjas och främjas. Exempelvis är en exportinriktad region som Österbotten
beroende av fungerande kommunikationer på spår, farleder och i luften och på vägar —
särskilt riksväg 8 som är en pulsåder längs exportkusten.

I Finlands mest tätbefolkade landskap Nyland är behoven desamma, men lösningarna i
många avseenden annorlunda. I miljonmetropolen Helsingforsregionen ska vi fortsätta att
satsa på spårtrafik, infrastrukturlösningar som för trafiken under jord, vi ska befrämja en ut-
byggnad av kollektivtrafik och satsa på välplanerade cykelleder.

Arvoisa puhemies! Liikenteessä liikkuvat odottavat, että Suomi yrittää tosissaan korjata
korjausvelan. Ihmiset haluavat ensisijaisesti, että olemassa olevat liikenneväylät ovat kun-
nossa ja toimivia. Tässä on myös syytä painottaa sitä, että myöskään alemmanasteista
yleistä tieverkkoa ei saa laiminlyödä. Alemmanasteinen tieverkko on tärkeä sekä ihmisille
että raaka-ainekuljetuksille. Ihmiset ärsyyntyvät, jos yksi ylimääräinen autokorjaamokäyn-
ti vuodessa johtuu tievaurioista. Siksi ruotsalaisen eduskuntaryhmän on helppoa tukea tu-
levaisuuden liikennejärjestelmää koskevaa skenaariota, jossa perusväylänpidon rahoitusta
lisätään reippaasti.

När det gäller spårinvesteringar i Nyland är behoven stora i olika väderstreck. Förbättring-
arna av stambanan — som nu är en flaskhals — måste ha hög prioritet, eftersom den så
mycket påverkar all tågtrafık i hela landet. Hangö—Hyvinge-banan behöver elektrifıeras. I
frågan om den så kallade östra kustbanan som är planerad är det väsentligt att dragningen
entydigt följer kusten Sibbo—Borgå—Lovisa—Kotka vidare österut. 

Det är av största vikt att nuvarande kustbana via Kyrkslätt, Raseborg och hela västra Ny-
land får mer satsningar. Kustbanan behöver moderniseras och göras effektivare genom
dubbelspår, vilket skulle öka kapaciteten, få bort förseningar, höja hastigheten på rälsen
och försnabba tidtabellerna.

Arvoisa rouva puhemies! Vaikutusarviointi on tärkeä väline. Vaikutusarviointien tulisi sel-
västi ja ymmärrettävästi mitata, miten valitut ratkaisut maksavat itsensä takaisin ja hyödyt-
tävät yhteiskuntaa. Tämä on tärkeää maamme kilpailukyvyn kannalta. Suhtaudumme sen
takia myönteisesti selonteossa mainittuihin uusiin rahoitusmuotoihin. Realismi on kuiten-
kin paikallaan. Meidän pitäisi lopettaa Jäämeren radasta ja Tallinnan tunnelista haaveile-
minen. Ne ovat äärimmäisen kalliita hankkeita, jos ne rahoitetaan valtion budjetista. Sen
sijaan pitäisi satsata investointeihin, jotka vahvistavat maamme kilpailukykyä ja tukevat
vientiteollisuutta. Meidän pitäisi huolehtia paremmin nykyisestä infrasta, kehittää julkista
liikennettä ja tukea liikenteen siirtymistä pois fossiilisista polttoaineista. Tämä on välttä-
mätöntä, jotta Suomi saavuttaa asetetut ilmastotavoitteet.

Det är därför bra att vi går in för långsiktighet och mer systematik när det gäller trafıkin-
vesteringarna, det möjliggör också bättre EU-finansiering. Den aktuella planen som om-
spänner 12 år kommer att genomföras parallellt med att Finland, Europa och hela världen
mäter sin trovärdighet när det gäller klimatpolitiken. 
11



Pöytäkirjan asiakohta PTK 151/2018 vp
17.52 Sari Tanus kd (ryhmäpuheenvuoro): Arvoisa rouva puhemies! Valtioneuvoston
selonteko liikennejärjestelmäsuunnitelmasta on tervetullut ja odotettu asiakirja. Tarvit-
semme pitkäjänteisyyttä ja yli hallituskausien ulottuvaa suunnitelmallisuutta. Kristillisde-
mokraattinen eduskuntaryhmä pitää selontekoa ja sen tavoitteita kannatettavina.

Hyvät suunnitelmat eivät kuitenkaan yksin riitä. Ehdotetut toimenpiteet pitää pistää käy-
täntöön. Liikennejärjestelmäsuunnitelman keskeisiä tavoitteita pitää kiirehtiä. Toimivalla
liikennejärjestelmällä on suuri vaikutus maamme elinkeinoelämän menestykseen ja
maamme kansainväliseen kilpailukykyyn. Tunnin juna -konseptia tulee kehittää työmatka-
liikenteen helpottamiseksi.

Tavoitteiden saavuttaminen vaatii merkittäviä investointeja. Raideliikenteen osalta ai-
van keskeisessä asemassa on pääradan kehittäminen. Tarvitsemme nopean ja luotettavan
yhteyden pääkaupunkiseudulta Tampereelle ja siitä pohjoiseen Ouluun. Pääradan matka-
aikojen lyhentämisellä on suuri merkitys maamme elinkeinoille ja niille 3 miljoonalle suo-
malaiselle, jotka elävät radan tuntumassa. Pääratahankkeelle olisi pitänyt saada suunnitte-
luraha jo tämän vuoden budjettiin.

Alueellisen tasapainon säilyttäminen edellyttää myös itäradan ottamista tarkasteluun
erityisesti Kouvolasta eteenpäin. Tiehankkeista keskeisimpiä on myös valtatie 3:n paran-
taminen. Tällä hetkellä valtatie 3 on hyvin pitkään korjausta odottanut heikko lenkki, tulp-
pa maantieverkostossamme.

Selonteossa todetaan, että kansainväliset yhteydet on turvattava kustannustehokkaasti.
Lentoyhteyksien kehittäminen on avainasemassa myös Suomen viennin kannalta. Helsin-
ki-Vantaan lentoasemaan on investoitu vahvasti, mutta muut kentät ovat jääneet vähem-
mälle huomiolle. Muidenkin lentokenttien tehokkaampaa kehittämistä tarvitaan. Se palve-
lisi vahvasti tavoitetta lentoyhteyksien parantamisesta.

Arvoisa puhemies! Liikennejärjestelmän kehittäminen ja alueellisten tarpeiden huomi-
oiminen vaativat riittävää rahoitusta. Erilaisia rahoitusratkaisuja pitää ottaa ennakkoluulot-
tomasti tarkasteluun. Velkarahan käyttö keskeisiin hankkeisiin ei saa olla poissuljettu vaih-
toehto. Panostukset liikenneverkkoon ovat merkittävä sijoitus tulevaisuuteen, joka tuottaa
yhteistä hyvää koko kansakunnalle ja edistää tervettä aluekehitystä.

Rahoitusratkaisut pitää tehdä pitkäjänteisesti ja yli hallituskausien, kuten selonteossa
tuodaan esille. Parlamentaarinen valmistelu ja valvonta ovat tässä keskiössä. On tärkeää,
että kaikkia eduskuntapuolueita kuullaan ja saadaan kaikki sitoutumaan kestävään liiken-
nejärjestelmäsuunnitelmaan. Liikenneratkaisut eivät ole puoluepolitiikkaa eivätkä aluepo-
litiikkaa. Kestävät ratkaisut ottavat huomioon koko Suomen ja kaikkien suomalaisten tar-
peet. Kristillisdemokraattinen eduskuntaryhmä on sitoutunut lisäämään määrärahoja pe-
rusväylänpitoon ja löytämään rahoitusratkaisuja keskeisten liikennehankkeiden toteutta-
miseen.

Arvoisa puhemies! Selonteossa nostetaan esille ilmastopolitiikan suunnitelman mukai-
set tavoitteet liikenteen päästöjen pudottamiseksi. Päästöjen puolittaminen vuoteen 2030
mennessä ja päästötön liikenne vuonna 2045 ovat kovia tavoitteita. Niiden saavuttaminen
ei ole yksinkertainen harjoitus. Tavoitteet ovat kovia, ja niitä kohti pitää suunnata. On kui-
tenkin huomioitava, että Suomi on iso ja harvaan asuttu maa. Erilaiset liikkumismuodot,
myös henkilöautot, ovat välttämättömiä monelle suomalaiselle. Jopa Helsingissä oma auto
on monelle välttämätön oman arjen pyörittämisen ja työnteon kannalta. Nykyisellään jul-
kisen liikenteen hintataso ei vastaa eurooppalaista keskitasoa. Julkisen liikenteen käytettä-
12



Pöytäkirjan asiakohta PTK 151/2018 vp
vyys ja saavutettavuus ovat myös monin paikoin puutteellisia. Julkisen liikenteen kehittä-
miseen tarvitaan selkeästi lisäpanostuksia.

Arvoisa puhemies! Toimiva liikennejärjestelmä pitää sisällään tiet, rautatiet, vesiväylät,
lentoliikenteen sekä liikenteen eri palvelut. Tarvitsemme pitkäjänteisyyttä liikennejärjes-
telmän kehittämisessä. Ihmisten ja elinkeinoelämän tarpeet on huomioitava kattavasti. Il-
masto- ja ympäristötekijät on niin ikään otettava huomioon. Näin voidaan rakentaa tulevai-
suutta kestävällä tavalla.

Puhemies Paula Risikko: No niin, siellä on debattihalukkuutta. Aloitetaan nyt vaikka
edustaja Heinosesta debatti.

17.57 Timo Heinonen kok (vastauspuheenvuoro): Arvoisa rouva puhemies! Kiitos hy-
vistä puheenvuoroista ja kiitos myös ministerille. Tämä 12-vuotinen suunnitelma-ajattelu
on kyllä erittäin tervetullutta. Meidän pitää nähdä kauemmaksi tätä kokonaisuutta ja aja-
tella yhtenäisiä liikkumisen ja kulkemisen ketjuja — radat, tiet, saattoliikenne, tämä koko-
naisuus — niin että ihmiset pääsevät liikkumaan sujuvasti, mutta myös tavarat ja kaikki
muu. On pystyttävä myös näkemään kauemmaksi teknologian kehittymistä, ja se on ehkä
se, mikä eniten estää meidän poliitikkojen hyvää katsetta sinne kauas tulevaisuuteen. Mei-
dän pitäisi olla teknologianeutraaleja lainsäädännössä ja rohkeasti nähdä, että maailma me-
nee kovaa vauhtia ja me emme tiedä, mitä 10—15 vuoden päästä tulee tapahtumaan. 

Haluan antaa ministerille kiitosta korjausvelkatyöstä, jota jatketaan myös tänä vuonna. 
Nostan esille myös autoveron, joka on itse asiassa rajoittamassa meidän autokannan uu-

distumista kaikista pahiten, ja se olisi myös tehokkain keino uudistaa meidän autokantaa. 

17.58 Markku Rossi kesk (vastauspuheenvuoro): Arvoisa rouva puhemies! Kiitoksia
myös ministeri Bernerille tämän parlamentaarisen työryhmän johtamisesta. Ei se ihan
helppo nakki ollut, mutta maalissa ollaan tältä osin kuitenkin. 

Arvoisa puhemies! Kysymyshän on poliittisen tahtotilan muodostamisesta, ja tällä suun-
nitelmalla tullaan tulevaisuudessa sitä tahtotilaa määrittelemään, ei neljäksi vuodeksi vaan
12 vuodeksi, ja luomaan prosessi, joka kulkee koko ajan eteenpäin. Siihen tarvitaan sitten
tietystikin sitä rahoitusta. Tämä 1,3 miljardia perusväylänpitoon ilman muuta tarvitaan,
plus myös tietystikin kehittämismäärärahat, onko se sitten 500 miljoonan vai miljardin eu-
ron taso. Keskustan ryhmä ja keskusta on kyllä valmiina tukemaan sitä, että haetaan todel-
la muitakin kuin näitä hankeyhtiömalleja, jotta sitä uutta rahoitusta saadaan. Onko se sitten
Infra oy:tä, taseyhtiötä vai mitä, mutta ilman tätä meidän keltainen kirja ei tule antamaan
vastausta niihin liikennepoliittisiin haasteisiin, jotka kuitenkin ovat ihmisten, liikenteen,
elinkeinoelämän, saavutettavuuden ja myös liikenneturvallisuuden kannalta aivan välttä-
mättömiä. 

18.00 Mikko Alatalo kesk (vastauspuheenvuoro): Arvoisa rouva puhemies! Todellakin
on hienoa, että tällainen järjestelmäsuunnitelma on nyt tehty, mutta kysyisin: kun tiedäm-
me valtiovarainministeriön kankeuden, voiko tämä valtakunnallinen suunnitelma kaatua
naiiviuteensa siinä mielessä, että maakuntien edustajat kuitenkin aina vain edelleen ja edel-
leen tappelevat verissä päin siitä, minne sitä rahaa annetaan, että käykö sitten kuitenkin
niin, että taas joku hallitus korjaa elikkä pyyhkii yli edellisen hallituksen hankkeita? Tämä
on se vaara, nimenomaan jos eivät liikennemäärät edes riitä kriteeriksi — sekään ei tunnu
13



Pöytäkirjan asiakohta PTK 151/2018 vp
riittävän, kun esimerkiksi Kolmostie Tampere—Pohjanmaa-välillä on edelleen ilman ra-
haansa, vaikka se on läntisen Suomen pääväylä. 

Sitten taas kun puhutaan muusta kuin liikenteen määristä, elikkä elinkeinotoiminnasta,
niin silloinhan meidän pitäisi rahoittaa myös Pohjois-Suomea ja muun muassa matkailu-
teitä ja niin edelleen. Miten tämä yhtälö ratkaistaan, jos sitä rahaa ei ole tarpeeksi? Tässä on
juuri se vaara, että vaikka tämä on hyvä asia ja hyvä hanke, se kaatuu tähän sitten taas jäl-
leen kerran. Sen takia me tarvitsemme myös väyläyhtiön, joka saa markkinaehtoista rahaa,
ja sijoituksia tarvitaan eläkeyhtiöiltä ja myöskin muilta yksityisen sektorin toimijoilta. 

18.01 Markku Eestilä kok (vastauspuheenvuoro): Arvoisa rouva puhemies! Omalta puo-
leltani ja kokoomuksen puolesta haluan kiittää kaikkia puolueita ja niitä henkilöitä, jotka
osallistuivat tähän parlamentaariseen työryhmään, ja tietenkin erityisesti ministeri Berne-
riä, joka puheenjohtajana sitten veti maaliin nämä. Näen itse samalla tavalla kuin edustaja
Rossi, että kyllähän tämä on ikään kuin tietynnäköinen poliittinen tahdonilmaus sille, että
Suomessa pystytään yksissä tuumin rakentamaan pitkäjänteistä suunnitelmaa sille, miten
eri alueita Suomessa tullaan kohtelemaan nimenomaan liikennepolitiikan näkökulmasta.

Itse ajattelen sillä tavalla, että Suomessa on neljä suuraluetta, pohjoinen, länsi, etelä ja
itä, ja kaikilla on omat tarpeensa. Ne ovat hieman erilaisia, mutta ne pitää ottaa huomioon,
koska on erittäin tärkeätä, että teollisuudelle, yrittäjille ja ihmisille annetaan signaali siitä,
mitä tulee tapahtumaan ja kuinka eri kuljetusmuodot tulevat kehittymään, koska se luo tu-
levaisuudenuskoa eri alueille, vähentää vastakkainasettelua ja lisää työintoa ja tekemisen
meininkiä. Siihenhän meidän pitää Suomessa pyrkiä, että me teemme enemmän töitä ja
meidän bruttokansantuote kasvaa, ja kaikkialla maailmassa liikenneinfra on aivan merki-
tyksellinen sen suhteen, [Puhemies: Aika!] miten ihmiset kokevat oman tulevaisuutensa. 

18.02 Suna Kymäläinen sd (vastauspuheenvuoro): Arvoisa rouva puhemies! Todellakin
tämän 12-vuotisen liikennejärjestelmäsuunnitelman työryhmässä sain itsekin olla muka-
na, ja kiitän siitä ilmapiiristä ja siitä yhteistyökyvystä, mistä saimme yli puoluerajojen
tuossa työryhmässä nauttia. Nythän tuo työryhmämme tuotos on sisällytetty tähän selonte-
koon, josta olemme kovin yksimielisiä, ja sopu on tämän osalta käsin kosketeltavaa. Siksi
vähän ihmetyttää tässä käydyssä keskustelussa se, miksi osa kollegoista on kokenut tämän
yhteisen selonteon yhteydessä tarvetta harrastaa suoraan puoluepolitiikkaa ja luoda näin
eripuraa. Ilmastonmuutoksen hillintä ja Suomen kilpailukyvyn edistäminen olivat ne tär-
keimmät kaksi päämäärää tässä liikennejärjestelmätyössä, ja me näimme vahvasti tuossa
yhteisessä työssämme, että päämäärät tukevat toisiaan eivätkä kilpaile keskenään sisältäen
ristiriitaa.

18.04 Ari Jalonen sin (vastauspuheenvuoro): Arvoisa puhemies! Tietysti parlamentaris-
mia pitää korostaa, mutta siitä huolimatta ympäristösyistä näen tulevaisuuden sinisenä.

Moni otti puheenvuorossaan kantaa siihen, miten tämä maksetaan, ja siinä yhteydessä
lienee väistämättä todettava, että melkein yhdessä tuumin lähestulkoon kaikki sanovat, että
autoverosta on luovuttava. Toiset luopuisivat nopeammin, toiset hitaammin, mutta kaikki
näkevät autoveron ongelmana autokannan uudistumisen yhteydessä. Jos me katsomme ny-
kyverotusmallia, niin tässähän häviäjänä ovat pienituloiset suurperheet, jotka asuvat haja-
asutusalueella ja tarvitsevat sen auton. Ne joutuvat nykymallissa maksajiksi. Kokonaisuu-
14



Pöytäkirjan asiakohta PTK 151/2018 vp
distus on tehtävä niin, että maksutaakka ei koidu sinne haja-asutusalueelle sille suurper-
heelle, jolla ei ole varaa uuteen autoon.

18.05 Jari Ronkainen ps (vastauspuheenvuoro): Arvoisa rouva puhemies! Täällä on pu-
huttu näistä uusista rahoitusmalleista, ja perussuomalaiset esittivät vaihtoehtobudjetissaan
uuden rahoitusmallin uusille suurille liikennehankkeille. Kyseessä oli siis laki, jossa jokai-
nen eläkevakuutusyhtiö velvoitettaisiin sijoittamaan 5 prosenttia rahastojensa varoista lii-
kennerahastoon. Tämä raha käytettäisiin päätie- ja rataverkon parantamiseen vuoteen 2025
mennessä. Ideana tässä mallissa ei ole työeläkekassojen varojen kähveltäminen, sillä val-
tio maksaisi eläkelaitoksille kohtuullisen koron. Pääoman sijoittamista kohdennettaisiin
kotimaiseen infraan ulkomaisien sijoituksien sijaan. Kysyisin oikeastaan ministeriltä: olet-
teko tutustunut tähän perussuomalaisten esittämään malliin ja oletteko huomannut, miten
loistava idea tämä on?

18.06 Olavi Ala-Nissilä kesk (vastauspuheenvuoro): Arvoisa puhemies! Aina on sanot-
tu, että ihmisten asumisen ja yritystoiminnan kannalta liikenne on tärkeätä, mutta koskaan
se ei ole ollut niin tärkeätä kuin se on tänä päivänä. Todella pitää kiittää, että liikennemi-
nisteri Berner on leijonan lailla taistellut tällä vaalikaudella liikenteen rahoituksen uudis-
tamiseksi. 

Missä sitten asuu se konservatismi? Sanonkin suoraan: se asuu valtiovarainministeriös-
sä ja siellä johdossa. [Eduskunnasta: Kyllä!] Me olisimme jo pitemmällä, jos ei olisi niin
vanhoillista se budjetointitekniikka, mitä siellä on. Me emme yksin budjettirahoituksen
kautta tässä pääse liikkeelle, vaan tarvitaan hankeyhtiöitä, ehkä siitäkin eteenpäin. Nyt on
aika laittaa valtiovarainministeriökin järjestykseen näissä asioissa, ja olemme talkoissa
mukana.

Arvoisa puhemies! Tiedustelen: kuinka nopeasti näitä hankeyhtiöitä voidaan saada nyt
liikkeelle? Se olisi erittäin tärkeätä.

18.07 Olli-Poika Parviainen vihr (vastauspuheenvuoro): Arvoisa rouva puhemies! 12
vuotta on pitkä aika etenkin teknologian kehittymisessä, mutta toisaalta jos me katsomme
vaikka Suomen ajoneuvokantaa henkilöliikenteessä, niin se vaihtelee 9 vuodesta 14 vuo-
teen keski-iältään alueittain ja kuvastaa hyvin sitä, että ratkaisut, jotka me teemme nyt, vai-
kuttavat vielä 2030-luvullakin, ja tämä tuo tähän työhön varmasti oman haasteensa.

Minä vielä erikseen pyytäisin, että jos ministeri avaisi hiukan sitä, miten olette suunni-
telleet käytännön tasolla, että jatkossa yhteensovitetaan näitä intressejä, joita nyt selonteos-
sakin esiteltiin, eli ilmastonmuutoksen torjuntaa, kilpailukyvyn edistämistä ja alueiden
elinvoiman ja saavutettavuuden turvaamista. Osittainhan nämä ovat myös toisiaan tuke-
via, mutta ne vaativat varmasti luovuutta, ja toisaalta me vääjäämättä tulemme törmää-
mään siihen, minkä monikin täällä on nostanut esiin, että yhdet ratkaisut eivät päde kaik-
kialla vaan meidän täytyy tarkastella alueita myös ihan alueina erikseen.

18.08 Mats Löfström r (vastauspuheenvuoro): Ärade fru talman! Vi har talat mycket här
i kväll om vägar och järnvägar. Men det är också viktigt att poängtera sjöfartens viktiga roll
för Finland och för vår export. Nästan 90 procent av utrikeshandeln går med fartyg i våra
farleder, och det är viktigt att de ryms med också i prioriteringarna i de här planerna. 
15



Pöytäkirjan asiakohta PTK 151/2018 vp
Jag vill också på hela svenska riksdagsgruppens vägnar tacka minister Berner för hen-
nes initiativ till de parlamentariska arbetsgrupperna och alla kollegor som har varit med i
det här arbetet. 

För ett litet land som Finland är det viktigt med långsiktighet och en möjligast stor enig-
het kring strategiska satsningar — som infrastruktur är. Det här har Sverige visat med sina
långsiktiga planer, och det här kan vi ta efter och lära oss av. Därför än en gång tack till in-
itiativet för de här planerna.

18.10 Sari Essayah kd (vastauspuheenvuoro): Arvoisa rouva puhemies! Haluan kiittää
tätä parlamentaarista työryhmää tästä työstä, joka on todellakin yli hallituskausien menevä
suunnitelma. Tässä on katsottava niin elinkeinoelämän kuin myöskin yksittäisten tielläliik-
kujien tarpeita ja totta kai, niin kuin täällä monessa puheenvuorossa on tuotu esille, ennen
kaikkea myös ilmastonäkökulmaa.

Infran rahoitus tarvitsee varmasti uusia avauksia, ja täällä on moitteita annettu valtiova-
rainministeriön suuntaan siitä, että jarrumiehinä siellä tunnutaan olevan. 

Teknologia ehtii varmasti myöskin 12 vuoden periodilla moneen kertaan uusiutua ja pa-
rantua, joten välttämättä meidän ei kaikissa suunnitelmissa pidä lukkiutua siihen, mitä täl-
lä hetkellä on, vaan asiat pystyvät kyllä aika tavalla muuttumaan 12 vuoden periodilla. 

Korjausvelan umpeen kurominen on kyllä asia, joka varmasti löytyy seuraavankin hal-
lituksen pöydältä, ja siihen tarvitaan kyllä sitoutumista. Siinä mielessä täytyy toivoa, että
ymmärretään se, että infrayhteydet ovat kuitenkin tämän maan elinvoimaisuuden tae.

18.11 Katja Taimela sd (vastauspuheenvuoro): Arvoisa rouva puhemies! Itse olisin ryh-
mäpuheenvuoron käyttäjänä toivonut, että oltaisiin keskitytty varsinkin ryhmäpuheenvuo-
rokierroksella tähän selontekokeskusteluun, mutta, arvoisat kollegat, haluan teille vielä
tässäkin kohtaa tähdentää, että SDP:n ilmastopoliittisessa linjapaperissa me tuemme Smart
Energy Transition -hankkeessa esitettyä 750 000 vähä- tai nollapäästöisen auton tavoitetta
vuodelle 2030 — se ei ole meidän oma esityksemme, vaan me tuemme. [Välihuutoja] En
yksinkertaisuudessaan ymmärrä, miten tuosta lauseesta saa yhtälöksi julkisuudessa olleen
tarinan, että me puolueena vaadimme nopealla aikajänteellä liikenteeseen 750 000:ta säh-
köautoa. Tätä tarinaa jatkettiin täällä salissa tänään, ja nyt tässä kohtaa haluan kertoa teille,
että se ei pidä paikkaansa. Jos luette tämän ilmastopoliittisen ohjelmapaperin, niin te näet-
te sieltä, että me tuemme nolla- ja vähäpäästöisen liikenteen kohdalla yhtä lailla myös
hybridejä, kaasuautoja ja biopolttoaineita. Vaikka vaalit ovat lähellä, vaalikiima näissä
asioissa voisi olla minun mielestäni jossain realismissa.

18.12 Ari Torniainen kesk (vastauspuheenvuoro): Arvoisa rouva puhemies! Tämä selon-
teko on hyvä pohja tulevaisuuteen, ja toivottavasti parlamentaarisesti päästään yhteisym-
märrykseen näistä asioista eteenkinpäin.

Liikennejärjestelmäsuunnitelmassa on tarkasteltava kaikkia kulkumuotoja kokonaisuu-
tena. Suomi on pitkien etäisyyksien maa, ja siksi siinä on otettava huomioon kaupunkiseu-
tujen, työssäkäyntialueiden, pitkämatkaisen liikenteen ja haja-asutusalueiden erilaiset tar-
peet. Ne tarpeet ovat eri puolilla Suomea hyvinkin erilaisia.

Tiestön, ratojen ja vesiväylien säännöllinen huolto tulee aina halvemmaksi kuin viimei-
seen asti lykätty perusparannus, ja siksi on erittäin hyvä, että tällä hallituskaudella on pa-
16



Pöytäkirjan asiakohta PTK 151/2018 vp
nostettu perusväylänpitoon. Se on oikea linja myöskin tulevaisuudessa, ja siksi se 300 mil-
joonaa euroa vuodessa lisää tulevaisuudessa on hyvä asia.

Sitten kun täällä on puhuttu niin tunnin radasta, pääradasta kuin itäradasta, niin itse toi-
von, että näitä kaikkia viedään myöskin jatkossa [Puhemies koputtaa] tasavertaisesti eteen-
päin. Se palvelee koko Suomea.

18.13 Toimi Kankaanniemi ps (vastauspuheenvuoro): Arvoisa puhemies! Minäkin kii-
tän ministeriä ja tätä työryhmää, joka on tehnyt hyvää työtä.

Hieman jään miettimään, onko tämä kokonaismalli tämän eteenpäinviennissä liiankin
raskas. Tähän sidotaan hirveän paljon voimavaroja eri tasoilla. Mutta ehkä se näin vaatii.
Tärkeintä on, että parlamentaarinen työ on mukana ja eduskunnan tahto tulee lopulta esille.

Tähän liittyy helposti se ongelma, että tällaisesta suunnitelmasta tulee hyvin jäykkä. Jos
esimerkiksi johonkin 100 kilometrin päähän erämaahan tulee kaivos, niin silloin tarvitaan
nopeasti liikenneyhteydet, sekä maantie- että rautatieyhteydet, ja tämäntapaisiin tilantei-
siin pitää pystyä varautumaan.

Sitten näitä rahoitusmalleja pitää rohkeasti kyllä lähteä nyt ajamaan eteenpäin.

18.14 Joakim Strand r (vastauspuheenvuoro): Arvoisa puhemies! Kiitos ministerille ja
kiitos muillekin hyvistä puheenvuoroista.

Itse haluaisin lyhyesti muistuttaa meitä pohjoismaisesta ja globaalistakin yhteydestä.
Tästä esimerkkinä on se, kuinka Mo i Ranan satamajohtaja Norjassa tuulettaa Vaasa—Uu-
maja-yhteyden uutta ympäristöystävällistä, tehokasta laivaa. Itse olen ollut monessa hank-
keessa mukana Merenkurkun neuvoston kautta, jossa olemme norjalaisten ja ruotsalaisten
ystävien kanssa myös miettineet, kuinka rakennetaan parempia yhteyksiä Ruotsin läpi At-
lantin rannikolle asti.

Toivon siis, että jatkossa huomioidaan myös teollisuutemme sekä eri alueiden kytkök-
set muihin Pohjoismaihin ja myös muihin kansainvälisiin tavara- ja arvovirtoihin; mietin
Koillisväylää, Kiinan uutta Silkkitie-strategiaa ja muitakin. Tämä varmaan auttaa meitä
myös aktiviteeteissamme suhteessa Euroopan unioniin ja rahoituksen saamiseen.

Jag skulle också vilja passa på att fråga hur ministern ser på möjligheten att ytterligare stär-
ka och koordinera det här nordiska samarbetet med tanke på framtiden.

18.15 Markku Pakkanen kesk (vastauspuheenvuoro): Arvoisa rouva puhemies! Tuossa
ryhmäpuheenvuorokierroksella olin havaitsevinani kyllä hyvin laajaa ja hyvää yhteisym-
märrystä tälle selonteolle, ja sitä ilolla tervehdin. Tämä on pitkä ja haasteellinen työ ollut
ministerille vetää, ja toisaalta tässä katsotaan todellakin nyt 12 vuoden päähän tulevaisuu-
teen. Siksi on tärkeää, että täällä salissa nyt on hyvä, laaja yhteisymmärrys, että tätä asiaa
viedään yhdessä eteenpäin.

Totta kai tässä on haasteita, ja itsekin näen niin, että tämä rahoitusyhtiön perustaminen
on se isoin kysymys, ja jos tässä, niin kuin täällä salissa, vallitsee hyvä yhteisymmärrys,
niin siinä on mahdollisuuksia edetä. Täällä on esitetty tämän valtiovarainministeriön näkö-
kulman duubiona, että se on se suurin tulppa. Näin itsekin koen tällä hetkellä, että siihen
suuntaan meidän pitää sitä valmistelutyötä jatkaa, että sen tahon kanssa päästäisiin siinä
asiassa yhteisesti eteenpäin.
17



Pöytäkirjan asiakohta PTK 151/2018 vp
18.17 Suna Kymäläinen sd (vastauspuheenvuoro): Arvoisa rouva puhemies! Todella-
kin, kuten täällä keskustelussakin on tullut esille, Suomi täytyy tunnistaa neljään eri loh-
koon ja ottaa huomioon niitten alueiden erilaisuus. Ihan yhtä tärkeätä on perusväylänpidon
rahoituksen pitkäjänteisyydestä huolehtiminen hallituskausien jokaisella vuodella tästä
eteenpäin. Yksi selkeä huomio on, että rahoituksen pitää lisääntyä ja sitä ei voida vähen-
tää, ja sen vuoksi on tärkeää, että arvioidaan mahdollisuuksia vaihtoehtoisten rahoitusmal-
lien käyttöönotolle muun muassa näiden hankeyhtiöiden muodossa.

Lähtökohtana pitää olla, että liikenneverkon kehittämiseen käytettävissä olevan rahoi-
tuksen on lisäännyttävä, kuten sanoin, jotta liikenneverkko ei toimisi yhteiskunnan kehi-
tyksen esteenä vaan päinvastoin tukisi sitä, mitä varten se on alun perinkin tähän yhteis-
kuntaan rakennettu. [Puhemies koputtaa] On myös muistettava, että näistä liikennejärjes-
telmätasotavoitteista [Puhemies: Aika!] on johdettavissa selkeästi mitattavia palvelulu-
pauksia.

18.18 Ari Jalonen sin (vastauspuheenvuoro): Arvoisa puhemies! Pohjalla on tosiaan
kaikkien tunnustama korjausvelka, ja tämä hallitus on nyt ottanut sen ikään kuin haltuun,
mutta samaan aikaan on todettava myös se, että hankkeisiin on sitten tullut investointivel-
kaa. Kun otetaan huomioon se, että liikenne on todella monimuotoista ja jokainen niistä
muodoista vaatii omia panostuksiaan... Jos otetaan raideliikenne esimerkiksi, niin paikal-
lisliikenne tarvitsee tietyn infran, pitkän matkan nopeat henkilöliikenteet tarvitsevat oman
näkökantansa ja tilansa, missä liikkua, ja samaan aikaan kun tavaraliikenne liikkuu siellä
samoilla raiteilla, niin havaitaan, että pelkästään raideverkkoa pitää kehittää monelta eri
näkökantilta, ja tässä on suuria haasteita. Kokonaisuus tulee ottaa huomioon.

18.19 Sari Tanus kd (vastauspuheenvuoro): Arvoisa rouva puhemies! Kiitos, että minä-
kin ryhmäpuheenvuoron pitäjänä saan toisen puheenvuoron. Olisin halunnut nostaa esille
vielä pääradan tilannetta. Siis Helsingin ja Tampereen välinen osuushan on Suomen kirk-
kaasti vilkkaimmin liikennöity rataosuus, ja sillä on päivittäin haasteita. Kapasiteetti on ai-
van liian pieni siinä. Kuitenkin junaliikenne pääkaupunkiseudun ja Pohjanmaan, Keski-
Suomen ja Satakunnan välillä kulkee Tampereen kautta pääradalla, ja Tampereen kautta
Helsinkiin kulkee suuri osa koko Suomen rataliikenteestä. Niin kuin sanottu, kapasiteetti
tällä osuudella on aivan liian pieni, ja olisinkin kysynyt nyt ministeriltä: voisitteko ajatella,
että näitä suunnitelmia ja toteutuksia voitaisiin tehdä jotenkin nopeutetussa tahdissa, kos-
ka suunnitelmat vievät pitkään ja toteutus vie pitkään, mutta on mahdollista myös miettiä
nopeutettuja vaihtoehtoja? Voin kyllä kertoa myös omasta melkein päivittäisestä koke-
muksestani, että parannukset ovat todella tarpeen sillä välillä.

18.20 Mikko Alatalo kesk (vastauspuheenvuoro): Arvoisa puhemies! Juuri niin kuin äs-
keisessä puheenvuorossa edustaja Tanus puhui, päärata on todella ylivoimaisesti eniten lii-
kennöity rata, ja tämä alkupää erityisesti täytyy saada kuntoon, jotta myös yhteydet Poriin,
Jyväskylään ja myös pohjoiseen toimivat. Minun mielestäni kannattaisi nyt unohtaa nämä
hötkyilyt Jäämeren radoista ja Tallinnan-tunneleista ja keskittyä suomalaiseen liikentee-
seen.

Mutta mitä tulee päästöihin, niin tuo tavoite, 700 000 sähköautoa 2030 mennessä, on yli-
optimistinen. Ja todellakin, riittävätkö koboltti- ja litiumvarat? Onko se eettisesti oikein,
että lapset sitä kaivavat Kongossa? Ja mihin on unohtunut biodiesel, mihin on unohtunut
18



Pöytäkirjan asiakohta PTK 151/2018 vp
biokaasu, jota Suomessa voidaan tuottaa? Jotenkin tämä keskustelu on harhautunut vääril-
le raiteille siinä mielessä. Ennen kaikkea auton hankinnan verottamisesta luopumalla voi-
daan vaikuttaa autokannan ikään, ja tämän pitäisi näkyä myös seuraavassa hallitusohjel-
massa toivon mukaan.

Toinen varapuhemies Tuula Haatainen: Annan vielä viisi vastauspuheenvuoroa, ja sen
jälkeen annetaan ministerille vastauspuheenvuoro ja katsotaan sitten, mikä on tilanne.

18.21 Markku Eestilä kok (vastauspuheenvuoro): Arvoisa rouva puhemies! Tämän kes-
kustelun tarkoitus on pohtia pitkäjänteistä suunnitelmaa, ja ainakin itse tarkoituksella pi-
dättäydyn ottamasta kantaa mihinkään yksittäiseen hankkeeseen. Totean vain sen, että joka
puolella maata on tärkeitä hankkeita niin ihmisten kannalta, teollisuuden kannalta kuin
yrittämisen ja yritysten kannalta mutta kannattaa ehkä rauhoittua ennen vaaleja, ettei lähde
vaatimaan itselle kaikkea. Niitä tarpeita on muuallakin: päärata on tarpeellinen, Turun tun-
nin juna, itäradat ja kaikki, eikä unohdeta kumipyöräliikennettä ja kaikkea. Nämä pitää
maltilla ja parlamentaarisesti hoitaa. Minä pidän suurena voittona sitä, että täällä on mai-
ninta parlamentaarisesta ohjausryhmästä, joka lähtee myös vaalien jälkeen toimimaan, ja
sitten arvioidaan koko maan tarpeet yhdellä kertaa ja tehdään pitkäjänteinen suunnitelma.

18.22 Katja Taimela sd (vastauspuheenvuoro): Arvoisa rouva puhemies! Edustajakolle-
ga Eestilän arvokkaasta puheenvuorosta on helppo jatkaa — kenties minun viimeinen pu-
heenvuoroni tähän aiheeseen. Haluan tässä lopuksi painottaa, että tässä 12-vuotisessa lii-
kennejärjestelmän työstämisessä on äärimmäisen tärkeää olla tavoitteena ja myös tekona
se, että väyläverkosta huolehditaan aivan koko maassa, ei niin, että tehdään siltarumpupo-
litiikkaa ja jo nyt huudellaan siitä, mille alueelle mitäkin hankkeita. Liikennehankkeiden
vertailemiseksi on kehitettävä yhteismitallisia arviointityökaluja, ja uusia hankkeita prio-
risoitaessa on pystyttävä aiempaa laajempaan vaikutusten arviointiin — aivan ehdottomas-
ti tämän pitää olla tämän työn ytimessä. Sitten hankkeiden kohdalla pitää huomioida eri-
tyisesti vaikutukset elinkeinoelämään, työllisyyteen, liikennemääriin ja tietysti myös alu-
eelliseen kehitykseen.

Arvostan tätä työtä, jota on parlamentaarisesti tehty, mutta uskallan todeta sen — minkä
varmasti toteaa moni muukin tässä salissa — että tämä käsittelyssä oleva selonteko on kui-
tenkin varsin ympäripyöreä. Kaikki ratkeaa lopulta siinä, miten puolueet kunnioittavat
suunnitelmaa ja parlamentaarista työtä ja mikä on oikea balanssi hallitusohjelman ja tämän
liikennejärjestelmäsuunnitelman välillä. [Puhemies: Aika!] Elikä työ jatkuu seuraavalla
vaalikaudella.

18.24 Toimi Kankaanniemi ps (vastauspuheenvuoro): Arvoisa puhemies! Kyllä ylivoi-
maisesti tärkeintä on se, että me katsomme elinkeinoelämän tarpeet ensimmäisenä, ja sit-
ten se palvelee samalla ihmisiä. Tässä yhteydessä ei todellakaan ole syytä yksittäisiin
hankkeisiin mennä, mutta otan esimerkin kuitenkin Vaajakosken kohdasta, jossa menee
Nelostie, Ysitie, 13-tie ja 23-tie eli neljä valtatietä, joista yksi on Eurooppa-tie. Siinä on
sellainen pullonkaula, jossa viikoittain tulee seisottua ruuhkassa. Siellä on raskas liikenne,
siellä on kevyt liikenne, siellä on paikallisliikenne, kaikki seisovat. Se on valtava kustan-
nus kansantaloudelle, kun kallis kalusto seisoo paikallaan tai etenee hitaasti, miehet ajavat
autoa ja työajat ja ajoajat menevät ohi ja muuta tällaista. Kyllä tällaiset kohdat pitää ottaa
19



Pöytäkirjan asiakohta PTK 151/2018 vp
vakavasti ja pitää saada poistettua meidän tieverkosta. Muualla Suomessa ei todellakaan
ole sellaista paikkaa kuin on Vaajakoskella, kun on neljä valtatietä samassa.

18.25 Markku Pakkanen kesk (vastauspuheenvuoro): Arvoisa rouva puhemies! Haluan
vielä omassa puheenvuorossani nostaa tuon rautateiden merkityksen Suomelle. Niin kuin
täällä on kuultu, elinkeinoelämä on yksi tärkeä mittari sille, miten niitä on, eli raideliiken-
teen kehittämiselle Suomessa. Suomessa todellakin tämä Helsinki—Tampere-väli on se
ensimmäinen korjattavissa oleva ruuhkautuva väli, ja sen kuntoon saattaminen auttaa lii-
kennettä niin itään kuin länteenkin, kun se pullonkaula saadaan siitä korjatuksi — siinä tu-
levat elinkeinoelämän tarpeet ja sillä lailla myös henkilöliikennetarpeet. Totta kai sitten tu-
levat itäradat ja nämä Turun radat välittömästi sen jälkeen.

Toinen tärkeä asia tässä selonteossa on minusta se, että kiinnitetään huomiota polttoai-
neratkaisuihin eikä keskitytä välttämättä yhteen, vaan on biodieseliä ja biokaasua, niin
kuin tässä muun muassa edustaja Alatalo sanoi. Kotimaista energiaahan siinä pitäisi pys-
tyä painottamaan ja kehittämään, ja siinä tämän jakeluvelvoitteen kehittäminen on minun
mielestäni yksi tärkeä ratkaisu.

Toinen varapuhemies Tuula Haatainen: Sitten viimeinen puheenvuoro, edustaja Jalo-
nen, ja sen jälkeen ministeri.

18.26 Ari Jalonen sin (vastauspuheenvuoro): Arvoisa puhemies! Yksi asia, mistä tässä ei
ole vielä sanottu, on liikenne- ja viestintävaliokunnan se toinen puoli elikkä viestintäpuoli.
5G-verkko on kovaa vauhtia kehittymässä, ja liikenteen väheneminen on yksi asia, mikä on
sinänsä positiivista, jos se tehdään etätyön mahdollistamisen kautta, eli nämä viestintäpuo-
let on myös otettava huomioon.

Totean tähän väliin Tallinnan-tunnelista ja muista isommista hankkeista, että ne eivät
budjettiin tule mahtumaan ja budjetista niitä ei yksinomaan voi ajatella rakennettavan.

Korjausvelka on se ensimmäinen, ja sitten pitää kehittää avoimesti tätä kokonaisuutta,
mikä tässä on, nimenomaan viestinnästä eri liikennemuotoihin, joukkoliikenteen kehittä-
minen MaaS-keinoin, ynnä muuta, ynnä muuta. Me olemme liikenteen parissa semmoises-
sa muutoksessa, että välttämättä tänään ei tiedetä, mitä huomenna tulee uutisista. Kokonai-
suus — sitä painotan.

Toinen varapuhemies Tuula Haatainen: Ja tämän debattiosuuden päättää ministeri Ber-
ner, 5 minuuttia, olkaa hyvä.

18.27 Liikenne- ja viestintäministeri Anne Berner: Rouva puhemies! Haluan kiittää
kaikkia eduskuntaryhmiä tästä yhteisestä työstä, jota olemme tehneet parlamentaarisessa
työryhmässä hyvässä hengessä, luottamuksellisesti ja eteenpäin katsoen. 12-vuotinen lii-
kennejärjestelmäsuunnitelma nojaa lainsäädäntöön, ja sitä myötä siitä syntyy myös vel-
voittava työkalu. Toivon myöskin, että kaikki eduskuntaryhmät sitoutuvat jatkossakin par-
lamentaarisesti tätä prosessia kehittämään. Kun tätä viedään eteenpäin, niin toivon myös,
että nojaamme mahdollisimman paljon tietoon. 

Meillä on 12 aluetta ja ilmansuuntaa Suomessa. Jokaisella on omat tarpeensa — pohjoi-
sella ja läntisellä Suomella, itäisellä Suomella, eteläisellä Suomella. Meillä on myöskin
neljä erilaista liikennemuotoa: meillä on raiteet, meillä on tiet, meillä on vesi- ja merilii-
20



Pöytäkirjan asiakohta PTK 151/2018 vp
kenne, meillä on ilmaliikenne. Myös näiden tulee entistä enemmän tehdä yhteistyötä, inte-
groitua toisiinsa, syöttää toisilleen liikennettä. 

Liikenteen merkittäväksi tekijäksi on tullut myöskin kaikki se data ja tieto, joka siihen
liittyy, teknologinen kehitys ja samoin myöskin se, miten me ohjaamme liikennettä ja mi-
ten me huolehdimme liikenteen sujuvuudesta ja priorisoinneista. Tällä kaudella olemme
merkittävästi panostaneet näiden olosuhteiden luomiseksi. Me olemme panostaneet sii-
hen, että meidän liikenteenohjauksemme tulee olemaan ensiluokkaista, uutta ja integroitu-
nutta ja että se huolehtii siitä, että meidän neljä liikennemuotoamme toimivat entistä enem-
män yhteen. 

Samanaikaisesti me olemme uudistaneet laajasti meidän lainsäädäntöämme. Oikeas-
taan kaikissa mahdollisissa suurissa kokonaisuuksissa olemme valmistautuneet teknolo-
gian muutokseen. Olemme myöskin valmistautuneet siihen, että meillä on Suomessa edel-
lytyksiä synnyttää parempaa tuottavuutta mutta myös parempia yhteyksiä. 

Se, mitä me vielä tarvitsemme, on suunta ilmastonmuutoksen osalta ja myöskin se, mi-
ten me ratkaisemme infran rahoituksen kestävällä pohjalla. Nämä asiat eivät ole toisiaan
vastakkain vaan ne tukevat toisiaan, mutta ne edellyttävät sinänsä sen, että teemme siinä
välimaastossa arvovalintoja, valintoja siitä, miten ihmisten liikkuminen on kestävää, mi-
ten me huolehdimme elinkeinoelämän kustannuksista ja logistiikan kustannuksista, ja sa-
malla myöskin siitä, miten me luomme ennustettavuutta. 

Meillä on valtavasti luotu työkaluja tällä kaudella, ja nyt oikeastaan seuraavalla kaudel-
la on aika toimeenpanna. Tämä tarkoittaa myöskin sitä, että meidän täytyy avoimesti kat-
soa kaikkia niitä avauksia, joita tulee liikenteen rahoituksen edistämiseksi. Meillä on si-
nänsä ollut mahdollista löytää yhteistä tahtotilaa suurten raidehankkeiden osalta. Näkemys
hankeyhtiöistä on meille yhteinen, ja me pystymme siltä osalta liikkumaan eteenpäin.
Meillä on yhteistä tahtotilaa myöskin korjausvelan suhteen ja perusväylänpidon tason nos-
tamisen osalta. Tässä toivon, että kaikki eduskuntaryhmät pitävät omista sitoumuksistaan
kiinni, ja toivottavasti pystymme vielä tällä kaudellakin vaalien jälkeen nostamaan perus-
väylänpidon tasoa siihen, mihin se on luvattu. Nyt alkuvuodesta meillä on 100 miljoonaa
käytettävissä, ja vielä 200 miljoonaa tälle vuodelle tarvitaan. 

Sitten on kysymys siitä, miten me ratkaisemme meidän investointivelkaa — miten me
huolehdimme siitä, että se noin 35—56 miljardia, jota meillä eri arvioiden mukaan on Suo-
messa investointivelkaa, rahoitetaan? Se ei tule olemaan mahdollista ilman uusia rahoitus-
malleja, ja silloin me emme puhu pelkästään siitä, miten työeläkeyhtiöt, yksityinen sektori
tai EUosallistuvat, sillä monet näistä eivät ole tämäntyyppiselle rahoitukselle kelvollisia,
vaan me puhumme siitä, että me tarvitsemme uusia kiertoliittymiä, me tarvitsemme ohitus-
teitä, me tarvitsemme uusia yhteysvälejä, me tarvitsemme raiteita, jotka tarvitsevat säh-
köistystä ja nopeutusta, ja näiden hankkeiden rahoitukseen me tarvitsemme ratkaisun. Se
edellyttää verotuksen uudistamista, ja se edellyttää myöskin avointa keskustelua siitä,
voimmeko siirtyä omistamisen verottamisesta käytöstä maksamiseen. Nämä ovat valinto-
ja, joilta ei nyt kannata sulkea ovia. Kannattaa katsoa, miten näiden osalta löydetään sel-
laista, mikä samalla tukee meidän ilmastotavoitteita ja myöskin kytkeytyy suoraan infran
rahoitukseen. 

Tässä teillä on käsissänne kaikki edellytykset, ja uskon, että tämä parlamentaarinen työ-
ryhmä — se työskentely, jota olemme siellä tehneet, tämä loppuraportti ja nyt teillä käsis-
sänne oleva selonteko — antaa eväitä sille, että seuraavalla kaudella pystytte jatkamaan ja
katsomaan hyviä ratkaisuja eteenpäin, ja luotan siihen, että tämä työ kantaa myöskin pi-
21



Pöytäkirjan asiakohta PTK 151/2018 vp
demmälle. Kiitos vielä kerran tästä yhteistyöstä. Kiitoksia myöskin tästä kaudesta, ja toi-
von, että tällä tiellä pääsemme eteenpäin. — Ja sen 5G:n osalta, edustaja Jalonen, ollaan
myöskin jo pitkällä, ja digitaalisen infran strategiakin on jo valmiina. — Kiitoksia. 

Toinen varapuhemies Tuula Haatainen: Nyt mennään sitten puhujalistaan.

18.33 Mikko Alatalo kesk: Arvoisa puhemies! Todellakin liikennejärjestelmäsuunnitel-
massa keskeiset päämäärät ovat Suomen kilpailukyvyn edistäminen, ilmastonmuutoksen
torjunta sekä alueiden saavutettavuus ja elinvoimaisuus. Viennin edistäminen ja talouskas-
vu nojaavat toimivaan liikennejärjestelmään, ja todellakin liikenneratkaisuilla on keskei-
nen asema tässä asiassa. Mutta yksittäistä ihmistäkään ei voida unohtaa. Tämä on erittäin
tärkeää, kun ajatellaan työ- ja asuinpaikan valintaa, mihin jokaisella on oma oikeutensa, ja
nythän edellytetään, että työtä käydään tekemässä kauempanakin. 

Tämä liikennejärjestelmäsuunnitelma vuosille 20—31 päätetään ensi vuoden aikana,
siis vuonna 20, ja on tärkeää, että valmistelutyötä jatketaan, ja todella toivon, niin kuin
tuossa debattipuheenvuorossa sanoin, että siitä ei tule sellainen kissanhännänveto vaan että
todella oikeasti katsotaan liikennemääriä ja niitä kriteerejä — viittasin muun muassa Kol-
mostiehen — ja toisaalta sitten taas elinkeinopoliittisia vaikutuksia siinä, mitä teitä vali-
taan. Samoin tietysti kun puhutaan radoista — esimerkiksi pääradan uusi tunnin juna -han-
ke, joka on todella iso — on nimenomaan kysymys siitä, mikä vaikutus niillä on koko Suo-
meen. 

Todellakin pitkään jatkuneen korjausvelan lisääntymisen jälkeen on päästy tilantee-
seen, jossa rahoitusta lisäämällä — kiitos hallituksen — on saatu aikaan tilanne, jossa kor-
jausvelka ei nyt juuri kasva, mutta se alkaa taas kasvamaan, jos ei rahaa ole lisää. Se voi-
daan toteuttaa budjettirahoituksella, mutta silloin nämä uudet investoinnit täytyy todella-
kin saada rahoitettua muuten, ja siinä täytyy silloin miettiä myös sitä, olemmeko me val-
miita maksamaan esimerkiksi tiemaksuja, jolloin vaihtoehtona sitten siellä on myös maa-
seututie, jossa ei ole tiemaksuja, niin kuin on Ranskassa ja Saksassa ja muuallakin Keski-
Euroopassa.

Yksi suuri huolenaihe on Suomen autokannan keski-ikä, joka on korkea, ja auton han-
kinnan verottamisesta luopumalla voidaan vaikuttaa autokantaan ja näin myös päästöjä vä-
hentää. Ranskassa jo mellakoitiin dieselveron nostoa vastaan. Taannoin dieseliä pidettiin
vielä ekologisena polttoaineena, mutta nyt se on asiantuntijoiden mukaan myrkky. Suo-
messa suuri yleisö taas toivoo dieselveron poistoa. On totta, että käyttövoimavero on aja-
nut tiensä päähän. Autoilun kustannukset ovat muutenkin korkeat, joukkoliikennettä ei
kaikkialla ole, ja ihmisten on päästävä töihin sorateiltäkin. Romutusmaksu kohdistui ehkä
noihin parempituloisiin siinä mielessä, että monella ei ole varaa ostaa uutta autoa. Jos pie-
nituloinen saisi romutusmaksun myös käytetyn auton ostosta, silloin päästöjä voitaisiin oi-
keasti vähentää, jos halutaan. Todellakin kun puhun sähkö- ja hybridiautoista, niin toistai-
seksi vähävaraisilla on rajalliset mahdollisuudet niihin. Toki saattaa tässä kymmenessä
vuodessa tapahtua paljon edistystä ja myös sähkö- ja hybridiautot halventuvat, mutta siinä
voi kyllä kysyä, pitääkö sitten olla jotain hankintatukea tai verotuksellista porkkanaa tai
muuta.

Kotimainen biokaasu tosiaan lasketaan kasvihuonevaikutuksiltaan nollapäästöiseksi, ja
todella se olisi hyvä vaihtoehto myös, kun puhutaan kovasti näistä sähköautoista. Biojäte
jalostetaan metaaniksi, ja todella kaasua tuotetaan Suomessa jo nyt melkein 50 000 auton
22



Pöytäkirjan asiakohta PTK 151/2018 vp
tarvitsema määrä. Vaikka biokaasun tankkauspaikkoja ei vielä ole kattavasti, täytyy muis-
taa, että lähes kaikki Suomessa kaasulla kulkevat henkilöautot ovat biofuel-hybridejä, eli
niissä on myös bensatankki. Näin kaasuautoilijakin voi tehdä Lapin-matkansa omalla au-
tollaan. Biokaasun käyttö luo työpaikkoja ja parantaa Suomen polttoaineomavaraisuutta.

Myös ilmastotavoitteiden saavuttaminen on tavoitteena, kun tieverkkoa parannetaan.
Tietysti totta kai rautateillä pitää kulkea tavaraa, mutta kaikkialle eivät raiteet mene, ja kyl-
lä se näin on vain, että tavaraliikenteestäkin leijonanosa kulkee kumipyörillä, ja se täytyy
muistaa.

Todellakin me tarvitsemme valtionenemmistöistä väyläyhtiötä, jotta saataisiin myös
markkinaehtoista rahaa näihin investointeihin, ja meidän täytyy muuttaa asennettamme
niin, että me olemme valmiita maksamaan myös teiden käytöstä. Muussa tapauksessa me
tulemme jäämään kehitysmaaksi Keski-Eurooppaan verrattuna.

18.38 Sami Savio ps: Arvoisa puhemies! Käsittelyssä on siis valtioneuvoston selonteko
valtakunnallisen liikennejärjestelmäsuunnitelman valmistelusta. Kuten edustaja Ronkai-
nen perussuomalaisten ryhmäpuheenvuorossa jo totesi, liikenteen suunnittelussa tulee eh-
dottomasti korostaa sekä elinkeinoelämän että ihmisten liikkumistarpeiden toteutumista.
Liikenteen tulee olla sekä sujuvaa että turvallista ja mielellään myös kohtuuhintaista. 

Vaalikauden aikana aiempaa paremmin hallintaan saadusta korjausvelasta huolimatta
monet liikenneväylät ovat nykyisin edelleen niin heikossa kunnossa, että liikenne takkuaa
ja ohitustilanteissa joudutaan aivan liian usein läheltä piti -tilanteisiin. Pahimmat vaaran
paikat ovat monelta osin tiedossa ja osin suunnitelmatkin valmiina, mutta määrärahoja pe-
rusparannuksiin ei ole kaikesta huolimatta löytynyt. Se on suuri vahinko, sillä hitaat ja hei-
kot liikenneyhteydet lisäävät teollisuuden ja elinkeinoelämän kustannuksia ja heikentävät
siten niiden kilpailukykyä kansainvälisillä markkinoilla. Maamme harva asutus ja pitkät
etäisyydet vaikeuttavat tilannetta entisestään. 

Arvoisa puhemies! Väyläverkkoa on syytä kehittää pitkäjänteisesti, suunnitelmallisesti
ja määrätietoisesti. Se maksaa itsensä pitkällä tähtäimellä takaisin työllisyysasteen nousun
myötä ja kohonneina verotuloina. On myös syytä harkita vakavasti sitä, voisivatko elä-
keyhtiöt sijoittaa osan hallinnoimastaan varallisuudesta tuottavasti ja turvaavasti lainaa-
malla sen väyläverkoston edellyttämiin investointeihin kohtuullisella korolla, kuten perus-
suomalaiset ovat aiemmin esittäneet. 

Arvoisa puhemies! Kokonaisuutena arvioiden on joka tapauksessa myönteistä, että lii-
kennepolitiikkaa ohjataan jatkossa selvästi nykyistä pidemmällä tähtäimellä, vaikka kehit-
tämissuunnista ja -keinoista ei nähtävästi ollakaan puolueiden välillä yksimielisiä. Kolme
vaalikautta eli 12 vuotta on jo kohtuullisen pitkä aikajänne varsinkin poliittisessa päätök-
senteossa, vaikka liikenneväylien kehittämisessä tulisi pyrkiä tätäkin pidempien ajanjakso-
jen ja niiden kuluessa tapahtuvien muutosten ennakoimiseen ja hahmottamiseen ainakin
mahdollisuuksien mukaan. Luonnollisesti suunnitelmissa tulee olla myös jouston varaa,
jos olosuhteet muuttuvat.

Arvoisa puhemies! Autoilu on Suomessa liian kallista. Hintavia ovat sekä uudet ajoneu-
vot että polttoaine, monien suomalaisten ajamat vanhat autot eivät niinkään. Halvemmaksi
autoilu ei ainakaan tule, jos polttomoottoriautot korvataan pikatahdilla sähköautoilla, ku-
ten julkisuudessa on esitetty. On myös huomioitava, että sähköautojen akkujen valmistus
on ympäristön ja luonnonvarojen kannalta varsin kuluttavaa eikä esimerkiksi suurimittais-
ta sähköautojen latauskapasiteettia pystytä järjestämään ilman uusia ydinvoimaloita. Vaik-
23



Pöytäkirjan asiakohta PTK 151/2018 vp
ka ydinvoimaloissa tuotettu sähkökin tulee lopulta kuluttajalle töpselistä, niin se ei tapah-
du nopeasti eikä ole ilmaista — ei varsinkaan, jos ydinvoimalan tilaus tehdään Arevalta.

Olisikin mielenkiintoista kuulla, miten esimerkiksi vihreät suhtautuvat ydinvoiman lisä-
rakentamiseen. Tarve siihen on väistämättä edessä, jos sähköautomania saa Suomessa val-
lan, kuten useimpien poliittisten päättäjien mielessä näyttää nyt käyvän, riippumatta siitä,
onko kansalaisilla varaa sähköautoihin tai edes kohonneisiin sähkölaskuihin.

Arvoisa puhemies! Autoilun lisäksi myös rataverkostoon on syytä panostaa merkittä-
västi. Kaikilla kansalaisilla ei ole varaa tai edes tarvetta autoon, ja nopeammat junayhtey-
det lisäävät huomattavasti työvoiman liikkuvuutta ja parantavat työllisyysastetta. Tarvetta
on myös itä—länsi-suuntaisten poikittaisyhteyksien kehittämiselle esimerkiksi Pori—Par-
kano—Haapamäki-välillä ja siitä edelleen eteenpäin, jotta vientiteollisuuden tuotteet saa-
taisiin kustannustehokkaasti satamiin.

Arvoisa puhemies! Erityistä huomiota on silti kiinnitettävä suurta osaa Suomesta palve-
levan pääradan toimivuuteen muun muassa lisäraiteita rakentamalla. Nykyinen kapasiteet-
ti on sekä pääradalla että muuallakin rataverkossa osoittautunut riittämättömäksi, mikä on
osaltaan pahentanut VR:n vaikeuksia ja lisännyt edelleen junien toistuvia myöhästymisiä
varsinkin talvella. Ongelmat heijastuvat eri puolille rataverkkoa, kun yhteysjunat joutuvat
odottamaan matkustajia. 

Arvoisa puhemies! Heitän lopuksi pallon VR:n hallintoneuvostolle sen suhteen, että
[Puhemies koputtaa] junaliikenteen houkuttelevuuteen vaikuttaa olennaisesti aikataulussa
pysyminen. Ellei joukkoliikenteessä matkustaminen ole miellyttävää, valitsee yhä useam-
pi jatkossakin väistämättä ja täysin ymmärrettävästi oman auton joukkoliikennevaihtoeh-
don sijaan. Tämä lisää myös tieliikenteen pullonkaulojen syntyä, mikä tuskin on kenen-
kään tavoite.

18.44 Markku Eestilä kok: Arvoisa rouva puhemies! Yksi syy siihen, että meillä sekä pe-
rusväylänpitoon kohdennettu budjettirahoitus että kehittämishankkeisiin kohdennettu bud-
jettirahoitus on pieni, on tietenkin se, että meidän valtion taloudellinen tilanne ei ole ollut
riittävän hyvä, jotta me olisimme voineet infraan satsata kansantalouteen suhteutettuna sa-
man verran kuin Ruotsi. Se on ymmärrettävää, kun sama raha kilpailee sosiaali- ja tervey-
denhuollon kanssa ja monen muun tärkeän budjettimenon kanssa.

Nämä Suomi—Ruotsi-maaottelut herättävät aina kiinnostusta, tai ainakin menneisyy-
dessä herättivät kiinnostusta, ja nyt kun katsoo verotusta ja liikenneinfraan kohdistuneita
investointeja, niin aika mielenkiintoisia taulukoita löytyy netistä. Tässä on vuodelta 2016
taulukko, jossa todetaan, että Suomi verottaa liikennettä 8 miljardilla. Ruotsin vastaava
luku on 9,6 miljardia. Jos me suhteutamme tämän kansantalouteen, niin Suomi verottaa lii-
kennettä lähes kaksi kertaa enemmän kuin Ruotsi. Se on minun mielestäni siinä mielessä
ongelma, että kun pyörät pitäisi pitää pyörimässä ja talouden pyörät ennen kaikkea pitää
pyörimässä, niin mitä kalliimpaa liikenne on ja mitä kalliimpaa on liikkuminen, sitä enem-
män tavallaan kansantalouden tuottokyky heikkenee. Tämä on jotenkin hankala tilanne, ja
me emme budjettikirjan kautta pääse eteenpäin. Kun Ruotsi sijoittaa verotetuista tuloista
noin 50 prosenttia perusväylänpitoon, tiestöön ja rautateihin, niin Suomella tämä luku on
parikymmentä prosenttia. Mutta se selittyy sillä, että Ruotsissa kansantaloudella menee pa-
remmin. Siellä vaihtotase on 6—8 prosenttia bruttokansantuotteesta. Meillä se oli pitkään
negatiivinen koko tämän 2000-luvun. Nyt se on päässyt positiiviseksi.
24



Pöytäkirjan asiakohta PTK 151/2018 vp
Viime kädessä näissä liikennehankkeissa aina kuitenkin kohdataan työmarkkinoiden
toimivuus, viennin vetäminen ja se, kuinka paljon tähän maahan tulee nimenomaan vien-
nin kautta rahaa. Jos meillä ei ole rahaa, niin me emme pysty kehittämään näitä infrahank-
keita niin kuin meidän pitäisi. Tämä on sen takia tämmöinen kokonaisuus, joka pitää kat-
soa. Mitä enemmän ihmiset saadaan Suomessa töihin, sitä paremmat tiet, rautatiet ja vesi-
väylät meillä on.

18.46 Toimi Kankaanniemi ps: Arvoisa rouva puhemies! Liikennejärjestelmän kehittä-
misen tavoitteet on lueteltu selonteon kohdassa 2, ja jos olisin itse ne kirjoittanut, niin oli-
sin hieman toisenlaiseksi ne pannut. Täällä nimittäin todetaan, että ”yleisiä yhteiskunnal-
lisia päämääriä ovat Suomen kilpailukyvyn edistäminen, ilmastonmuutoksen torjunta sekä
alueiden elinvoima ja saavutettavuus”. Oma järjestykseni olisi se, että ensimmäisenä Suo-
men kilpailukyvyn edistäminen eli elinkeinopoliittinen lähtökohta ja tavoite, toisena aluei-
den elinvoima, kolmantena saavutettavuus, neljäntenä turvallisuus ja viidentenä ilmasto-
politiikka.

Miksi näin? Mielestäni me elämme nyt ja tulevaisuudessa siitä, että meillä on voimakas
elinkeinopolitiikka ja vientivetoinen talous, ja sen edellytyksistä yksi keskeinen on se, että
liikenneväylät, niin maantiet ja radat kuin vesi- ja ilmaliikennekin, ovat kunnossa ja näihin
liittyvät käyttökunnossapitotarpeet jatkuvasti tyydytettyinä.

Toiseksi alueiden elinvoima on tässä maassa tavattoman tärkeää. Meillä asuu ihmisiä
koko maassa — vaikka niitä aukkoja on tullut viime aikoina huonon aluepolitiikan takia,
mutta kuitenkin meillä on periaatteessa koko maa asuttuna — ja tasa-arvo, oikeudenmu-
kaisuus ja kohtuus on, että kaikilla on myös liikkumismahdollisuudet julkisia väyliä pitkin.

Saavutettavuus on tavattoman tärkeää. Käytin esimerkkinä tuota Vaajakosken kohtaa,
jossa edustaja Hakkaraisen kanssa usein seisomme, kun siellä rekat ja henkilöautot ja linja-
autot seisovat tai matelevat hyvin hitaasti. Siellä on valtavan kallis kalusto tehottomassa
käytössä. Ja esimerkkinä nyt — vaikka tämän suunnitelman kohdalla ei pidä sinänsä men-
nä yksittäisiin teihin — tuo Eurooppa-tie E75, Nelostie, Lusista Vaajakoskelle ja edelleen
Jyväskylän pohjoispuolelta eteenpäin, on sellainen pullonkaula, että siellä on valtava lii-
kenne ja se matelee hyvin hitaasti. Kyllä semmoinen tie, joka on Eurooppa-tie, itse asiassa
EU:n päätösten mukaankin pitäisi nostaa sellaiseksi, että siellä nopeus kesällä olisi 120 ja
talvikelilläkin 100. Silloin se olisi kohtuullinen tasoltaan. Eli saavutettavuus on äärimmäi-
sen tärkeää, ja se on myös kansantaloudelle erittäin merkittävä tuottokysymys.

Neljänneksi siis haluan kyllä nostaa turvallisuuden. Meillä on esimerkiksi tasoristeyk-
siä valtava määrä. Meillä on erilaisia muita risteysalueita ja kapeita kohtia päätieverkossa,
joissa turvallisuus on koko ajan hyvin heikko. Päivittäin kuulemme radiosta liikennetiedo-
tuksia, joissa sanotaan, että ”tie suljettu raskaan ajoneuvon nostotöiden vuoksi”. Se, että
tällaisia kalliita kalustoja ja kuormia kaatuilee tuolla teillä jatkuvasti, kertoo siitä, että ties-
tössä on todella vakavia puutteita, ja nämä pitää ottaa vakavasti.

Sitten ilmastopolitiikasta, jonka jätän viimeiseksi listalla siksi, että Suomen ilmastopo-
litiikka on nyt jo erittäin edullista: Kun otetaan huomioon pitkät etäisyydet, kylmä ilmasto,
harva asutus, niin emme voi liikenteeltä vaatia sellaisia ponnistuksia kuin Euroopan unioni
ja mihin hallitus on sitten sitoutunut. Ne tulevat äärettömän kalliiksi ja taistelevat kaikkia
noita edellä mainitsemiani ensisijaisia tavoitteita vastaan. En sinänsä vastusta ilmastopoli-
tiikkaa enkä varsinkaan sitä, että sitä harjoitetaan niin, että Suomen elinkeinoelämä ja Nes-
te Oil ja muut hyötyvät, mutta se ei saa määrätä politiikan linjaa ja aikatauluja.
25



Pöytäkirjan asiakohta PTK 151/2018 vp
Arvoisa puhemies! Vastauspuheenvuorossa totesin tästä liikennesuunnittelun melko
jäykästä mallista, joka tähän on kirjoitettu. Sille on tietyt perustelut, mutta kyllä täytyy
miettiä sitä, jos teemme hienon suunnitelman hyvin raskaalla kädellä ja sitten meillä ei ole-
kaan rahoitusta toteuttaa sitä, [Puhemies koputtaa] ja tämä tilanne meillä nyt on. Rahoitus-
malleista tässä kerrottiin tämä eläkerahamalli. [Puhemies: Aika!] Se olisi siis sijoitus — ul-
komaille sijoittamisen sijaan sijoitettaisiin kotimaan elinkeinoelämään liikenneyhteyksien
parantamisen kautta. Se vasta olisi viisasta.

18.52 Sari Tanus kd: Arvoisa rouva puhemies! Halusin ottaa vielä puheenvuoron —
vaikkakin täällä on monia monia hyviä puheenvuoroja käytetty — nostaakseni tämän val-
tatie 3:n tilanteen Pirkanmaalla. Joku ajattelee, että minkä takia tästä puhun. Se on hanke,
joka todella on ollut hyvin pitkään odottamassa korjausta, ja tieosuus, joka on tulppa mat-
kalla pohjoiseen, matkalla Pohjanmaalle ja Ruotsin suuntaan myös. Siellä on paljon ras-
kasta liikennettä ja tuon tuostakin paitsi vaarallisia tilanteita myös liikenneonnettomuuk-
sia ja valitettavasti vuosittain myös useampia ihmishenkiä vaatineita onnettomuuksia. Kun
selvittelimme tätä valtatie kolmosen korjaushanketta, niin Hämeenkyrön osalta se on ollut
toivelistalla jo — uskokaa tai älkää — 1960-luvulta alkaen ja nykymuodossaan 90-luvun
alkupuolelta alkaen, mutta se on aina jäänyt ikään kuin viivan alle odottamaan seuraavaa
kautta ja taas seuraavaa kautta. Ajatellen liikenneturvallisuutta, raskasta liikennettä ja aja-
tellen yhteyksiä Pohjanmaalle ja ihan sinne Ruotsiin asti tämä todellakin olisi monestakin
syystä aika laittaa pikaisesti kuntoon.

Sitten lentoyhteyksiä ajatellen haluaisin vielä painottaa sitä, niin kuin puheissani sa-
noin, että todella Helsinki-Vantaan lentoasemaan on investoitu vahvasti ja on tietysti hie-
noa, että meillä on edustava lentoasema ja edelleen sitä laitetaan entistä ehompaan kun-
toon, mutta muitakin lentokenttiä tulisi kyllä kehittää. Tässä haluaisin nostaa meidän Pir-
kanmaan Pirkkalan lentokentän siinä mielessä, että Tampere ja Pirkanmaa on voimakkaas-
ti kehittyvä alue, jossa on paljon kansainvälistä yrittäjyyttä ja myös koulutuspuolella kan-
sainvälisiä yhteyksiä ja tarvetta kyllä lentoyhteydelle myös sieltä Pirkkalasta. Sille olisi
kyllä kysyntää, kun vain saataisiin se lentokenttä siihen kuntoon, että myös kansainväliset
ja isommat koneet voisivat sitä hyödyntää. Nythän sen käyttö on tietyllä tavalla monella ta-
paa rajoittunut, ja näemme kyllä, että Helsinki-Vantaaseen on panostettu ja Pirkkala on sii-
tä kärsinyt. Itse ajattelen myös sitten terveydenhuollon ammattilaisena, että jos Helsinki-
Vantaan lentokentällä — vaikka turvallisuudesta pidetään varmasti siellä hyvää huolta —
tulee joku poikkeustilanne, niin olisi erittäin tärkeää, että meillä olisi varsin lähellä toinen
riittävän suuri, kansainvälisen kapasiteetinkin täyttävä lentokenttä alueella, josta on myös
sitten hyviä niin raideliikenne- kuin bussiyhteyksiä, jos tämmöinen poikkeustilanne tulisi
ja tarvitsisi Helsinki-Vantaan lentokentän sijasta käyttää muuta kenttää.

Sitten vielä tuohon päärataan, junayhteyksiin Tampere—Helsinki: Niin kuin edustaja
Savio sanoi, valitettavasti useat joutuvat kumirenkaille, auton rattiin tarttumaan, kun ei ole
paikkoja tai ei voi luottaa siihen, että junat ovat aikataulussaan. Elikkä todella toivomme
Pirkanmaalla ja laajalti Suomessa muutoinkin, että tämä väylä saataisiin pikaisella aikatau-
lulla paljon parempaan kuntoon.

18.56 Joakim Strand r: Arvoisa puhemies, värderade talman! Tässä on pidetty todella
paljon hyviä puheenvuoroja valtioneuvoston selonteosta valtakunnallisen liikennejärjes-
telmäsuunnitelman valmistelusta.
26



Pöytäkirjan asiakohta PTK 151/2018 vp
Itse haluaisin muistuttaa hieman vielä tästä pohjoismaisesta ja globaalistakin ulottuvuu-
desta. Muun muassa edustaja Tanus puhui hyvin yhteyksistä Ruotsiin, ja tässä näytin jo ai-
kaisemmin esimerkkinä norjalaisesta lehdestä, kuinka Mo i Ranan satamajohtaja tuulettaa
tätä Vaasa—Uumaja-välin uutta tehokasta ja ympäristöystävällistä laivaa. Olkoon se yksi
esimerkki näistä yhteyksistä tuonne Norjan suuntaan.

Itse olen ollut mukana muun muassa Merenkurkun neuvoston hallituksen kautta Inter-
reg-hankkeessa E12 Atlantica Transport, jossa pyrimme siis vähentämään itä—länsi-suun-
taiseen liikenneväylään liittyviä rajaesteitä sekä kehittämään Suomesta Ruotsin poikki At-
lantin rannikolle Norjaan ulottuvan E12-käytävän varrella vaikuttavien toimijoiden yhteis-
työtä. Sitä yhteistyötä on yllättävän paljon norjalaisten ja ruotsalaisten ystävien kanssa
siellä.

Toivon siis, että jatkossa liikennejärjestelmäsuunnittelussa huomioidaan teollisuuden
sekä Suomen eri alueiden kytkökset muihinkin Pohjoismaihin sekä muihin globaaleihin ta-
vara- ja arvovirtoihin ja mainitaan aktiivisesti myös muun muassa Koillisväylän potentiaa-
li, Kiinan uusi Silkkitie-strategia ja niin edelleen. Uskon myös, että kun EU:n suuntaan ol-
laan aktiivisia ja pyritään hakemaan uusia rahoitusmuotoja ja -kuvioita, niin tämmöinen
strateginen aktiivisuus palkitaan.

Jag ser också att man borde bli betydligt aktivare på nationell nivå när det gäller det här
nordiska samarbetet. Jag vet att vår egen minister är väldigt aktiv i den frågan. 

När man läser svenska regeringens svar på bland annat Nordiska rådets rekommenda-
tion 6/2018, som gällde utskottsförslag om nordisk transportpolitik, så blir man dock ty-
värr lite pessimistisk. Jag upplever att man i huvudstäderna inte ännu riktigt fullt ut förstår
vikten av den här gemensamma nordiska koordineringen. Jag hoppas att Finland där kan
vara en föregångare.

Tässä kollega, edustaja Kankaanniemi ja moni muukin puhui hyvin elinkeinoelämän tar-
peista. Silloin kun ne hoidetaan, niin yleensä myös ihmiset pärjäävät. Tässä voi mainita kii-
tokset vielä kaikille, jotka olivat aktiivisia vientirannikon Kasitien saamisessa runkoverk-
koon aikaisemmin. Liikennejärjestelmää parhaimmillaan kehitetään sillä tavalla, että sa-
malla myös pystytään tuomaan, sekä pilotoimaan että kehittämään, uusia teknologisia rat-
kaisuja.

Bland annat den nya färja som nu om två år börjar trafikera i Kvarken ser vi själva som ett
flytande laboratorium.

Myös laiva voi olla kelluva laboratorio, sekä meri- että energiateknologian näyteikkuna ja
myös alustana startup-yrityksille. Elikkä lisää tällaista innovatiivisuutta kaipaamme jat-
kossa myös osana tätä meidän omaa liikennejärjestelmäsuunnittelua. — Kiitos.

18.59 Eerikki Viljanen kesk: Arvoisa puhemies! Liikennepolitiikkaa pitää tehdä pitkä-
jänteisesti, kuten nyt on suunniteltukin ja suunnitellaan. Liikenteen sujuvoittaminen kaikil-
la väylätyypeillä on tarpeen elinkeinoelämän, työnteon ja yrittäjyyden, näkökulmasta, ja
vaikka tulevaisuudessa digitalisaatio etenee ja mahdollistaa esimerkiksi uudenlaisia työn-
teon muotoja ja uudenlaisten työnteon muotojen hyödyntämistä, silti tulevaisuudessa kul-
keminen ja kuljettaminen on vähintään yhtä tärkeää kuin tänäkin päivänä.
27



Pöytäkirjan asiakohta PTK 151/2018 vp
Arvoisa puhemies! Pitkäjänteistä suunnittelua tarvitaan etenkin tulevissa erittäin suuris-
sa väylähankkeissa, joista täälläkin on useaan kertaan mainittu etenkin nämä raidehank-
keet. Nopeiden raideyhteyksien merkitys tulee korostumaan tulevina vuosina ja vuosikym-
meninä, ja on erittäin tärkeää, että raidehankkeita arvioidaan, suunnitellaan ja laitetaan jär-
jestykseen erittäin pitkäjänteisesti ja mahdollisimman yksissä tuumin.

Haluan tässä yhteydessä nostaa esille etenkin tunnin juna -hankkeen Turun suuntaan,
Länsi-Suomen suuntaan, joka on Länsi-Uudenmaan, koko Etelä-Suomen ja läntisen Suo-
men kannalta erittäin keskeinen tulevaisuushanke. Tätäkin hanketta tulee arvioida samalla
pitkällä perspektiivillä, osana tätä liikenteen kokonaisuutta maassamme, osana pohjois-
maista kokonaisuutta, mutta en malta olla sanomatta — kun tässä on näihin muihinkin rai-
dehankkeisiin viitattu — että Turun tunnin juna -hanke eroaa siinä mielessä näistä muista
hankkeista, että se on ollut suunnittelussa jo niin pitkään. Ensimmäiset suunnitelmat ovat
jo 1930-luvulta, 70-luvulla suunnittelussa jo edettiin hieman pidemmälle, ja nyt se on ollut
maakuntakaavoituksessa ja luvituksessa. Espoon kaupunki on sen alkupään kaavoittanut jo
omalta osaltaan valmiiksi. Verrattuna näihin muihin suuriin raidehankkeisiin Turun tunnin
juna eroaa siten, että se voitaisiin aloittaa jo tänä vuonna siltä osin kuin tätä Espoon alku-
pään raideyhteyttä osaksi Turun tunnin juna -hanketta rakennettaisiin.

Tämän hankkeen suunnitteleminen ja rakentaminen, kuten jo sanoin, on osa kokonai-
suutta, Suomen kokonaisliikennejärjestelmää, mutta rohkenen nostaa tässä esille, että Es-
poon kaupunkiradan osalta tämä hanke olisi hyvä aloittaa mahdollisimman nopeasti, kos-
ka tämä kaupunkirataosuus palvelee jo itsessään laajaa aluetta, kun tämä hanke sitten ko-
konaisuudessaan myöhemmin toteutetaan.

19.02 Teuvo Hakkarainen ps: Arvoisa rouva puhemies! Täällä on pidetty erinomaisia
puheita liike-elämästä, mutta minä jatkan pikkusen. 

Muun muassa Eestilä mainitsi, kuinka Ruotsi verottaa ja Suomi siinä rinnalla ja kuinka
paljon Ruotsi palauttaa takaisin tiestöön verorahoja. Tämä on kilpailukykykysymys siinä
mielessä, että jos me sijoitamme tuonne tiestöön rahaa, niin se kyllä tulee takaisin. Jos nyt
otetaan itärajalta kaupunkeja, niin siellä on teollisuuslaitoksia, jotka tuovat satamaan esi-
merkiksi 30 rekkalastia, mutta se koko kaupunki — Kuhmo muun muassa — tarvitsee pa-
luurahteina 3 rekkalastia. Elikkä siellä joutuu aika paljon ajamaan tyhjänä kalusto. Jos me
haluamme pitää koko maan asuttuna, niin että siellä on myös työpaikkoja, tukijärjestelmää
täytyy pikkusen muuttaa, että kilpailukyky pysyy myös tuolla itärajalla ja Pohjois-Suomes-
sa — ja kyllä Keski-Suomessakin, vaikka siellä nyt tilanne ei niin huono ole.

Sitten vielä alempiasteinen tieverkko: Tällä hetkellä Suomi elää jälleen puusta. Jos me
haluamme nimenomaan sieltä panostuksia, ja sieltä saadaan, niin siihen tieverkkoon kan-
nattaa kyllä yhteiskunnankin lähteä panostamaan, koska 10 minuutin hidastus yhdessä suo-
ritteessa, jos ajatellaan koko maata, on monta prosenttia kilpailukyvystä pois. Jos siihen
yhteiskunta panostaa, niin se tulee takuuvarmasti verokassaan, ja on sitten jaettavaa vaali-
lupauksien jälkeen, mutta tämä, että saadaan talous kuntoon, on ensimmäinen, a ja o. —
Kiitoksia. 

Toinen varapuhemies Tuula Haatainen: Edustaja Jalonen, valiokunnan puheenjohtaja,
olkaa hyvä.
28



Pöytäkirjan asiakohta PTK 151/2018 vp
19.04 Ari Jalonen sin: Arvoisa puhemies! Nimenomaan valiokunnan puheenjohtajan
roolissa tahdoin pitää tämän — ilmeisesti — viimeisen puheenvuoron.

Uskallan vetää yhteen keskustelun siinä määrin, että kaikilla puolueilla näyttäisi olevan
yhteinen tilannekuva meidän liikenneverkon tarpeista ja sen vaikutuksesta yhteiskunnan
eri toimintoihin. Samaan aikaan monessa puheenvuorossa nostettiin esille ja yhteiskunnal-
lisessa keskustelussa on noussut esille se tosiasia, että me olemme liikenteen suuren muu-
toksen ja murroksen keskellä jo parhaillaan ja tämä tulee vain jatkumaan. Tämä muutos tuo
suuria haasteita, uusia haasteita, semmoisia, mitä ei tänä päivänä vielä edes tiedetä. Ja sen
pohjalla, että pystytään vastaamaan niihin haasteisiin, onneksi tulevaisuudessa on pitkäjän-
teisempi parlamentaarinen yhteistyö ja suunnittelu.

Tämän muutoksen tulee sisältää myös semmoinen mahdollistava ajattelu, mitä liiken-
ne- ja viestintävaliokunnassa on koko minun urani ajan ja kuulemma aikaisemminkin har-
rastettu, eli kaikki päätökset kirjoitetaan mahdollistavaan muotoon, niin että asioiden, joita
vielä ei tiedetä mutta jotka huomenna ovat täällä, on mahdollista pystyä kehittymään ja to-
teutumaan ja parantamaan yhteiskuntaa, Suomen kilpailukykyä ja elinvoimaa. Tämän poh-
jalta toivon, että kaikki puolueet, vaaleista huolimatta ja oikeastaan senkin korostuksella,
omaavat ajattelumallin, jossa ei sanota asioille ei vaan etsitään ratkaisuja ja kehitysvaihto-
ehtoja ja mahdollisuuksia siihen, miten yhteiskunta kehittyy. Luotan, että tämä hyvä hen-
ki, mikä meillä on valiokunnassa, on koko eduskunnan tahtotila ja että parlamentarismin
kautta saadaan pitkäjänteisyyttä Suomen liikenne- ja viestintäpolitiikkaan. — Kiitos tästä
keskustelusta.

Keskustelu päättyi.

Asia lähetettiin liikenne- ja viestintävaliokuntaan, jolle valtiovarainvaliokunnan on annet-
tava lausunto.
29


