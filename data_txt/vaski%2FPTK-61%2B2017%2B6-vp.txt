















































DEM7BF1.tmp.xml


Pöytäkirjan asiakohta PTK 61/2017 vp
Pöytäkirjan asiakohta 

PTK 61/2017 vp

Täysistunto

Keskiviikko 31.5.2017 klo 14.03—18.59

6. Pääministerin ilmoitus ulko- ja turvallisuuspoliittisen sekä EU-toimintaympäristön 
muutoksista

Pääministerin ilmoitus PI 3/2017 vp

Keskustelu

Toinen varapuhemies Arto Satonen: Päiväjärjestyksen 6. asiana on pääministerin ilmoi-
tus ulko- ja turvallisuuspoliittisen sekä EU-toimintaympäristön muutoksista.

Pääministeri Juha Sipilän esittelypuheenvuoron ja ulkoministeri Timo Soinin puheen-
vuoron jälkeen käydään ryhmäpuheenvuorokierros, jonka jälkeen menemme debattiin ja
käymme vastauspuheenvuoroja. Vastauspuheenvuorot varataan V-painikkeella.

Tämän asian käsittelyyn on varattu 3 tuntia.

Keskustelu

14.08 Pääministeri Juha Sipilä (esittelypuheenvuoro):  Arvoisa puhemies! Tunnistam-
me kaikki, että elämme voimakkaiden muutosten keskellä. Maailma ympärillämme on
muuttunut nopeasti ja peruuttamattomasti. Ulko- ja turvallisuuspolitiikan päämääränä on
turvata Suomen itsenäisyys, vahvistaa meidän kansainvälistä asemaamme, taata suoma-
laisten turvallisuus ja hyvinvointi sekä yhteiskunnan toimivuus. Suomi edistää kansainvä-
listä vakautta, rauhaa, demokratiaa, ihmisoikeuksia, oikeusvaltioperiaatetta ja tasa-arvoa.
Keskeisin tavoite on estää joutumasta sotilaalliseen konfliktiin. Nämä päämäärät ja tavoit-
teet toimivat ohjenuorana valtionjohdolle kaikissa tilanteissa.

Hallituksen linja on Suomen pitkä linja ja sama kuin hallitusohjelmaa tehtäessä. Suomi
on sotilasliittoon kuulumaton maa, joka toteuttaa käytännönläheistä kumppanuutta Naton
kanssa ja ylläpitää mahdollisuutta hakea Nato-jäsenyyttä.

Arvoisa puhemies! Yksi keskeinen tapahtuma ulko- ja turvallisuuspoliittisen selonteon
valmistumisen jälkeen ovat olleet Yhdysvaltain presidentinvaalit. Yhdysvaltain uusi hal-
linto on vasta asettumassa, ja muu maailma on odottanut heiltä linjauksia, mutta selvyyttä
kaikkiin kysymyksiin ei ole saatu. Presidentti Trumpin viime viikon Euroopan-vierailukin
jätti ennemmin tukun kysymyksiä kuin vastauksia. Presidentti Trumpin hallinto on vahvis-
tanut aikaisemmin Yhdysvaltojen sitoutumisen Euroopan turvallisuuteen, mutta tätä ei
Trumpilta itseltään viime viikon Nato-kokouksessa kuultu. Ilmeisesti sanomatta jättämi-
nen jätti epävarmuuden tunteen, ja viikonloppuna Saksan liittokansleri Merkel kuvaili re-
hellisesti tuntojaan. Suorasukaista lausuntoa ei kuitenkaan pidä ylidramatisoida. Se, että
eurooppalaisten Nato-maiden tulisi tehdä enemmän Euroopan turvallisuuden eteen, on ol-
lut jo pidempään Yhdysvaltojen näkemys. Se on ollut myös järjestön oma tavoite. Yhdys-
valtain ulko- ja turvallisuuspolitiikassa ei isossa kuvassa kuitenkaan ole nähtävissä suurta
käännettä tai muutosta.
 Tarkistettu
4.1



Pöytäkirjan asiakohta PTK 61/2017 vp
Suomea kiinnostavat erityisesti USA:n linjaukset kauppapolitiikkaan ja ilmastokysy-
myksiin. Kauppapoliittisia linjauksia joudumme vielä odottamaan, mutta ilmastopolitii-
kassa Yhdysvaltain uusi asemoituminen on huolestuttavaa. Olisi Suomen, Euroopan ja
koko maailman etu, että USA pysyisi sitoutuneena Pariisin ilmastosopimukseen. Tässä
asiassa kehitystä ei pysty muuttamaan silmiä ummistamalla.

Arvoisa puhemies! Euroopan turvallisuustilanne ei viime kesän jälkeen ole olennaisesti
muuttunut. Krimin ja Itä-Ukrainan tilanteessa ei ole tapahtunut muutosta parempaan. Rat-
kaisun kaava olisi selvä — Minskin sopimuksen toimeenpano sekä Ukrainan alueellisen
koskemattomuuden kunnioittaminen — mutta edistymistä emme ole nähneet. Tästä syystä
myös EU:n pakotepolitiikka jatkuu. Samalla kahdenvälinen vuoropuhelu Venäjän kanssa
on olennaista. Kukaan ei voita siinä, ettei ongelmista puhuta.

Turkin suunta on herättänyt monia kysymyksiä. Yhtä kaikki on selvää, että Turkilla on
suuri merkitys Euroopalle. Se on nähty hyvin konkreettisesti muun muassa muuttoliikettä
koskevassa yhteistyössä. Turkin eurooppalainen suuntautuminen on meille erityisen tär-
keää, ja sen pitää heijastua myös eurooppalaisten sitoumusten kunnioittamisena. Oikeus-
valtio on keskeinen eurooppalaisen järjestyksen kivijalka, eikä siitä voi sallia poikkeuksia
— ei muuten myöskään EU:n sisällä.

Vielä 2000-luvun alussa todettiin, että Eurooppaa ympäröi vakauden kehä. Ei enää. Syy-
rian sota jatkuu seitsemättä vuotta. Terroristijärjestö Isilin toiminta varjostaa koko aluetta
ja heijastuu yhä huolestuttavammilla tavoilla myös eurooppalaisten maiden sisäiseen tur-
vallisuuteen. Suomen jatko-osallistumisesta Isilin vastaiseen kansainväliseen yhteistyö-
hön keskustellaan tässä salissa myöhemmin tänään.

EU:n ja Naton yhteistyö on saanut hyvän lähdön järjestöjen yhteisjulistuksesta viime
heinäkuulta. Olemme itse tukeneet tämän yhteistyön syventämistä hyvin konkreettisella
tavalla perustamalla EU- ja Nato-maita yhdistävän hybridiosaamiskeskuksen Suomeen.
EU-jäsenyys on Suomelle keskeinen turvallisuuspoliittinen ratkaisu. Sen merkitys vain ko-
rostuu, kun elämme epävarmoja aikoja. Eduskunta linjasi EU:n turvatakuista hyvin sel-
keästi vajaa kymmenen vuotta sitten.

Arvoisa puhemies! Kestävään kehitykseen, ympäristöön ja ilmastoon liittyvät kysymyk-
set ovat globaaleja kohtalonkysymyksiä ja siksi myös Suomen ulkopolitiikan läpileikkaa-
via teemoja. Pääsemme tarttumaan niihin aivan erityisestä näkökulmasta nyt, kun olemme
vastaanottaneet Arktisen neuvoston puheenjohtajuuden. Arktiset kysymykset ovat osa
myös EU-politiikkaamme, ja lisäksi niillä on vahva kosketuspinta pohjoismaiseen yhteis-
työhön.

Suomen ja Ruotsin yhteistyö on myös kuluneena vuonna edennyt hyvin. Pidämme tii-
vistä yhteyttä eri tasoilla, niin poliittisella tasolla kuin virkamiestasollakin. Puolustusyh-
teistyö on edennyt suunnitelmien mukaan. Olemme yhdessä saavuttaneet erityisaseman
Naton kumppaneina, ja olemme mukana järjestön Itämeren aluetta koskevissa keskuste-
luissa. Tästä hyvänä esimerkkinä on Suomen aloitteellisuus Itämeren ilmaturvallisuuden
kohentamisessa, joka on edesauttanut myös Naton ja Venäjän vuoropuhelua.

Arvoisa puhemies! Euroopan unionin jäsenyys oli Suomelle aikoinaan poliittinen valin-
ta, jolla sidoimme itsemme entistä vahvemmin läntiseen arvoyhteisöön. Euroopan unionin
tärkein tehtävä on rauhan, turvallisuuden, vaurauden ja oikeusvaltion turvaaminen maan-
osassamme. Tarve hoitaa näitä perustehtäviä ei ole poistunut mihinkään.

Britannian ero EU:sta vaikuttaa monin tavoin Suomeen. Erosopimusta koskeviin neu-
votteluihin valmistauduttaessa Suomi on ajanut linjaa, joka turvaisi etumme ja samalla
2



Pöytäkirjan asiakohta PTK 61/2017 vp
suojelisi unionia. Olemme tyytyväisiä yhtenäisyyteen, jolla EU27-maat ovat valmisteluis-
sa edenneet. Voittajia tässä prosessissa ei ole. Britannia on ollut ja tulee olemaan jatkossa-
kin Suomelle tärkeä kumppani. Vasta myöhemmin nähdään, millaisia kielteisiä taloudelli-
sia, poliittisia tai turvallisuusvaikutuksia Suomelle brexitistä koituu. Britannian kansanää-
nestyksen jälkimainingeissa viime kesäkuussa käynnistimme päämiesten poliittisen poh-
dinnan 27 valtion EU:n kehittämisestä. Se saatettiin päätökseen maaliskuussa Roomassa
antamalla julistus EU:n tulevaisuudesta. Rooman julistus vastaa niitä tavoitteita, joita
olemme kansallisesti ajaneet ja edistäneet päämiesten kokouksissa. EU:n tulevaisuuskes-
kusteluun linkittyvät myös viisi komission julkaisemaa keskustelupaperia sosiaalisen ulot-
tuvuuden, globalisaation hallinnan, EMUn, puolustuksen ja rahoituskehysten osalta.

EU:n tulevaisuuskeskustelussa päähuomio on nyt konkreettisissa kehittämishankkeis-
sa. Keskiössä ovat Rooman julistuksen linjausten mukaisesti neljä pääpainoaluetta: talous-
kasvu, sosiaaliset kysymykset, turvallisuus ja globaalit haasteet. Muutama sana edellä mai-
nituista neljästä kehittämishankkeesta:

Ensin taloudesta. Kasvun edistämisessä keskeisiä välineitä ovat vahvat sisämarkkinat ja
vapaakauppa. Suomi tekee aktiivisesti työtä vapaan kaupan edellytysten turvaamiseksi eu-
rooppalaisella ja globaalilla tasolla. Sisämarkkinoiden toimivuus edellyttää jatkuvaa työtä
muun muassa digitaalisten mahdollisuuksien täysimääräisessä hyödyntämisessä. Myös
energian sisämarkkinoissa on paljon tehtävää ja paljon voitettavaa. Ilmasto- ja energiapo-
litiikkaan vaikuttaminen on ajankohtaista ja tärkeää. On Suomen etu, että olemme näissä
asioissa edelläkävijä. Tässä yhteydessä metsien kestävää käyttöä ei saa hankaloittaa maan-
käyttösektorin teoreettisilla laskentasäännöillä. Lähtökohta on se, että Britannian ero huo-
mioidaan täysimääräisesti rahoituskehyksen kokonaistasossa. Meille on keskeistä, että ra-
hoituskehys jatkossakin tukee talouskasvua, työllisyyttä ja osaamista. Alue- ja rakennepo-
litiikassa on otettava huomioon Suomen syrjäinen sijainti ja harva asutus. Maataloutta on
voitava harjoittaa kannattavalla tavalla unionin kaikissa jäsenmaissa. Samaan aikaan muun
muassa muuttoliikkeeseen vastaaminen ja puolustusyhteistyön vahvistaminen ovat uusia
asioita, joissa EU-rahoitus on tarpeen.

Arvoisa puhemies! Talous- ja rahaliittoa on viime vuosina kehitetty monin tavoin fi-
nanssikriisin ja velkakriisin seurauksena. Jäsenmaiden on noudatettava yhdessä sovittuja
sääntöjä ja toimeenpantava omat rakenteelliset uudistuksensa julkisen talouden tasapainot-
tamiseksi. Tällä hetkellä on ensisijaista viimeistellä työ erityisesti pankkiunionin osalta ja
panna uudistukset täytäntöön. Suomi ei kannata yhteisvastuullisuuden lisäämistä eikä
myöskään pankkisektorien riskin jakamisen lisäämistä. Myös sijoittajavastuusta on pidet-
tävä kiinni.

Toinen kehittämiskohde on sosiaalinen ulottuvuus. Meidän on kyettävä luomaan unio-
nista entistä oikeudenmukaisempi ja tasa-arvoisempi yhteisö esimerkiksi parantamalla
naisten asemaa ja luomalla malleja työ- ja perhe-elämän yhteensovittamiseksi. EU:n so-
siaalisen ulottuvuuden vahvistaminen ei edellytä uusia EU-tason välineitä tai prosesseja.
Suomi ei myöskään hyväksy tulonsiirtomekanismien luomista EU-maiden välille.

Kolmas kokonaisuus liittyy turvallisuuteen — sekä sisäiseen että ulkoiseen. Sisäisen
turvallisuuden rajat ylittävien uhkien, erityisesti terrorismin, torjumiseksi on tiivistettävä
yhteistyötä, parannettava tietojenvaihtoa ja löydettävä uusia keinoja. Puolustusyhteistyö
on hyvä esimerkki asiasta, jonka edistäminen tuo lisäarvoa mutta johon ei tarvita perusso-
pimusmuutoksia. Kaikki edellytykset ovat jo olemassa, tarvittaessa myös eritahtisuus. Eu-
rooppalaisen puolustusyhteistyön syventäminen on luonteva kehityssuunta. Euroopan on
3



Pöytäkirjan asiakohta PTK 61/2017 vp
kyettävä tehokkaammin yhdessä hoitamaan turvallisuuttaan ja puolustustaan sekä osallis-
tumaan lähialueittensa vakauttamiseen. Jokaisen jäsenvaltion on kannettava oma vastuun-
sa. Suomi on tässä työssä vahvasti mukana. Tarkoituksena on sopia voimavaroja koskevas-
ta tiiviimmästä yhteistyöstä halukkaiden ja kyvykkäiden jäsenmaiden kesken niin sanotun
pysyvän rakenteellisen yhteistyön kautta, tarkastella kansallisten puolustuskykyjen kehit-
tämistä yhtenäisesti, perustaa koulutusoperaatioille oma sotilasesikunta — näin ensivai-
heena — ja parantaa EU:n toimintakykyä kriisinhallinnassa. Pysyvän rakenteellisen yh-
teistyön osalta Suomi on esittänyt konkreettisina hanke-ehdotuksina muun muassa ava-
ruusyhteistyöhön liittyviä hankkeita, meripuolustusta, logistiikkajoukkoja sekä EU:n
kyberpuolustuskyvyn parantamista. Selvitämme potentiaalisten kumppaneiden kanssa yh-
teistyömahdollisuuksia ja jatkamme kansallista kartoittamista. Kyberturvallisuudesta esi-
merkiksi olen puhunut useammankin kollegan kanssa.

Arvoisa puhemies! Neljäs aihealue on globaalit haasteet. Globalisaatio ja erityisesti di-
gitalisaatio muuttavat taloudellista toimintaympäristöä ja kasvun edellytyksiä myös perin-
teisten ulkomaankauppaa käyvien sektorien ulkopuolella. Globalisaatio ei pelkästään lisää
kilpailua vaan muokkaa syvällisellä tavalla kansainvälisiä markkinoita, yritysrakenteita,
toimintamalleja ja arvonluonnin edellytyksiä. EU:ssa meidän on kyettävä hyödyntämään
nämä globalisaation tuomat mahdollisuutemme arvojemme, etujemme ja intressiemme
puolustamiseksi sekä kestävän kasvun ja työllisyyden aikaansaamiseksi.

Muuttoliikkeen hallinta ja siihen vastaaminen on yksi globaaliongelma. Muuttoliikkeen
osalta kyse on sekä akuutin tilanteen hoitamisesta EU:n alueella että pysyvämpien ratkai-
sujen luomisesta. Meidän on kyettävä vaikuttamaan entistä tehokkaammin muuttoliikkeen
perimmäisiin syihin, kehitettävä rajaturvallisuutta ja edellytettävä kaikilta jäsenmailta oi-
keasuhtaista osallistumista taakanjakoon.

Arvoisa puhemies! Suomen on syytä valmistautua siihen, että EU:n uudistaminen läh-
tee liikkeelle, ehkä nytkähdellen, mutta lähtee liikkeelle. Me olemme tässä työssä aktiivi-
sesti mukana. Hallitusohjelman mukaisesti unionia on uudistettava ja sen toimintaa paran-
nettava, mutta hallitus ei pidä perussopimusten muuttamista nyt ajankohtaisena. EU:n tu-
levaisuuspohdinnan lähtökohta on ollut se, että perussopimusmuutoksista ei tässä yhtey-
dessä keskustella. Edellytykset toiminnan tehostamiselle ovat olleet olemassa ilman vuo-
sia, jopa vuosikymmentä kestävää prosessia. Esimerkiksi määräenemmistöpäätöksente-
koa voisimme jo nyt hyödyntää laajemmin.

Euroopan unionia on kehitettävä ennen kaikkea yhtenäisyyttä vaalien. Tarvittaessa
unionissa voidaan kuitenkin edetä myös eritahtisesti. Niissäkin tilanteissa on noudatettava
perussopimusten määräyksiä ja pidettävä ovet auki kaikille jäsenvaltioille ja kehityksen
kaikissa eri vaiheissa. Suomi on mukana kaikissa olennaisissa EU-hankkeissa silloin, kun
se on maamme edun ja vaikutusvallan kannalta perusteltua. Harkinta tehdään aina tapaus-
kohtaisesti, ja tähän saakka Suomi on kaikissa näissä ollut mukana. Unionin on keskityttä-
vä olennaiseen, toimeenpantava päätöksensä ja purettava byrokratiaa. Euroopan unionin
on oltava suuri suurissa ja pieni pienissä asioissa.

Arvoisa puhemies! Käynnissä on yksi historian murrosvaiheista. Tyypillistä näille mur-
rosvaiheille on se, että monet kansainväliset pelisäännöt eivät entiseen tapaan toimi tai nii-
tä ei kunnioiteta. Murrosvaiheet eivät myöskään kestä ikuisesti vaan päättyvät väistämättä
yhteisten pelisääntöjen vahvistamiseen tai uuden rakentamiseen. Tämän vuoksi historian
murroskohdissa ei koskaan pidä luopua toivosta. Suomi ei ole sivustakatsoja tässäkään
murrosvaiheessa vaan aktiivinen vaikuttaja. On tärkeää, että aktiivisella ulko- ja turvalli-
4



Pöytäkirjan asiakohta PTK 61/2017 vp
suuspolitiikalla teemme oman osamme vakaamman, turvallisemman ja oikeudenmukai-
semman maailman rakentamiseksi.

Toinen varapuhemies Arto Satonen:  Ulkoministeri Soini, 5 minuuttia.

14.26 Ulkoasiainministeri Timo Soini:  Arvoisa herra puhemies! Pääministeri on toden-
nut olennaisen ulko- ja turvallisuuspoliittisen toimintaympäristömme yleiskuvasta, tarkoi-
tuksena on syventää tätä muutamilta osin.

Lähialueen epävakaus on yksi merkittävä tekijä Eurooppaan suuntautuvassa muuttoliik-
keessä. Lähialueemme on samalla pakolaisuuden lähde kuin kauttakulkureitti. Meidän pi-
tää katsoa paitsi rajojamme myös rajojamme pidemmälle. Ilmastonmuutos ja monet muut
haasteet heikentävät elinolosuhteita Afrikassa, väestönkasvu on voimakasta, konfliktit pii-
naavat monia maita. Aikamme edellyttää kokonaisvaltaisia ratkaisuja niin konflikteihin
kuin kehitykseen. Tämä on ainoa kestävä tapa, jonka pitää näkyä sekä EU:n että YK:n toi-
minnassa. Meillä on naapurina manner, jonka kasvava väestö lasketaan miljardeina: tällä
hetkellä noin 1,1 miljardia, vuonna 2050 noin 2,4 miljardia. Ilman kehitystä ja turvallisuut-
ta ei ole todellista näkymää, että muuttoliikepaine laantuisi. On kohdattava haasteet siellä,
missä ne ovat. Konkreettisesti tämä merkitsee työtä, turvallisuutta ja ennen kaikkea toivoa
Afrikan nuorille.

Arvoisa puhemies! Euroopan lähialuetta leimaa epävakaus. Syyrian julma sota vain jat-
kuu. Syyria, Irak, Libya ja Jemen käyvät läpi myös merkittäviä humanitaarisia kriisejä.
Suomen osallistuminen kriisinhallintaan on tärkeä konkreettinen toimi vakauden tukemi-
seksi.

Kemiallisten aseiden käyttö Syyriassa oli järkyttävää. USA reagoi aseiden käyttöön
päättäväisesti. Tutkimukset jatkuvat. Teoilla pitää olla seurauksensa, ja syylliset on saatet-
tava vastuuseen.

Joukkotuhoaseet ovat kansainvälisen yhteisön suuria kysymyksiä. Pohjois-Korean toi-
mintaa ei voi hyväksyä. Tämä oli yksi keskeinen aihe, kun tällä viikolla Suomi isännöi ko-
kousta, jossa puhuttiin muun muassa ydinaseista ja niiden leviämisestä ja ydinkokeista.

Yhdysvaltojen uudella hallinnolla näyttää olevan aikaisempaa tiukempi ote Syyrian
kriisiin, mutta Syyrian sodan ratkaisu edellyttää sitoutumista myös Venäjältä ja Iranilta.
Ainoa kestävä ratkaisu syntyy poliittiselta pohjalta. Syyrian tulevaisuutta ei voida ratkais-
ta aseilla. Yhdysvallat panostaa entistä voimakkaammin terrorisminvastaiseen taisteluun,
erityisesti Isilin kukistamiseen, ja olemme tietysti näissä ponnisteluissa mukana, muun
muassa Irakin operaatiossa, josta tänään myöhemmin vielä keskustellaan.

Arvoisa puhemies! USA:n presidentinvaalien tulos on muuttanut poliittista maisemaa,
etenkin puhetapaa. Mutta kun tarkemmin katsomme, niin suuri linja on jatkuvuudessa.
Tätä on kieltämättä välillä vaikea hahmottaa julkisuuden kautta. Kieli on kovaa, diploma-
tian kannalta liiankin kovaa. Muutoksia on myös tulossa, esimerkiksi YK:n rahoitukseen ja
kehitysrahoitukseen merkittävällä tavalla, ja tämä on iso haaste YK-järjestelmälle ja sen
toimivuudelle ja kyvylle auttaa. Tästä syystä YK:n uusi pääsihteeri Guterres tarvitsee tu-
kemme. Hänellä on hyvät prioriteetit, muun muassa konfliktinesto, rauhanvälitys ja nais-
ten asema, joita Suomi on pitkään tukenut. [Eduskunnasta: Pakolaiset!]

Arvoisa puhemies! Pääministeri viittasi Suomen ja Ruotsin yhteistyöhön. Tämä työ ete-
nee hyvin, ja siihen on vahva tahtotila molemmilla puolin. Puolustus on tärkeä osa yhteis-
työtä, mutta samalla sitä pitää ajaa laajalla rintamalla. Yhteistyön hengen pitää näkyä myös
5



Pöytäkirjan asiakohta PTK 61/2017 vp
ulkopolitiikassa, ja tämän parissa teen töitä yhdessä ulkoministeri Margot Wallströmin
kanssa. Euroopan muutokset korostavat tarvetta Suomen ja Ruotsin läheisemmälle yhteis-
työlle. Itämeren alueen turvallisuus, Venäjä-politiikka, eurooppalainen turvallisuus- ja
puolustuspolitiikka ja sen syventäminen, arktinen alue ovat kaikki asioita, joissa tarvitaan
paitsi Suomen omaa myös yhteistä näkemystä ja toimintaa.

Arvoisa puhemies! Arktisen neuvoston puheenjohtajuus on Suomelle tärkeä tehtävä,
hyvä tapa juhlistaa 100-vuotista itsenäisyyttä työn merkeissä. Arktinen puheenjohtajuus
antaa meille erinomaisen tilaisuuden vahvistaa Suomen kansainvälistä asemaa, tehdä yh-
teistyötä meille tärkeiden maiden kanssa, edistää globaalistikin merkittävien asioiden
eteenpäinvientiä. Arktinen tarjoaa mahdollisuuksia yhteistyölle, mutta sen haasteet erityi-
sesti ympäristönsuojelussa ovat suuret. Yhdysvaltojen ilmastopolitiikka on tutkinnassa,
muuttuuko se ja kuinka paljon se muuttuu — uskon, että muuttuu — mutta se haaste, mikä
meillä on arktisella alueella, on kiistaton, eikä se ole mielipidekysymys.

Toinen varapuhemies Arto Satonen: No niin, seuraavaksi otamme eduskuntaryhmien
puheenvuorot.

14.33 Matti Vanhanen kesk (ryhmäpuheenvuoro):  Arvoisa puhemies! Aluksi pääminis-
terille ja ulkoministerille ja hallitukselle kiitos siitä, että keskellä suuria maailman muutok-
sia asemamme on ikään kuin päivitetty — esitykset olivat monipuoliset ja selkeät.

Ensimmäiseksi, ympäristömme on todella muutoksessa, ja pitää sanoa suoraan, että se
tuottaa myös vaaroja: Lähi-idässä soditaan. Ukrainassa kriisi on ratkaisematon, ja se on ai-
heuttanut sen, että suhteemme tärkeään naapuriimme Venäjään ei ole eikä voi olla normaa-
li. Pohjois-Afrikka arabikevään jäljiltä on yhä levoton. Afrikka kokonaisuudessaan on
täynnä haasteita ja — aivan kuten ulkoministeri totesi — tuottaa muuttoliikettä. Terroris-
mi hakee pohjaa kaikesta tästä levottomuudesta. Ja sitten on vielä ilmastonmuutos, joka on
jättimäinen kaikkien yhteinen ongelma. Johtopäätöksen tästä kaikesta pitää olla hyvin yk-
sinkertainen ja selkeä: meidän on kyettävä vaikuttamaan ympäristömme muuttumiseen. Ja
paras keino vaikuttaa siihen tehokkaasti on vaikuttaa kansainvälisen yhteistyön kautta, en-
nen muuta toimintakykyisen ja yhtenäisen Euroopan unionin kautta. Se on vahvin käytös-
sämme oleva toimija.

Toiseksi, brexit on saatava jäntevästi läpi, ja sen jälkeen on luotava Britanniaan hyvä yh-
teistoiminta — loppujen lopuksi hyvin yksinkertainen asia mutta vaikeasti toteutettava.

Kolmas huomio on se, että kyllä pieni maa tällaisessa muutoksessa tarvitsee suojakseen
ja turvakseen kansainvälisiä sopimuksia, niiden kunnioittamista ja kansainvälisiä järjestö-
jä EU:n ja YK:n tapaan, näihin pitää kyetä nojaamaan. Meidän kaltaisellemme maalle ei
olisi hyödyksi se, että nämä rapautuvat ja palaisimme ikään kuin pala palalta suurvaltojen
maailmaan ja suurvaltojen Eurooppaan. Ei kannata rakentaa vastakkainasettelua kansallis-
valtion suvereniteetin ja kansainvälisen yhteistyön välille. Se ei palvele pienen maan etua.
Tämän painottaminen on nyt tärkeää, koska niin moni keskeinen toimija käytännössä
suuntaa toiseen suuntaan: Venäjä rikkoi Krimin haltuunotolla kansainvälisiä sopimuksia.
USA pyrkii monenkeskisyyden sijaan kahdenväliseen toimintaan, karsii YK:n toiminta-
avustuksia. Britit tahtomattaankin heikentävät Euroopan unionin toimintakykyä. Liian
moni kehityspiirre kulkee siihen suuntaan, että on yhä vaikeampi hallita näitä ympäristöm-
me kasvavia haasteita.
6



Pöytäkirjan asiakohta PTK 61/2017 vp
Neljänneksi nostaisin esille sen, että meidän lähimmässä ympäristössämme on vaalitta-
va vakautta. Jos asiat ovat muualla rempallaan, pitää erityisen aktiivisesti toimia sen puo-
lesta, että lähialueemme kyettäisiin pitämään kriisien ulkopuolella. Viime viikkoina on
käyty värikästä ja vähän sekavaakin julkista keskustelua siitä, miten suhtaudumme Lissa-
bonin sopimuksen keskinäisen avunannon määräyksiin. Minusta tähän vastauksen pitää
olla hyvin selkeä, päälauseilla sanottu: avun antamisesta ja vastaanottamisesta päätetään
tapauskohtaisesti, ja sopimus yksiselitteisesti sitoo meitä. On selvää, että emme voi luvata
sotilaallista apua, mutta näin sanoessamme raja pitää pitää siinä, että emme saa sanoa, että
emme auta toisia. Jos haluamme, että joskus voimme saada apua muilta, meidän täytyy toi-
mia johdonmukaisesti niiden suuntaan, joilta itse odottaisimme apua. Apu on aina poliitti-
sesta tahdosta, solidaarisuudesta ja keskinäisestä yhteenkuuluvuudesta kiinni. Tähän liitty-
vää luottamusta on rakennettava pitkäjänteisesti ja johdonmukaisesti.

Yhtenäinen ja toimintakykyinen EU on todella etumme. Nyt kun britit jättävät unionin ja
USA:n politiikan ennakoitavuus on heikentynyt, korostuu luonnollisesti tarve aiempaa it-
senäisemmän ja toimintakykyisemmän Euroopan unionin, 27 maan unionin, kehittämi-
seen. Ja tähän tuntuu nyt olevan myös Ranskassa ja Saksassa halua. Suomen kannalta tär-
keä kysymys on, kehitetäänkö unionia yhteisenä vai eriytymiskehityksen kautta. Kuten
pääministeri totesi, molemmat reitit ovat käytössä. Me haluamme olla mukana tässä kehi-
tyksessä, ja varsinkin, jos liitetään tämä eriytymiskehityskysymys tähän, voisi sanoa, po-
liittiseen kysymykseen, siihen, että unioni toimisi brexitin ja USA:n suhdevaikeuksien jäl-
keen omatoimisemmin ja itsenäisemmin, siitä vetäisi johtopäätöksen, että Suomen on syy-
tä ajaa kaikkien 27 maan yhtenäistä unionia. Poliittisissa kysymyksissä liiman pitää kes-
tää. Jos suurissa poliittisissa kysymyksissä hyväksymme eriytymiskehityksen, jäsenmai-
den keskinäinen liima heikkenee ja se heikentää unionin vaikutusvaltaa.

Muuttoliike on hyvä huono esimerkki vaikeuksista tehdä rationaalisia ja vaikuttavia
päätöksiä kansalaismielipiteen voimakkaassa ristipaineessa. Paradoksihan on siinä, että ne,
jotka eniten protestoivat hallitsematonta muuttoliikettä vastaan, kaikkein — valitettavasti
kaikkein — vähiten kannattavat unionitason yhtenäisen toiminnan vahvistamista. Nyt on-
kin aika, että maltillinen enemmistö Euroopassa ottaa otteen ihmisarvoa kunnioittavasta ja
tuloksia tuottavasta toiminnasta. Suomen on tässä toimittava arvopohjaisesti ja tuloksia
saavuttaen. Suomen paikka on olla auttamassa hädässä olevia, ja parhaat keinot on haetta-
va yhteistyöllä.

Arvoisa puhemies! Lopulta monessa asiassa arvot ratkaisevat. Maailman kehitys tuo jat-
kuvasti esiin asetelmia, joissa valitaan puoli myös arvojen tasolla. Se on vain niin, että
näissä suurissa kysymyksissä, suurissa valinnoissa, osin tuhansien vuosien aikana kehitty-
nyt arvopohja jalostettuna valistuksen ja sitä seuranneella vapauden, veljeyden ja tasa-ar-
von sanomalla kokoaa yhteen ne, joiden keskinäistä yhteistyötä ja tukea myös me tarvit-
semme. Tässä valinnassa meidän ei kannata eikä tarvitse epäröidä paikkaamme.

14.40 Tiina Elovaara ps (ryhmäpuheenvuoro):  Arvoisa puhemies! Ulkopolitiikallaan
Suomi tähtää kansainvälisen asemansa vahvistamiseen sekä parantamaan suomalaisten
turvallisuutta ja hyvinvointia, kuten hallituksen vuosi sitten annetussa ulko- ja turvallisuus-
poliittisessa selonteossa todetaan. Maailmanpolitiikassa olemme nähneet turvallisuuspo-
liittisen ympäristön muutoksen, Trumpin vaalivoiton, ääri-islamistisen terrorismin kasvun
Euroopassa ja maahanmuuttokriisin. EU:kin on kohdannut olemassaolonsa ajan syvim-
män kriisin, kun Iso-Britannia päätti erota unionista. Paljon siis tapahtuu. Ulkopolitiikan
7



Pöytäkirjan asiakohta PTK 61/2017 vp
hoidossa on laitettava puoluepolitikointi syrjään ja katsottava koko maan etua. Linjaeroja
löytyy, ja niistä pitää pystyä keskustelemaan avoimesti. Tällaiset eduskunnassa käytävät
keskustelut ovat omiaan vahvistamaan yhteistä näkemystä ulkopolitiikastamme.

Miten Suomen tulisi suhtautua meneillä oleviin muutoksiin? Hiljattain edesmennyt pre-
sidentti Koivisto totesi oivallisesti: "Tärkeää on pitää vaikutusvaltaa mahdollisimman mo-
niin kansainvälisiin asioihin omissa käsissä: suvereenisuudesta on syytä tinkiä vain sen
verran kuin on välttämätöntä." Presidentti Koivisto jätti perinnöksi ulkopoliittisen linjan,
joka nähdäkseni monilta osin edelleen pitää. Suuntautuminen länteen on ollut Suomen ul-
kopolitiikan tavoitteena jo 1800-luvun jälkipuoliskolta saakka. Monet niistä visioista ja ta-
voitteista, jotka aikain saatossa luotiin, ovat käyneet toteen. Suomi täyttää tänä vuonna
100 vuotta, ja ulkopoliittinen asemamme on, uskallan väittää, vahvempi kuin koskaan en-
nen.

Arvoisa puhemies! Mihin suuntaan haluamme EU:ta viedä, mikä on sen tulevaisuus?
Monissa EU-maissa kansa on asettunut vastustamaan kansallista valtaa kaventavaa EU:n
integraatiota ja ylikansallista toimivaltaa. Perussuomalaiset ovat onnistuneet siinä, että
kansallisvaltioiden itsemääräämisoikeuden kunnioittaminen on alettu huomioida parem-
min myös Suomen EU-politiikassa. Olemme tietoisempia ja hyvällä tavalla kansallistun-
toisempia suhteessa EU:hun. Brexit ei saisi kaikua kuuroille korville. [Riitta Myllerin vä-
lihuuto] Perussuomalaisen eduskuntaryhmän mielestä brittejä ei pidä rangaista brexit-pää-
töksestä vaan kansalaisten tekemää päätöstä on kunnioitettava. On muistettava, että EU-jä-
senyys ei ole mikään pakko. Saksa ja Suomikin ovat pitäneet esillä EU:n yhtenäisyyden
merkitystä näinä kriittisinä aikoina. Yhtenäisyyttä ei kuitenkaan pidä edistää kansallisen
suvereniteetin kustannuksella. Me perussuomalaiset uskomme, että joustavampi unioni on
edellytys sen koossapysymiselle. Eriytyvän kehityksen EU onkin esillä olleista EU:n tule-
vaisuusvisioista se realistisin: ne jotka haluavat, voivat tehdä yhdessä enemmän. Tämä lä-
hestymistapa on toiminut jo esimerkiksi yhteisvaluutta euron ja Schengen-alueen osalta.
Näistä yhteistyömuodoista poisjättäytyminen on osoittautunut oikeaksi ratkaisuksi niistä
vapaaehtoisesti ulos jääneille.

Suomi on sotilasliittoon kuulumattomana maana pitänyt esillä EU:n yhteisten puolus-
tushankkeiden edistämistä. Kyseeseen voisivat tulla esimerkiksi yhteishankinnat ja tutki-
mushankkeet. Erityisen tärkeää olisi, että EU:n ja Naton välistä puolustusyhteistyötä kehi-
tettäisiin toisiaan täydentävään suuntaan. EU:n vahvuudet ovat siviilikriisinhallinnassa,
kehityspolitiikassa sekä ympäristöyhteistyössä. Suomen turvallisuutta merkittävästi paran-
tavaa puolustusyhteistyötä ei ole kuitenkaan perusteltua odottaa. Puolustusyhteistyön kou-
riintuntuvimmat hyödyt tulisivatkin oletettavasti olemaan taloudellisia. Myös syrjäytymi-
sen ehkäiseminen on mielestämme turvallisuuspolitiikkaa parhaimmillaan.

Yhdysvaltain uusi presidentti, Donald Trump, on nähty arvaamattomana, ja hänen on
pelätty muuttavan Yhdysvaltain ulkopolitiikkaa ja suhtautumista Eurooppaan. Trumpin ul-
kopoliittinen linja on vielä osittain hämärän peitossa, mutta pahimmat hänen valintaansa
liittyvät skenaariot eivät näytä toteutuvan. Trump pyrkii uudistamaan Yhdysvaltain kaup-
papolitiikkaa enemmän maalleen edullisempaan suuntaan. Turvallisuuden alalla kannan-
otot Natosta ovat kuitenkin pehmentyneet, ja puolustusministeri Mattisin suulla on vakuu-
teltu sitä, että Yhdysvallat ei ole vetäytymässä Euroopan puolustuksesta.

Arvoisa puhemies! Ulkopolitiikka kaipaa avauksia, jotka kehittävät ja haastavat maail-
maa kohti parempaa. Suomen juuri alkanut Arktisen neuvoston puheenjohtajuus avaa mah-
dollisuuden ottaa johtajuutta arktisen luonnon ja ympäristön suojelemisessa. Yhtä lailla se
8



Pöytäkirjan asiakohta PTK 61/2017 vp
avaa mahdollisuuksia viedä maailmalle teknologioita ja kestäviä toimintatapoja. Kestävän
kehityksen ja kaupan yhdistäminen on mahdollista. Tässä Suomi voi näyttää kykynsä. Teh-
tävämme maailman kriiseissä on olla vakaa ja luotettava toimija. Suomen kriisin- ja sivii-
likriisinhallintataidot sekä asiantuntijuus teknologioiden ja koulutuksen saralla tulee hyö-
dyntää entistä vahvemmin. Haluamme turvata ihmisoikeudet sekä vahvistaa naisten ja las-
ten asemaa maailmanpolitiikassa. Suomen 100-vuotinen taival on kelpo esimerkki vietä-
väksi maailmalle.

14.47 Alexander Stubb kok (ryhmäpuheenvuoro):  Arvoisa puhemies! Tämä taitaa olla
ensimmäinen kerta, kun minulla on mahdollisuus puhua tästä pöntöstä kansanedustajana,
mikä antaa tietyn vapauden, jota ehkä ministerinä ei koskaan aikaisemmin ole ollut, joten
kaikesta, mitä tästä eteenpäin sanon, älkää missään nimessä syyttäkö hallitusta. Jos se, mitä
sanon, kuulostaa hyvältä, kiittäkää ryhmääni, jos huonolta, syyttäkää minua.

Tänään olisi tarkoitus puhua turvallisuusympäristön muutoksesta. Jos tämä puheenvuo-
ro on jotain, niin se on puolustuspuheenvuoro kansainväliselle liberalismille, se on puolus-
tuspuheenvuoro avoimelle turvallisuuspoliittiselle keskustelulle ja se on puolustuspuheen-
vuoro Suomen turvallisuudelle. Teen sen kolmen kautta: ensin pohdin muutamaa keskeis-
tä päivämäärää ja vuotta, jotka ovat meidät tähän tilanteeseen johtaneet, sen jälkeen käyn
läpi kolme muutosta ja lopuksi teen kuusi konkreettista ehdotusta.

Ne kolme keskeistä päivämäärää kannattaa historian saatossa käydä läpi. Ensimmäinen
niistä on 1945. Miksi? Koska silloin loppui toinen maailmansota ja rakennettiin se maail-
manjärjestys, jonka keskellä Suomikin tällä hetkellä on. Syntyi kaksinapainen ideologinen
maailma: Neuvostoliitto vastaan Yhdysvallat liittolaisineen. Syntyi uusi kansainvälinen
järjestelmä ja kansainväliset instituutiot, jotka ovat olleet meidänkin tukenamme ja turva-
namme. Se oli ideologinen aikakausi.

Toinen päivämäärä, jolloinka itse oikeastaan tavallaan vartuin tähän maailmaan ja olen
saanut ilon elää tätä aikakautta, on 1989 ja kylmän sodan päättyminen, jolloinka markki-
natalous, liberaali demokratia ja globalisaatio voitti Neuvostoliiton, autoritääriset regiimit,
suunnitelmatalouden ja kommunismin. Silloin me elimme sellaista toivon aikakautta, itä
kohtasi uudestaan lännen, EU laajentui, Nato laajentui, Mandela vapautettiin, kylmä sota
päättyi, Neuvostoliitto hajosi. Muutamat puhuivat siitä, että historia loppuu, kaikista mais-
ta tulee liberaaleja demokratioita, mutta valitettavasti ei tullut.

Kolmas päivämäärä — en tiedä, onko tämä yhtä tärkeä, mutta tärkeä kuitenkin — on
2016. Toki tässä matkan varrella on ollut muita, iskut World Trade Centeriin 2001, Geor-
gian sota 2008, finanssikriisi 2008, Venäjän hyökkäys Krimille ja Ukrainaan 2014, mutta
uskallan silti väittää, että meidän länsimaisen elintavan, liberaalin demokratian ja vapau-
den näkökulmasta 2016 on ihan yhtä tärkeä kuin 1945 ja 1989. Tämä johtuu tietysti kah-
desta suuresta kokonaisuudesta, joista ensimmäinen oli brexit ja toinen oli Yhdysvaltain
presidentin Donald Trumpin valinta. Eli me olemme tällä hetkellä maailmassa, jossa koko
länsimaista järjestelmää haastetaan ja kyseenalaistetaan. Me olemme maailmassa, jossa
koemme epävakautta, ja epävakaus on aina Suomen kaltaiselle pienelle maalle ongelma.

Mitkä ovat sitten ne kolme keskeistä vaikutusta?
Ensimmäinen vaikutus on maailmanlaajuinen, ja se on se, Yhdysvallat tuskin — itse en

usko siihen — enää kykenee olemaan globaali johtaja. Maa, joka sanoo "ei" globalisaatiol-
le, maa, joka sanoo "kyllä" protektionismille, maa, joka haluaa rakentaa muureja, maa,
joka uskoo protektionismiin, ei kerta kaikkiaan voi johtaa tätä. Silloin me ajaudumme ti-
9



Pöytäkirjan asiakohta PTK 61/2017 vp
lanteeseen, jossa syntyy valtatyhjiö. Tällä hetkellä on kyse siitä, kuka sen valtatyhjiön täyt-
tää ja missä muodossa. Kykeneekö Euroopan unioni siihen? Mitä tekee Kiina? Mitä tekee
vaikkapa Venäjä kaupan saralla, turvallisuuden saralla, ilmastonmuutoksen saralla? [Väli-
huuto] Olen edustaja Vanhasen kanssa samaa mieltä, että meidän naapurustomme on epä-
vakaa. Jos tänä päivänä Baltian maat tai vaikkapa Tanska ja Norja eivät olisi Naton jäse-
niä, niin se olisi entistä epävakaampi, mutta onneksi ovat, ja tätä taustaa vasten myös Suo-
men turvallisuus on omalla tavallaan taattu. — En käy läpi Syyrian, Iranin, Pohjois-Ko-
rean tai Libyan kriisejä.

Toinen muutos koskee EU:ta. Kuten aikaisemmin todettiin, brexit tulee muuttamaan
koko EU:n perusolemusta. Ensimmäistä kertaa jäsenmaa, suuri sellainen, lähtee EU:sta.
Itse uskon siihen, että Ranska ja Saksa tulevat muodostamaan samantyyppisen akselin,
joka muodostettiin 1950-luvulla, ja ne tulevat pitkälti johtamaan tätä prosessia. Uskon vah-
vasti siihen, että maahanmuuttoon, euroon, terrorisminvastaiseen taisteluun ja talouteen on
vain yhteisiä ratkaisuja. Jos meillä Euroopan tasolla on yhteisiä ongelmia, niihin löytyy
vain ja ainoastaan yhteisiä ratkaisuja. Euroopan kannalta minua huolestuttaa kaikista eni-
ten se, että on jäsenmaita tänä päivänä, jotka haastavat Euroopan perusarvot, ja näitä mei-
dän pitää ilman muuta puolustaa.

Kolmanneksi ovat tietysti vaikutukset Suomeen. Epävakaus tuo aina epävarmuutta. Me
olemme itse sekä tämän eduskunnan aikana että aikaisempien hallitusten aikana — mel-
keinpä jokainen puolue — olleet tässä kamppailussa mukana, olipa kyse maahanmuutto-
virroista, talouskriisistä, joka alkoi 2008, turvallisuustilanteesta. Mutta itse näkisin niin,
että viisauskin lepää vanhoissa pohdinnoissa: siinä linjassa, joka oli Paasikiven ja Kekko-
sen aikana, joka piti meidät turvallisena, siinä linjassa, jota vetivät omalla tavallaan Koi-
visto, Aho, vaikkapa Suominen, Salolainen, joka toi meidät tähän läntiseen yhteisöön, jo-
honka me kuulumme, ja loppujen lopuksi siinä linjassa, jota ajoivat Lipponen ja Ahtisaari,
joka vei meidät EU:n ytimeen. Me elämme murroksessa, epävarmuudessa, ja sitä ei kan-
nata vähätellä.

Tämä tuo minut viimeiseksi kuuteen ehdotukseen 1 minuutin sisällä:
1) Meidän on puolustettava länsimaisia arvoja: ihmisarvoa, ihmisoikeuksien kunnioitta-

mista, vapautta, demokratiaa ja oikeusvaltiota.
2) Meidän on tehtävä kaikkemme sen eteen, että kansainvälisiä instituutioita vahviste-

taan — YK, WTO, Nato ja Etyj.
3) Meidän on syvennettävä ja uskallettava syventää EU-yhteistyötä, olipa sitten kyse

neljästä vapaudesta, turvallisuudesta, maahanmuutosta, puolustuksesta tai eurosta.
4) Meidän on tuettava kansainvälistä oikeutta, olipa sitten kyse Georgian kriisistä, Kri-

mistä tai Ukrainasta. Jos Suomen kaltainen maa menettää uskonsa kansainväliseen oikeu-
teen ja kansainvälisiin instituutioihin, me jäämme suurvaltapolitiikan alle.

5) Meidän on oltava valmiita muutokseen, ja se muutos voi tapahtua yllättävänkin no-
peasti. Sen takia esimerkiksi Nato-option ylläpitäminen on tärkeää.

6) Meidän on vaalittava hyviä kahdenvälisiä suhteita — Pohjoismaihin, Baltian maihin,
Yhdysvaltoihin, Venäjään, Kiinaan ja Britanniaan.

Eli, arvoisa puhemies, yhteenvedonomaisesti: Mielestäni meidän on puolustettava län-
simaisia arvoja, keskityttävä Suomen turvallisuuteen epävakauden aikana, oltava valmiita
nopeisiin päätöksiin [Puhemies koputtaa] ja vietävä eteenpäin avointa keskustelua. Uskon
vahvasti siihen, että seuraavan eduskunnan aikana ja varsinkin seuraavan presidenttikau-
10



Pöytäkirjan asiakohta PTK 61/2017 vp
den aikana tässä maassa joudumme tekemään suuria päätöksiä, ja siihen meillä kaikilla pi-
tää olla valmius. — Kiitos.

14.56 Jutta Urpilainen sd (ryhmäpuheenvuoro):  Arvoisa puhemies! Ulko- ja turvalli-
suuspolitiikan tulee elää ajassa. Tämä pääministerin ilmoitukseen perustuva keskustelu
toimintaympäristöstä onkin paikallaan. Viime kesäkuussa annetun selonteon jälkeen eni-
ten ovat olleet esillä brexitistä käynnistyneet muutosvoimat sekä Yhdysvaltain presiden-
tinvaihdoksen heijastusvaikutukset turvallisuus-, kauppa- ja ilmastopolitiikkaan. Euroop-
palaista tilannetta leimaa EU:n tulevaisuuskeskustelu ja EU:n globaalistrategian toimeen-
pano, joka käynnistää uuden vaiheen EU:n turvallisuus- ja puolustusyhteistyössä. Myös
monenkeskisessä yhteistyössä on uusia tuulia. YK:n uusi pääsihteeri on nostanut rauhan-
diplomatian, konfliktineston ja rauhanrakentamisen maailmanjärjestön painopisteiksi.
Etyjin puitteissa on alkanut uudenlainen turvallisuusdialogi Saksan asevalvonta-aloitteen
pohjalta. Suomi on aloittanut Arktisen neuvoston puheenjohtajana.

Arvoisa puhemies! Sosiaalidemokraattinen eduskuntaryhmä nostaa keskustelussa esiin
kolme näkökohtaa, joihin sisältyy myös toiveita hallituksen toiminnalle. Ensimmäinen on
pyrkimys selkeyteen Suomen kansainvälisessä asemassa, toinen liittyy konkreettisiin ta-
voitteisiin globalisaation kielteisten vaikutusten torjumiseksi, ja kolmas koskee rauhanpo-
litiikkaa ja YK:n vahvistamista. 

Viime viikkoina on puhuttu Suomen eurooppalaisesta valinnasta — siitä, kuinka Suomi
kylmän sodan päätyttyä teki valintansa omasta asemastaan selkeästi ja epäröimättä. Suo-
men paikka EU:n ytimessä vakiintui niin omiin mieliimme kuin myös kumppanien käsi-
tyksiin. Valintojen selkeys on ollut tärkeää Suomen kansainväliselle asemalle. Selkeitä
viestejä tarvitsemme myös tänään — Suomen kuulumisesta Eurooppaan ja länteen. Ha-
luamme kuulua eurooppalaiseen turvallisuusyhteisöön, mikä tarkoittaa keskinäistä avun-
antoa ja solidaarisuutta. Tähän kuvaan sopii hyvin myös EU:n turvallisuus- ja puolustus-
yhteistyön syventäminen sekä EU:n ja Naton yhteistyön tiivistäminen hybridiuhkien aika-
kaudella. 

Tulevan kehityksen ennakointi on tärkeää. Mikäli integraatio liukuu kohti eritahtista
EU:ta, Suomen on pyrittävä vaikuttamaan kaikissa pöydissä. Nyt ei ole aika vain odottaa
suurten jäsenmaiden näkemyksiä unionin tulevaisuudesta, vaan nyt on aika Suomen aloit-
teellisuudelle, vaikka yhdessä muiden Pohjoismaiden kanssa. Selkeitä viestejä tarvitaan
myös arvopohjastamme. Transatlanttinen yhteistyö on perustunut yhteisiin demokratiaa,
ihmisoikeuksia ja oikeusvaltiota kunnioittaviin arvoihin. Näitä arvoja kyseenalaistaville
toimijoille ei tule tehdä myönnytyksiä kummallakaan puolella Atlanttia.

Arvoisa puhemies! Viimeisten kuukausien aikana on kannettu huolta populismin ja na-
tionalismin noususta eri puolilla maailmaa. Yhdysvaltojen presidentinvaaleissa globalisaa-
tiomyönteisyys ja vapaakauppa kokivat vasta-aallon. Globalisaation myötä eriarvoisuus on
lisääntynyt siinä määrin, että globalisaatiokehityksen poliittinen oikeutus on vaarassa.
Haaste on otettava Euroopassa vakavasti, kun enää 55 prosenttia eurooppalaisista pitää
globalisaatiota mahdollisuutena ja 45 prosenttia jopa uhkana. 

Globalisaation kielteisiä vaikutuksia on torjuttava, mikäli haluamme menestyksellisesti
puolustaa avointa taloutta ja avointa yhteiskuntaa. Tarvitsemme perusteellisen analyysin
globalisaation hyödyistä ja haitoista sekä poliittisen ohjelman globalisaation toisesta vai-
heesta. Tämä globalisaation korjausliike tulee ottaa EU:n yhdeksi päätavoitteeksi. EU:n
11



Pöytäkirjan asiakohta PTK 61/2017 vp
sosiaalisen ulottuvuuden rinnalla vaikuttamisen paikkoja on YK:ssa,  G20-ryhmässä ja
OECD:ssä.

Suomen on otettava johtajuutta globalisaation hallintaa koskevan politiikan toteutukses-
sa. Hallituksen tulisi ottaa vahva rooli esimerkiksi veronkierron ja veronvälttelyn vastais-
ten sääntöjen parantamisessa. Kataisen hallituksen hyväksymä kansainvälisen veronkier-
ron vastainen toimintaohjelma ja Sipilän hallituksen tänä keväänä hyväksymä poliittinen
kannanotto antaisivat hyvän pohjan aktiiviselle vaikuttamistyölle.

Suomen on edesautettava sitä, ettei vastikään julkistettu sosiaalisten oikeuksien pilari
jää EU:ssa pelkäksi julistukseksi vaan että siitä seuraa konkreettisia toimenpiteitä esimer-
kiksi työntekijöiden oikeuksien sekä tasa-arvon parantamiseksi. Myös talous- ja rahaliit-
toa on kehitettävä vahvemmin kasvua ja työllisyyttä tukevaksi, kuitenkin niin, että jatkos-
sakin jokainen maa vastaa omista veloistaan.

Arvoisa puhemies! Rauhanvälittämisen ja rauhanturvaamisen perintö on osa suomalais-
ta identiteettiä. Konfliktinehkäisy, rauhanvälitys, kriisinhallinta ja rauhanrakentaminen
kuuluvat Suomen tapaan olla olemassa kansakuntien joukossa. Rauhantyöllä vaikutamme
myös pakotetun muuttoliikkeen juurisyihin. Muuttoliikkeisiin voidaan vaikuttaa myös il-
mastonmuutosta torjumalla, kestävää kehitystä edistämällä ja kehitysyhteistyötä tukemal-
la. EU:n tulisi yhdessä Afrikan unionin kanssa etsiä konkreettisia toimia nuorisotyöttö-
myyden torjumiseksi. Syrjäytymisen kierre on käännettävä toivon kehäksi. Myös naisten
aseman vahvistaminen rauhanrakentamistyössä on Suomelle sopiva painopiste.

Monenkeskinen yhteistyö on avainasemassa rauhan ja turvallisuuden takaamisessa. Ira-
kin kriisi osoittaa hyvin, miten lyhytaikaisia tuloksia yksipuolinen toiminta saa aikaan.
YK:n vahvistaminen on yhteinen etumme. Se on tärkeä väline kaikille maille, vaikka ne
pyrkisivätkin ensisijaisesti kansallisen turvallisuutensa parantamiseen. Voimme vaikuttaa
siihen, että EU ottaa YK:n vahvistamisen ja uudistamisen ulkopolitiikkansa yhdeksi kärki-
tavoitteeksi.

Arvoisa puhemies! EU:n turvallisuusympäristön muuttuessa ja globalisaatiokritiikin li-
sääntyessä Suomen Eurooppa-, ulko- ja turvallisuuspolitiikalta odotetaan selkeyttä ase-
mastamme läntisenä demokratiana, johtajuutta eurooppalaisen turvallisuusyhteisön syven-
tämisessä, aktiivisuutta globalisaation hallinnassa eriarvoistumista torjumalla sekä tukea
rauhanpolitiikalle ja monenkeskisen yhteistyön vahvistamiselle.

15.03 Krista Mikkonen vihr (ryhmäpuheenvuoro):  Arvoisa puhemies! Yhdysvaltain
presidentti Trumpin vierailu Euroopassa ei ollut vanhojen kumppanien lämmin kohtaami-
nen. Yhteistä kantavaa maaperää tapailtiin mutta ei löydetty. Samaan aikaan Euroopan
unionissa ollaan tilanteessa, jossa sen tulevaisuus on epävarma. Britannian lähtö on pakot-
tanut meidät peruskysymysten äärelle: Millaisen Euroopan me haluamme? Rakennamme-
ko sitä yhdessä vai erikseen? Ulko- ja turvallisuuspoliittisen selonteon valmistuessa vuosi
sitten tiesimme, että muutoksia on edessä. Silti ei ehkä osattu aavistaa, kuinka suuria ne tu-
lisivat olemaan. Asiat, joita olemme tottuneet pitämään selviöinä — EU:n yhtenäisyys, Pa-
riisin ilmastosopimus, Naton perusperiaatteet, YK ja sen rahoitus — on yhtäkkiä kyseen-
alaistettu. Tutut maamerkit ovat kadonneet, mihin suuntaan tähyämmekään.

Arvoisa puhemies!  Ihmisoikeuksien kunnioittaminen, oikeusvaltio, tasa-arvo ja demo-
kratia ovat se arvopohja, jolle EU rakennettiin 60 vuotta sitten. Se toi unelman rauhasta ja
paremmasta huomisesta miljoonille sodan runtelemille eurooppalaisille. Tänään liian moni
on menettänyt uskonsa unioniin — syystäkin. Oikeistolainen talouskuripolitiikka on oh-
12



Pöytäkirjan asiakohta PTK 61/2017 vp
jannut globalisaation hyödyt harvoille. Se on luonut tilaa oikeistopopulismin kasvulle. Eu-
roopan unioni etsii nyt suuntaansa sisäisten ja ulkoisten paineiden haastamana. Kriisi on
silti aina myös mahdollisuus. Siihen meidän on nyt yhdessä tartuttava. Meidän on palatta-
va yhteisiin arvoihimme ja ryhdyttävä rakentamaan niiden varaan tämän päivän eurooppa-
laisten unelmaa hyvästä huomisesta. Siihen tarvitsemme unionia. Meidän on rakennettava
EU, joka pystyy vastaamaan globaaleihin haasteisiin, tuomaan turvaa kansalaisilleen ja vä-
hentämään eriarvoisuutta, EU, jonka kansalaiset kokevat omakseen ja joka takaa heille hy-
vän arjen, työn ja koulutuksen, EU, jossa ihmisten ja ympäristön hyvinvointi ovat talous-
politiikan keskiössä. Meidän on vahvistettava EU:n sosiaalista ulottuvuutta. Unionin tulee
ottaa johtotähdekseen pohjoismainen hyvinvointimalli tähän aikaan päivitettynä. Meidän
on luotava puitteet aidolle demokratialle, jossa kansalaiset päättävät unionin suunnasta.
Tätä Suomen on tavoiteltava EU:ssa, ja tähän meidän tulee tähdätä myös kotimaassa. Tä-
hän unioniin me vihreät olemme sitoutuneet nyt ja tulevaisuudessa. 

Arvoisa puhemies! Euroopan kansa, seiso omilla jaloillasi, älä luota vieraan apuun —
tämä oli Angela Merkelin viesti Trumpin vierailun jälkeen. Se on vahva sanoma ja monu-
mentaalinen tehtävä Euroopalle. Nyt jos koskaan tarvitsemme vahvaa unionia. Nyt jos kos-
kaan tarvitsemme johtajuutta. Kun kylmän sodan sulaessa Suomen ulkopolitiikassa koitti
kevät, presidentti Koivisto johti meidät epäröimättä tielle, joka vei osaksi Eurooppaa ja
unionia. Lipposen pääministerikaudella hakeuduimme aktiivisesti Euroopan ytimeen. Ym-
märsimme, että yhdessä voimme olla enemmän. Tätä ymmärrystä tarvitaan jälleen. Suo-
men EU-politiikkaa ei johdeta prosessikaavioilla eikä hallituksen sisältä EU-erolla flirttai-
lemalla. Emme voi ajelehtia kuin ajopuu, meidän on aktiivisesti vaikutettava EU:n suun-
taan.

Arvoisa puhemies! Vihreiden mielestä EU-yhteistyötä voidaan syventää eri tahtiin, kun-
han huolehdimme, että ne maat, jotka eivät ole heti valmiita, pääsevät mukaan myöhem-
min. Ranskalaiset valitsivat presidentinvaaleissa Macronin ja yhteistyön. Ensimmäistä
kertaa pitkään aikaan unionin ydinmaat Ranska ja Saksa näyttävät olevan valmiita tarttu-
maan ruoriin ja luotsaamaan unionia uusille vesille. Vihreiden mielestä Suomen paikka on
etujoukoissa. Vain siten voimme vaikuttaa siihen, millainen EU:sta muodostuu.

Arvoisa puhemies! Jo vuosi sitten tiesimme, että Putinin Venäjä on valinnut voimapoli-
tiikan. Nyt näyttää siltä, että Trumpin Yhdysvaltojen myötä palaamme suurvaltojen keski-
näiseen voimannäyttöön. Ydinaseet ovat kokeneet uuden tulemisen. Venäjä kehittää ydin-
sopimusten kieltämiä ohjuksia. Trump tviittaa, että Yhdysvallat tarvitsee vahvempaa ydin-
iskukykyä. Pohjois-Korea on tehnyt onnistuneita ohjuskokeita. Elämme ajassa, jossa tar-
vitaan jälleen ydinaseriisuntaa. Sitä Suomen on edistettävä.

Arvoisa puhemies! Euroopan on seisottava omilla jaloillaan myös ulko- ja turvallisuus-
politiikassa. Nyt EU:n yhteisen puolustuksen rakentamiseen on avautunut historiallinen ik-
kuna. Jos yhdistämme voimamme, voimme kehittää sellaisia pysyviä rakenteita ja kykyjä,
joihin yhdelläkään EU-maalla ei olisi yksin mahdollisuutta. Tätä Suomen pitää olla voi-
makkaasti ajamassa. Aina voimapolitiikka ei vaadi aseita. Venäjä on informaatiovaikutta-
misella pyrkinyt ohjaamaan demokraattisia vaaleja. USA:ssa se tuotti tulosta, Ranskassa
vaikutusyrityksiin osattiin jo vastata. Suomessa valitaan ensi vuonna presidentti. Pyrki-
mystä vaikuttaa vaaliin ei voida sulkea pois. Tarvitaan keinoja tunnistaa informaatiovai-
kuttamista ja vastata siihen tehokkaasti.

Arvoisa puhemies! Yhdysvallat on luvannut tällä viikolla kertoa, sitoutuuko se Pariisin
ilmastosopimukseen. Oli tulos mikä tahansa, ilmastonmuutoksen torjuntaa se ei pysäytä.
13



Pöytäkirjan asiakohta PTK 61/2017 vp
Kiina on jo lisännyt uusiutuvan energian tuotantoa. Yhdysvalloissa vastuulliset yritykset
ymmärtävät fossiilisen riskit, vaikka presidentti ei. Yhdysvaltojen nihkeys vaatii meiltä
muilta suuremman vastuun jakamista. Samalla se on mahdollisuus EU:lle astua ilmastopo-
litiikan edelläkävijäksi. Macron toivotti jo Trumpin karkottamat ilmastotutkijat tervetul-
leiksi Ranskaan. Suomenkin on syytä uskoa tutkijoita, jotta voimme saavuttaa oman pääs-
tötavoitteemme. Ympäristönsuojelussa on usein pystytty yhteistyöhön silloinkin, kun välit
muuten ovat viileät. Suomen lähialueyhteistyötä Venäjän kanssa pitää lisätä ympäristö-
asioissa, sillä ilmastonmuutoksen pysäyttämisellä on kiire. Myös Arktisen neuvoston pu-
heenjohtajuus avaa Suomelle hyvän mahdollisuuden edistää ympäristönsuojelua.

Arvoisa puhemies! Meidän kohtalomme on riippuvainen tahdosta sitoutua yhteistyö-
hön, ei eristäytymiseen. Vihreiden valinta on selvä. Toivottavasti koko Suomen valinta on
sama.

15.11 Hanna Sarkkinen vas (ryhmäpuheenvuoro):  Arvoisa puhemies! EU:lla on suunta
hakusessa, ja brexit syö unionin perustuksia. EU rakoilee, ja Unkari ja Puola rikkovat räi-
keästi unionin perusperiaatteita oikeusvaltiosta ja demokratiasta. Unioni tuskin hajoaa Bri-
tannian EU-eroon, mutta unionimaiden pitää nyt herätä realistisesti katsomaan EU:n tilaa
ja muuttamaan unionin suuntaa.

EU:n suurin ongelma on se, etteivät kansalaiset koe sitä omakseen. Eikä se ole ihme.
Unioni keskittyy markkinavapauksien edistämiseen ihmisten hyvinvoinnin ja toimeentu-
lon sijaan. Poliittinen suunnanmuutos on ainoa tapa palauttaa legitimiteetti ja jatkaa EU:n
olemassaoloa. Euromaiden tapa hoitaa talouskriisiä huonosti toimivalla ja inhimillisistä
seurauksista piittaamattomalla tavalla on ollut häpeällinen vaihe unionin historiassa. Krii-
sitoimenpiteiden myötä saksalaisten ja ranskalaisten pankkien ongelmat sosialisoitiin eu-
rooppalaisten veronmaksajien harteille pakottaen samalla kriisimaat leikkauspolitiikkaan,
joka syvensi lamaa ja työttömyyttä ja pahensi velkatilannetta.

Arvoisa puhemies! Brexit-kannatus oli protesti poliittista eliittiä vastaan. Se oli viesti ih-
misiltä, jotka kokevat menettäneensä myönteiset tulevaisuudennäkymät ja mahdollisuu-
den vaikuttaa omaa elämäänsä koskeviin päätöksiin. Se oli protesti työttömyydelle ja pal-
veluiden alasajolle. Äänestystuloksen taustalla oli myös disinformaatiota ja muukalaisvas-
taisuutta, mutta brexit kertoo myös siitä, että EU ei ole kansalaisten silmissä kyennyt lu-
nastamaan lupauksiaan hyvinvoinnin parantamisesta.

Arvoisa puhemies! Eurooppalaisia päätöksenteon rakenteita tarvitaan ratkomaan kan-
sallisvaltioiden rajat ylittäviä isoja ongelmia, kuten ilmastonmuutosta ja veroparatiisita-
loutta, sekä tuomaan Euroopan maiden hajanaisia voimavaroja yhteen. EU:n ongelmilta ei
pidä kuitenkaan ummistaa silmiä, vaan ne pitää korjata. Vasemmiston mielestä EU:ta tuli-
si uudistaa siten, että se suojelisi ihmisiä ja hyvinvointivaltioita veroparatiisitaloudelta ja
palkkojen polkemiselta. Sosiaaliset oikeudet, ympäristöongelmien ratkaiseminen ja ihmis-
ten hyvinvointi pitää nostaa EU-politiikan keskiöön.

EU:ssa on viimeisen vuoden aikana tehty linjauksia unionin turvallisuuspoliittisen yh-
teistyön syventämisestä. Sotilaallista yhteistyötä halutaan nyt vahvistaa paitsi Venäjän
geopolitiikan vuoksi myös vastauksena eurooppalaisen yhteistyön kriisiin. Vasemmiston
mielestä unionin sisäistä hajaannusta ja legitimiteettikriisiä ei kuitenkaan ratkaista milita-
risoinnilla. EU:n tulee reagoida panostamalla nykyistä huomattavasti enemmän eriarvoi-
suuden ja työttömyyden vähentämiseen sekä talousjärjestelmän vakauteen.
14



Pöytäkirjan asiakohta PTK 61/2017 vp
Arvoisa puhemies! Vasemmiston mielestä Suomen paikka on sotilasliittojen ulkopuo-
lella. Venäjän heikentynyt demokratiatilanne ja aggressiivinen ulkopolitiikka on huolestut-
tavaa, ja sitä ei voi hyväksyä. Kuitenkin Suomen sotilaallinen liittoutumattomuus on luo-
nut suhteellisen vakaan tilanteen, jota ei pidä horjuttaa. Myös hallituksen viime kevään
Nato-selvitys totesi, että Nato-jäsenyys olisi merkittävä linjanmuutos suhteessa Suomen
harjoittamaan politiikkaan ja että sillä olisi maan turvallisuuspoliittista ympäristöä epäva-
kauttavia seurauksia. Nato-maana Suomi olisi sidottu suurvaltapolitiikkaan ja presidentti
Trumpin arvaamattomaan ulkopolitiikkaan.

Arvoisa puhemies! Aikamme turvallisuusuhat ovat perinteisiä sotilaallisia uhkia laajem-
pia ja todennäköisempiä. Näitä ovat esimerkiksi ilmastonmuutos, suuret muuttoliikkeet,
energia- ja vesivarojen rajallisuus, terrorismi, tartuntataudit, tietoturvahyökkäykset ja nii-
den myötä yhteiskuntien ja yksilöiden haavoittuvuuden lisääntyminen. Näitä turvalli-
suusuhkia ei voi torjua kestävästi perinteisin sotilaallisin keinoin. Tämän päivän globaalis-
sa maailmassa mikään konflikti ei myöskään ole vain paikallinen, vaan sillä on aina seu-
rauksia myös muulle maailmalle.

Presidentti Trumpin politiikassa on paljon huolestuttavia piirteitä. Ehkä huolestuttavin
niistä on haluttomuus sitoutua Pariisin ilmastosopimukseen sekä haluttomuus tukea YK:ta.
Meidän on kuitenkin Euroopassa ja Suomessa noustava tieteen vastaisen demagogian ylä-
puolelle ja otettava ilmastonmuutoksen torjunta yhdeksi politiikan pääprioriteetiksi. Suo-
men ulkopolitiikan vahvan linjan on oltava YK-järjestelmien ja muiden monenkeskisten
päätöksentekomekanismien vahvistaminen. Toimiva ja monenkeskinen kansainvälinen
järjestelmä on tärkeä, jotta myös pienet maat saavat äänensä kuuluviin ja jotta ihmiskunta
kykenee ratkaisemaan edessämme olevia valtavia ja monimutkaisia ongelmia. Ilman kan-
sainvälistä oikeutta ja kansainvälisiä järjestelmiä maailmassa vallitsee vahvimman laki, ja
siinä pelissä ei ole montaa voittajaa.

Ihmiskunnalla on onneksi suunnitelma, jolla laajan turvallisuuden uhkia voidaan torjua:
YK:n hyväksymä kestävän kehityksen agenda, Agenda 2030, joka on tiekartta kohti talou-
dellisesti, sosiaalisesti ja ympäristöllisesti kestävää tulevaisuutta ja maailman isojen ongel-
mien, köyhyyden, eriarvoisuuden ja ympäristökriisin, ratkaisuja. Suomen on vastuullisena
toimijana toteutettava kestävän kehityksen agendaa johdonmukaisesti kaikessa politiikas-
sa niin kotimaassa kuin ulkosuhteissakin.

Kaiken politiikan pitää tähdätä kestävän kehityksen tukemiseen, mutta myös kehitysra-
hoitusta tarvitaan. Valitettavasti nimenomaan siitä hallitus on leikannut ja vieläpä historial-
lisen paljon. Se on kestämätöntä ja lyhytnäköistä politiikkaa nykypäivän maailmassa, sillä
kehitysrahoitus on olennainen työkalu köyhyyden, sotien ja pakolaisuuden juurisyiden
korjaamiseksi.

Arvoisa puhemies! Politiikassa ja erityisesti ulkopolitiikassa korostuvat uhkakuvat. Uh-
kakuvien sijaan tarvitsemme enemmän visioita. Tarvitsemme näkymiä paremmasta maail-
masta ja paremmasta Suomesta, sillä muuten saattaa käydä niin kuin presidentti Koivisto
totesi: "Usein on käynyt käänteisesti niin, että uhkakuvat alkavat toteutua juuri sen takia,
että niihin varaudutaan." Tämä on totta erityisesti asevarustelun suhteen: sotaan varustau-
tuminen ruokkii sodan mahdollisuutta. Suomen ulkosuhde- ja EU-politiikan pitää tunnis-
taa uhkakuvat realistisesti, mutta ennen kaikkea meidän pitää pitää kirkkaana mielessä oma
visio ja toimia sen puolesta.

Vasemmiston visio Suomelle on "Kansainvälisesti vastuullinen Suomi, joka harjoittaa
itsenäistä ulko- ja turvallisuuspolitiikkaa ja rakentaa ihmisten Eurooppaa."
15



Pöytäkirjan asiakohta PTK 61/2017 vp
15.18 Stefan Wallin r (ryhmäpuheenvuoro):  Arvoisa puhemies, värderade talman! Det
finns inte plats för känslobaserad populism då man funderar på Europeiska unionens fram-
tid. Så inledde statsminister Sipilä en Vieraskynä-artikel i Helsingin Sanomat i början av
mars i år. Det är skäl att lyfta fram statsministerns starka markering: Det finns inte plats för
populism. Svenska riksdagsgruppen anser att det är bra att det här sägs tydligt. Att statsmi-
nistern i samma artikel säger att Finland stöder en realistisk medelväg är sedan en annan
sak som inte är problemfri, och det ska jag snart återkomma till.

Efter en stark populistisk våg som kulminerade i brexit och valet av Trump, är en opti-
mistisk tolkning av de senaste månadernas val i Europa att populismen är på tillbakagång.
Vi såg det redan tidigare i presidentvalet i Österrike, men framför allt i parlamentsvalet i
Holland, i vårt eget kommunalval och nu senast i presidentvalet i Frankrike. Även om Ma-
rine Le Pen tog sig till andra omgången sade fransmännen ett tydligt nej till den högerpo-
pulism och det främlingsfientliga människoförakt som ligger bakom Front Nationals vär-
deringar. Är det kanske så att Europa nu har hajat till efter brexit och Trump? Och minsann
är det i så fall hög tid att de som säger sig lösa svåra frågor med enkla svar, med alternativa
sanningar och direkta lögner lider nederlag i fria val.

Arvoisa puhemies! Emmanuel Macronin valinta presidentiksi on myös selvä kannanotto
Euroopan puolesta, ja se tarjoaa tarpeellista ravintoa tärkeään keskusteluun unionin tule-
vaisuudesta. Le Penin selvän tappion jälkeen keskustelu EU:n hajoamisesta ja rappiosta ei
tunnu ajankohtaiselta. Euroopassa puhaltavat nyt optimismin tuulet. Ne meidän on kootta-
va politiikan purjeisiin, niin pieniin kuin suuriinkin. Samalla meidän on syytä muistaa, että
monet eivät edelleenkään luota Brysseliin. Myös tähän meidän on pystyttävä suhtautu-
maan.

Ensi syksynä, kun Ranskan ja myös Saksan parlamenttivaalit on pidetty, Suomen tulee
olla valmis siihen, että eritahtisuus eli joustava integraatio lisääntyy unionissa. Kova ydin
— jos nyt haluaa käyttää sellaista ilmaisua — tuolloisen EEC:n alkuperäiset maat, haluaa
jouduttaa kehitystä kohden yhä kiinteämpää yhteistyötä, kun taas joukko toisia maita, ku-
ten suhteellisen uudet Itä-Euroopan jäsenmaat, haluaa painaa jarrua ja korkeintaan kiireh-
tiä hitaasti. Tämä on täysin realistinen skenaario, ja tämän vuoksi onkin syytä kysyä pää-
ministeri Sipilältä, riittääkö Suomelle hänen kutsumansa "realistinen keskitie" vai tarvi-
taanko jotain enemmän. Tällaisen varovaisen strategian riskinä voi olla se, että Suomi kes-
kittyy ehkä vääriin asioihin ja jää paitsioon. Ruotsalaisen eduskuntaryhmän mielestä Suo-
men on otettava aktiivinen rooli ja oltava eturintamassa unionin kehittämisessä ja sen vah-
vistamisessa. Me voisimme esimerkiksi olla suunnannäyttäjänä EU:n sosiaalisen pilarin
kehittämisessä.

Värderade talman! Svenska riksdagsgruppen understryker att medlemskapet i EU fortsätt-
ningsvis är det bästa sättet att ordna vår 100-åriga republiks relationer till omvärlden så att
medborgarnas säkerhet och välfärd tryggas. Fler och fler medborgare börjar inse det här då
man genomskådat de nationalistiskt färgade populistiska ställningstagandena, som inte har
några lösningar att erbjuda. Isolationism, xenofobi och murar är inga lösningar. De är lås-
ningar.

Arvoisa puhemies! Suomen aktiivisessa EU-politiikassa Saksalla on ollut ja on tärkeä roo-
li. Suomen EU-politiikan johtaja, pääministeri Sipilä, on ilmaissut tyytyväisyytensä siitä,
16



Pöytäkirjan asiakohta PTK 61/2017 vp
että meidän näkemyksemme unionin tulevaisuudesta on saksalaisten kanssa yhtenevä ja
että molemmat maat suhtautuvat samoin eritahtisen yhteistyön syventämisen mahdolli-
suuksiin eräillä alueilla. On myös mielenkiintoista panna merkille, mitä Angela Merkel sa-
noi sunnuntaina analysoidessaan Euroopan ja sen pitkäaikaisten liittolaisten välillä vallit-
sevaa uutta tilannetta. Ei tarvitse olla kansainvälisen politiikan tohtori ymmärtääkseen,
mitä Merkel ajatteli.

Vi får verkligen hoppas att den viktiga transatlantiska relationen inte twittras sönder eller
att Storbritannien efter sin olycksaliga folkomröstning glider ut i en bitter europeisk offsi-
de. Samtidigt ska vi minnas att det faktiskt är Storbritannien som valt att lämna EU — inte
EU som valt att lämna Storbritannien. 

Samtidigt som stämningarna sammantaget sett är mer ljusa inom Europa, är spänning-
arna desto större i det globala perspektivet. Med ledare som Putin i Ryssland, Erdogan i
Turkiet och Trump i USA sätts utrikespolitiken på prov. De europeiska värderingarna för
liberalism, respekt för mänskliga rättigheter samt avtalsbaserat multilateralt samarbete ut-
manas av denna trojka, som alla på sina håll för en ytterst oförutsägbar politik. Läget blir
inte bättre av att Nordkorea med sina propagandistiska raketexperiment ökar spänningarna
i östra Asien.

Finland måste, som en välförankrad EU-medlemsstat med ett aktivt FN-engagemang,
kunna navigera rätt också i denna föränderliga terräng. Det här ställer större krav på Fin-
land att identifiera våra nationella och strategiska intressen och formulera en politik som
befrämjar dessa intressen.

Arvoisa puhemies! Yksi tällainen vitaali intressi on maamme turvallisuus laajasti ymmär-
rettynä. Nykytilanteessa Suomella on myös oltava kapasiteettia torjua ja tehdä vaaratto-
maksi kyberhyökkäykset ja muu petollinen hybriditoiminta. Puolustuspolitiikan tässäkin
osassa yhteistoiminnalla unionissa on keskeinen merkitys. Meidän tulee myös pitää huolta
siitä, että meillä on vaatimukset täyttävä kansallinen tiedustelulainsäädäntö. Meillä ei ole
varaa sinisilmäisyyteen. Kaikenlaisen terrorismin torjunta on Euroopan ja koko maailman
yhteinen asia.

Puhemies! On olemassa sanonta, jonka mukaan meidän tulee ajatella globaalisti mutta
toimia paikallisesti, ja se on varsin viisas sanonta. Tarvitsemme tekoja, niin suuria kuin
pieniäkin, jotka lisäävät luottamusta, yhteistyötä ja keskinäistä riippuvuutta, eikä päinvas-
toin. Tässä Suomi voi suuria ajatuksia edustavana pienenä maana näyttää hyvää esimerk-
kiä. Tämän voimme myös tehdä yhdessä muiden Pohjoismaiden kanssa vaikkapa äsket-
täin lanseeratun Nordic Solution to Global Challenges -aloitteen filosofian mukaisesti. Se
perustuu vuoropuheluun ja kumppanuuteen hyvien kokemusten jakamiseksi yhteiskunnal-
lisen elämän eri alueilta, kestävästä kehityksestä ja tasa-arvosta viihtyisien kaupunkien ja
elintarviketuotannon kehittämiseen.

Puhemies! Voimme olla niin vahvoja kuin itse tahdomme, emme kuitenkaan yksin vaan
yhdessä — tillsammans.

15.26 Sari Essayah kd (ryhmäpuheenvuoro):  Arvoisa puhemies! "Suomen suhtautumi-
nen integraatiota lisääviin ehdotuksiin on ollut passiivista ja vastahakoista, vaikka lopulta
kaikkiin esityksiin on suostuttu. Suostumista helpottaa se, että yksittäiset muutokset käsi-
tellään teknisinä järjestelyinä, joilla ei ole suurta merkitystä. Näin vältytään avaamasta pe-
17



Pöytäkirjan asiakohta PTK 61/2017 vp
rusteellisempaa keskustelua kansallisesta suvereniteetista ja unionin kehityksestä kohti
liittovaltiomaisempaa kokonaisuutta." Tämä Jaakko Kianderin arvio uudessa EU-artikke-
leita kokoavassa kirjassa "Reunalla vai ytimessä?" osuu oikeaan. Tarvitsemme perusteel-
lista keskustelua unionin kehityksestä ja komission uusista esityksistä, jotka perustuvat vii-
den EU:n instituution puheenjohtajan linjauksiin kohti liittovaltiomaisempia rakenteita.
Näitä esityksiä oli puolestaan pohjustettu vuosikymmenien ajan, ne esitettiin hyvissä ajoin
ennen brexitiä, ja niille on jo monen jäsenmaan tuki. Esimerkiksi Ranskan uusi presidentti
Emmanuel Macron on tukenut yhteistä budjettia euroalueelle, yhteisvastuullista velkara-
hastoa ja yhteisvastuuta pankkimaailmaan.

Viiden puheenjohtajan esitysten pohjalta tehty Euroopan komission valkoinen kirja uni-
onin tulevaisuudesta hahmottelee viisi skenaariota. Ei ole yllätys, että myönteisiä tuloksia
komissio arvioi saatavan sitä enemmän,  mitä syvemmälle yhdennytään. Syvimmän in-
tegraation malli ei toki mene jäsenvaltioissa läpi. Siksi komissio ajaa eri skenaarioiden yh-
distelmää ja erityisesti skenaariota numero kolme, jossa niin kutsutut halukkaat maat ete-
nevät yhdentymisessä muita nopeammin. Liittovaltiokehityksen kärjeksi muodostuu väis-
tämättä Saksan ja Ranskan johtama useiden euromaiden koalitio. Tästä on kyse, kun aje-
taan eritahtisuutta ja lisääntyviä määräenemmistöpäätöksiä.

Huhtikuussa ja toukokuussa julkaistiin keskusteluasiakirjat EU:n sosiaalisesta ulottu-
vuudesta ja globalisaation hallinnasta, juuri tänään talous- ja rahaliiton tulevaisuudesta
sekä kesäkuussa EU:n puolustuksen tulevaisuudesta ja EU:n rahoituksen tulevaisuudesta.
Joulukuussa pitäisi jo tehdä ensimmäisiä päätelmiä, jotta lopulliset päätökset tehtäisiin ensi
vuonna hyvissä ajoin ennen kahden vuoden kuluttua pidettäviä Euroopan parlamentin vaa-
leja. Minkä linjan Suomi valitsee?

Koko valkoisen kirjan ja euroalueen viimeistelyn ympärille kehitetty unionin syvem-
män yhdentymisen prosessi lähtee ajatuksesta, että EU:n tulee ratkaista jäsenmaiden puo-
lesta niiden kohtaamat ongelmat. Tämä ajattelu on perustoiltaan väärä. Mikäli EU:lle ja eu-
roalueelle tai halukkaiden maiden ytimelle siirretään yhä enemmän tehtäviä ja päätösval-
taa, on lisättävä myös rahoitusta ja yhteisvastuuta veloista. Kristillisdemokraattien mieles-
tä jäsenmailla on oltava vastuu omasta kehityksestään, muutoin ajaudumme väkisin kasva-
viin tulonsiirtoihin unionin sisällä. Kristillisdemokraattien mielestä parempi, kuudes ske-
naario, olisi mitoittaa odotukset realistisiksi ja säilyttää jäsenvaltioiden vastuu omasta
kehityksestään. Jäsenmailla tulee säilyä paine tarpeellisten uudistusten tekemiseen, eikä
tule ulkopuoliseen tukeen turvautuen laiminlyödä rakennemuutoksia.

Samoin brexitistä johtuen on EU-budjettia vastaavasti vähennettävä ja pyrittävä rajoit-
tamiseen 1 prosentin tasolle kansantuotteesta. Jos EU-budjetin koko nousisi 1:stä 2 pro-
senttiin bkt:stä, lisääntyisi Suomen nettomaksu ainakin puolella miljardilla eurolla. Suo-
messa ei juuri uutisoida sitä, että Euroopan parlamentissa vasen laita on haikaillut EU-bud-
jettia, joka olisi jopa 5—10 prosenttia bkt:stä, sekä yhteisvastuullista työttömyysturvaa so-
siaalisen ulottuvuuden nimissä. 

Euroopan keskuspankkijärjestelmän EKPJ:n rahaelvytys ostamalla yli 1 500 miljardilla
eurolla julkisia velkakirjoja on johtanut siihen, että sillä on jo yli 15 prosenttia jäsenmai-
den julkisista veloista. Näin on toteutettu kiertoteitse perussopimusten vastaista euromai-
den yhteistä velanottoa lähes nollakorolla, mitä aiemmin ajettiin eurobondien nimellä. Täs-
tä on päästävä talouskasvun elpymisen myötä eroon.

Arvoisa puhemies! Saksan liittokansleri Angela Merkelin lausunto, että Euroopan on
puolustuksessaan pärjättävä enemmän omillaan, osui oikeaan. Ulko- ja turvallisuuspoliit-
18



Pöytäkirjan asiakohta PTK 61/2017 vp
tinen toimintaympäristömme on keskellä muutoksia. Maailmalla ja lähialueillamme on
meneillään vakavia konflikteja, ja uusia uhkakuvia piirtyy taivaanrantaan. EU:n lähinaa-
puri Turkki sotii EU:n arvoja ja jäsenyyskriteerejä vastaan. Kriisialueilta suuntautuva hal-
litsematon muuttoliike ja EU-maiden sisällä ääriliikkeet ja terrorismin uhka lisääntyvät.
Tällaisessa tilanteessa kansainvälisen yhteistyön tuoma puolustuksellinen lisäarvo on sel-
viö. Emme kuitenkaan esitä yhteistä puolustusunionia kuten Euroopan parlamentti kevään
julkilausumassaan. Sen sijaan muun muassa suunnittelussa ja puolustusvälinehankinnois-
sa on syytä lisätä yhteistyötä nykyisten perussopimusten puitteissa. Suomen on edelleen
pyrittävä luomaan rauhaa ja liennytystä, kun eri maat uudistavat asevoimiaan ja vastak-
kainasettelu uhkaa kärjistyä.

Arvoisa puhemies! Komissio perustelee kaiken politiikan syventämisen välttämättö-
myyttä lupausten, odotusten ja tulosten ristiriidalla. Liittovaltiokehityksen ajajat ovat en-
sin vuosikausia antaneet ymmärtää, että unioni kykenisi toimimaan kuin valtio. On luotu
odotuksia, joita ei pystytä täyttämään, ja sitten vaaditaan unionia muuttumaan yhä enem-
män liittovaltiomaisemmaksi. Kristillisdemokraatit torjuvat suunnitelmat liittovaltiokehi-
tyksestä. On toimittava nykyisten perussopimusten puitteissa ja haettava yhteistyöstä jä-
senvaltioille hyötyä niin talouden kuin turvallisuudenkin saralla. On keskityttävä sisä-
markkinoiden vapauttamiseen reilulle kilpailulle suuntana terve markkinatalous ja yhdis-
tettävä voimia kaikkia hyödyttävissä hankkeissa.

Toinen varapuhemies Arto Satonen:  Sen jälkeen pääministeri Sipilä, 3 minuuttia, ja sit-
ten menemme debattiin.

15.33 Pääministeri Juha Sipilä: Arvoisa puhemies! Ensinnäkin kiitoksia hyvistä, ajatuk-
sia herättäneistä puheenvuoroista. Ihan muutama huomio tähän debatin alkuun:

Ensinnäkin jos tuo uutinen, joka juuri tuli kännyköihimme tästä USA:n irtaantumisesta
ilmastosopimuksesta, pitää paikkansa, niin se on kyllä iso takaisku. Meidän täytyy sitten
löytää siihen kumppaneita, että tämä työ ei saa pysähtyä, ja se tulee olemaan meidän hal-
lituksen ja Suomen toimien kärjessä niin Arktisessa neuvostossa kuin tuolla EU-ympyröis-
sä.

Edustaja Urpilainen nosti hyvin tämän rauhantyön, rauhanvälityksen merkityksen.
Muistutan, että UTP-selonteossa nostimme sen yhdeksi kehittämis- ja kärkihankkeeksi ja
painopistealueeksi — rauhantyö, rauhanvälitys, uskontojen välinen dialogi. Tässä haluam-
me mennä eteenpäin, ja tätä itsekin pidän kaikissa kahdenvälisissä keskusteluissa aina esil-
lä. Tärkeä asia.

Sitten tästä EU:n tulevaisuusprosessista ja prosessikaaviosta — niitä kyllä tarvitaan kai-
kissa asioissa — ensinnäkin se, mitä tällä keskitien unionilla tarkoitetaan: Minusta tässä
Bratislava-prosessissa, mikä oli tämän Rooman julistuksen alla, ensinnäkin me Suomena
vaikutimme hyvin aktiivisesti siihen, minkälaisen vision me saamme aikaiseksi, ja tämä
Rooman julistus vastaa erittäin hyvin meidän näkemyksiämme siitä. Keskustelua käytiin
tästä monitahtisuudesta erityisesti, ja hyvä esimerkki tästä monitahtisuudesta on puolustus-
yhteistyö, jota Suomella on ollut pitkän aikavälin tavoitteena syventää. Sinne tuli hyvin
mainituksi keskittyminen olennaiseen, tehokas toimeenpano, sääntöjen noudattaminen —
ja sitten jos mennään eritahtisesti, sen täytyy olla avointa kaikille. 

Edustaja Vanhanen nosti esille tämän keskinäisen avunannon velvoitteen, ja UaV:n
mietinnössä vuodelta 2008 sanotaan hyvin selkeästi: "Ulkoasiainvaliokunnan näkemyk-
19



Pöytäkirjan asiakohta PTK 61/2017 vp
sen mukaan on selvää, että tällaisessa liitossa hyökkäys yhtä jäsenvaltiota kohtaan merkit-
sisi muiden apuuntuloa monin keinoin, mukaan lukien sotilaalliset toimet. Valiokunta on
myös aiemmissa vaiheissa korostanut, että olisi epäjohdonmukaista, jos puolustusta ei kos-
kisi samanlainen solidaarisuuden henki kuin kaikkea muutakin unionin toimintaa." [Puhe-
mies koputtaa] Näin siis 2008 mietinnössä. — Jaha, aika loppui. 

Toinen varapuhemies Arto Satonen: Nyt on mahdollisuus V-painiketta painaen pyytää
vastauspuheenvuoroja, ja ne aloittaa edustaja Vanhanen. 

15.37 Matti Vanhanen kesk (vastauspuheenvuoro):  Arvoisa puhemies! Tämä kokouk-
sen aikana tullut uutistieto siitä, että Yhdysvallat irtisanoutuu Pariisin ilmastosopimukses-
ta, on kyllä äärimmäisen vakava tappio itse ilmastotyölle, jonka täytyy jatkua, ja aivan niin
kuin pääministeri heti totesi, tämä ei romuta Pariisin ilmastosopimusta. Mutta tämän toi-
nen sivuvaikutus on se, että jos maailman monella tapaa vahvimmaksi valtioksi todettu
valtio irtautuu pitkään neuvotellusta sopimuksesta, johon on laitettu valtavasti poliittista
pääomaa vuosien ja vuosien aikana, niin se on samalla lupalappu monille irrottautua mitä
erilaisimmista sopimuksista. Tämä on toinen äärimmäisen haitallinen seuraus tästä. Kyllä
tämä oikeastaan niin kuin uutena asetelmana vain vahvistaa sen, minkä hallitus sekä pää-
ministerin että ulkoministerin puheenvuoroissa tässä esittelyvaiheessa totesi: tämä tuo
myös unionille [Puhemies koputtaa] uuden tilanteen. Me joudumme hakemaan yhteistyö-
kumppaneita muualta, joudumme kiinnittämään [Puhemies koputtaa] aikaisempaa paljon,
paljon enemmän huomiota tähän unionin ulkoiseen ulottuvuuteen.

Toinen varapuhemies Arto Satonen:  Pidämme siis 1 minuutin vastauspuheenvuoroja.

15.38 Tiina Elovaara ps (vastauspuheenvuoro): Arvoisa puhemies! Oli hyvä, että päämi-
nisteri otti heti tuoreeltaan kantaa tähän uutiseen, joka medioissa nyt näkyy: Yhdysvalto-
jen irtaantuminen Pariisin ilmastosopimuksesta on mahdollista. Olisin kysynyt ulkominis-
teriltä tässä yhteydessä: Voiko Suomi tehdä asialle jotain muun muassa tämän Arktisen
neuvoston puheenjohtajuuden kautta? Voimmeko pitää Yhdysvallat mukana kelkassa ja
keskusteluyhteyden? Olemme olleet taitavia ja pragmaattisia keskustelijoita Venäjän
suuntaan, ehkä tämä onnistuu myös Yhdysvaltojen kanssa tässä muuttuneessa tilanteessa.

15.39 Alexander Stubb kok (vastauspuheenvuoro): Arvoisa puhemies! Presidentti Koi-
visto sanoi muistelmissaan: "Turvallisuuspoliittiset syyt olivat mielestäni se näkökohta,
joka kaikkein voimakkaimmin puhui siihen suuntaan, että meidän piti Euroopan yhteisöön
liittyä." Eli turvallisuussyyt.

Viime viikkojen aikana eurooppaministeri Sampo Terho on väläyttänyt ajatusta kansan-
äänestyksestä Suomen EU-jäsenyydestä. [Pertti Salolainen: Typerää!] Koska Suomi ei ole
Naton jäsen ja koska Suomi on Euroopan unionin jäsen ja saa sitä kautta turvaa, voiko pää-
ministeri vakuuttaa, että tämä hallitus ei, tai toivon mukaan myöskään tulevat hallitukset
eivät, [Paavo Arhinmäki: Sitä ei kyllä pääministeri voi vakuuttaa!] väläyttele ajatusta Suo-
men EU-jäsenyyden kansanäänestyksestä? Ja voisiko eurooppaministeri Sampo Terho
myös selventää omaa lausuntoaan?
20



Pöytäkirjan asiakohta PTK 61/2017 vp
15.40 Jutta Urpilainen sd (vastauspuheenvuoro): Arvoisa puhemies! Epävarmuus on kä-
sin kosketeltavissa, ja siitä kertoo myöskin tuo juuri tullut uutinen Yhdysvalloista. On juu-
ri näin, niin kuin täällä aikaisemmin todettiin, että Yhdysvaltojen irtautuminen Pariisin il-
mastosopimuksesta tulee lisäämään epäluottamusta kansainvälisessä yhteisössä. Nyt on
tärkeää, että Euroopan unioni ottaa aktiivisen roolin ja vahvemman roolin monenkeskisen
yhteistyön puolustamisessa, ja pidän tärkeänä myöskin sitä, että Euroopan unioni toimii
aktiivisesti sen puolesta, että jäljelle jäävät maat pystyvät myöskin Pariisin ilmastosopi-
musta toteuttamaan.

Arvoisa puhemies! Liittyen Euroopan unionin tulevaisuuteen pääministeri luetteli an-
siokkaasti erilaisia osa-alueita, joista Euroopan unionin piirissä käydään tulevaisuuskes-
kustelua, komissio työstää erilaisia esityksiä, mutta minulle jäi hieman epäselväksi, mitä
Suomi haluaa Euroopan unionin tulevaisuudelta. Emme kai lähde siitä, että odotamme
Saksalta ja Ranskalta esitystä, johon sitten reagoimme — eikö meidän pitäisi olla aloitteel-
linen ja tuoda omia näkemyksiä siitä, [Puhemies koputtaa] mikä on se tulevaisuuden Eu-
roopan unioni tilanteessa, jossa Britannia lähtee?

15.41 Krista Mikkonen vihr (vastauspuheenvuoro):  Arvoisa puhemies! EU:n arvot —
ihmisoikeuksien kunnioittaminen, oikeusvaltio, tasa-arvo ja demokratia — ovat sellaisia,
joista pitää pitää tiukasti kiinni. Niitä on haastettu myös EU:n sisältä. EU:n jäsenmaat Puo-
la ja Unkari ovat todella pitkään menneet huolestuttavaan suuntaan ihmisoikeuksien, sa-
nanvapauden ja lehdistönvapauden suhteen, ja tätä kehitystä EU on katsonut pitkään sor-
mien läpi, mutta vihdoin näyttää siltä, että tähän puututtaisiin. Nämä arvot ovat Suomelle
äärimmäisen tärkeitä. Ihmisoikeudet ja oikeusvaltiokehitys ovat ulkopolitiikkamme kul-
makiviä, ja sen takia Suomen täytyy olla aktiivinen huolehtiessaan siitä, että myös EU:ssa
näistä periaatteista pidetään kiinni. Voisiko Suomi ajaa sitä, että EU:ssa näiden arvojen rik-
komisesta olisi joitakin seurauksia, esimerkiksi EU-tuen vähentämistä, [Puhemies koput-
taa] jos valtiot eivät ole valmiit näihin sitoutumaan?

15.42 Hanna Sarkkinen vas (vastauspuheenvuoro):  Arvoisa puhemies! Tieto USA:n
päätöksestä irtautua Pariisin ilmastosopimuksesta on ehdottomasti päivän pahin uutinen.
Vaikka USA irtautuisi Pariisin ilmastosopimuksesta, niin se ei anna meille nyt yhtään lu-
paa löysätä ilmastotalkoista, vaan nimenomaan nyt Suomen ja Euroopan pitää olla globaa-
li johtaja ilmastonmuutoksen torjumisessa.

Arvoisa puhemies! Pohjoismaat ovat Suomelle monella tapaa keskeinen viiteryhmä ja
yhteistyön areena. Meillä Pohjoismaissa on ymmärretty, että tasa-arvoinen yhteiskunta
sekä aktiivinen ja aloitteellinen kansainvälinen yhteistyö edistävät rauhaa. Pohjoismaissa
on panostettu asevarustelun sijaan ihmisiin, minkä ansiosta Pohjoismaista on muodostunut
eräänlainen turvallisuusyhteisö. Vasemmiston mielestä tätä yhteisöä tulee vahvistaa lisää-
mällä Pohjoismaiden talous-, turvallisuus- ja ulkopoliittista yhteistyötä. Mutta haluaisin
kysyä hallituksen ministereiltä: mitä konkreettisia avauksia Suomi voisi tehdä pohjoismai-
sen yhteistyön vahvistamiseksi ja edistämiseksi?

15.43 Stefan Wallin r (vastauspuheenvuoro): Arvoisa puhemies! Ulkopolitiikka on myös
diplomatiaa, ja diplomatia vaatii resursseja, näkyvyyttä ja läsnäoloa. Ulkoasiainvaliokunta
on säännöllisesti kiinnittänyt huomiota Suomen edustustoverkon kehitykseen, ja näin se
teki myöskin viime viikolla, kun yksimielisesti hyväksyi lausunnon hallituksen vuoden
21



Pöytäkirjan asiakohta PTK 61/2017 vp
2016 toimintakertomukseen. Tässä lausunnossaan ulkoasiainvaliokunta toteaa, että edus-
tustoverkko on suhteellisen kattava mutta miehitykseltään varsin ohut, koska noin puolet
meidän edustustoistamme toimii enintään kahden diplomaatin voimin. Hallituksen linjauk-
sen mukaan edustustoja ei tällä vaalikaudella suljeta. Tämä on hyvä asia, mutta tämä ei rii-
tä, koska nykyisellä minimitasolla on hyvinkin vaikea näissä lähetystöissä sopeutua vaik-
kapa yllättäviin tilanteisiin, saati sitten avata uusia lähetystöjä. Minkälaisia ajatuksia ulko-
asiainvaliokunnan yksimielinen mietintö tältä osin, herra ulkoministeri, herättää?

15.45 Sari Essayah kd (vastauspuheenvuoro):  Arvoisa puhemies! Tässä keskustelussa
toteutuu se lainaus, minkä Kianderilta tuossa alussa lausuin. Elikkä meidän on paljon hel-
pompaa täällä näköjään puhua turvallisuudesta kuin EU:n integraatiosta ja sen syventymi-
sestä ja erityisesti siitä, mikä on Suomen linja, mihin suuntaan Suomi haluaa. Olisinkin ha-
lunnut kysyä niin pääministeriltä kuin ulkoministeriltä: Minkälaisia näkemyksiä teillä on
esimerkiksi siihen, että EU:n yhteinen budjetti mahdollisesti on kasvamassa, kannattaako
Suomi sen lisäämistä? Millä tavalla suhtaudumme tuleviin rahoituskehysneuvotteluihin,
mitkä ovat meidän painopisteitämme siellä? Entä nämä erilaiset yhteisvastuulliset tulon-
siirtomekanismit? Eritahtisuus ja määräenemmistöpäätöksenteon lisääminen väistämättä
tarkoittavat sitä, että syntyy tämä niin sanottu halukkaampien maitten koalitio, joka lähtee
viemään sitten näitä asioita eteenpäin. Aikooko Suomi olla siinä mukana vaiko ei? Meillä
on todella suuria, isoja kysymyksiä. On paljon keskustelua ja asiakirjoja, mutta Suomen
linjaukset ovat tällä hetkellä varsin epäselviä.

15.46 Antti Kaikkonen kesk (vastauspuheenvuoro):  Arvoisa puhemies! Saksan liitto-
kansleri Angela Merkel äskettäin käytti puheenvuoron siihen tapaan, että Euroopan pitää
entistä vahvemmin seisoa omilla jaloillaan, ja viittasi siihen, että välttämättä Yhdysvaltain
ja Britannian apuun ei vanhaan tapaan voi luottaa. Yhdyttekö te tähän arvioon vai näettekö
tilanteen toisella tavalla, ja miltä tässä valossa näyttävät Suomen ja Yhdysvaltain ja toisaal-
ta Suomen ja Ison-Britannian kahdenväliset yhteistyökuviot, jotka ovat kuitenkin aika hy-
vällä tolalla olleet? Onko niitä mahdollista ja tarkoitus edelleen syventää?

Ja vielä, arvoisa puhemies, yksi kysymys: Tässä on ollut ajatuksia, että Suomen Arkti-
sen neuvoston puheenjohtajuuden yhteydessä voisi olla kenties huippukokous, jossa olisi-
vat Yhdysvaltain johtaja Trump ja Venäjän johtaja Putin paikalla, ja EU:n täytyy olla siinä
myös. Onko tämä kala edelleen havittelussa, vai voidaanko se unohtaa epärealistisena
hankkeena? Miltä tämä näyttää?

15.47 Ilkka Kanerva kok (vastauspuheenvuoro):  Arvoisa puhemies! Tietysti sotilaalli-
nen turvallisuus on hyvin tärkeää, ja ymmärrän hyvin perusteet nostaa sotilasmenojen
osuus 2 prosenttiin. Mutta sen turvallisuushaasteen edessä, josta nyt keskustelemme, se ei
riitä. Pitää olla ehkäpä 3 prosentin taso — 3 prosentin taso, jossa ovat mukana kehitysyh-
teistyömäärärahat, humanitäärinen apu, ulkoasiainhallinnon resurssit, kriisinhallintame-
not ja niin edelleen, joilla menoilla yhteensä tullaan laajan turvallisuuskäsityksen konsep-
tissa kyllä 3 prosentin tasolle. Tämä taso pitäisi saavuttaa, 2 prosentin taso sotilasmenois-
sa, ilman että näistä toisen sektorin, laajan turvallisuuden, menoista lähdetään säästämään.
Me tarvitsemme molempia toimenpiteitä näiden laajojen turvallisuuskysymysten hoitami-
seksi.
22



Pöytäkirjan asiakohta PTK 61/2017 vp
Ja toinen kysymys lyhyesti, puhemies: Ennen kuin sanotaan Yhdysvalloista mitään, pi-
tää katsoa, onko tuo päätös pitävä yksin presidentin tekemänä vai onko USA:n hallinnolla,
kongressilla ja senaatilla, myöskin oma sanansa sanottavana.

15.48 Eero Heinäluoma sd (vastauspuheenvuoro):  Arvoisa puhemies! Tällä kertaa täy-
tyy kyllä antaa pääministeri Sipilälle tunnustusta tästä hallituksen linjanvedosta. Se oli kui-
tenkin kohtuullisen tasapainoinen, myös sen Euroopan unionia koskeva osa. Myönteinen
suhtautuminen yhteistyön kehittämiseen on tärkeää ja noteerattavaa. Sanon tämän, kun tie-
dän, että hallituksen sisällä nämä asiat eivät välttämättä ole ihan helppoja.

Päivän isoin uutinen on kuitenkin ilmoitus siitä, että Yhdysvallat jättää Pariisin ilmasto-
sopimuksen. Se on iso taloudellinen, se on iso poliittinen asia, ja se johtaa tähän johtopää-
tökseen, että Euroopan pitää seistä omilla jaloillaan ja pystyä huolehtimaan myös itse
omista asioistaan. Tältä kannalta katsoen pidän valitettavana, että hallituksen riveistä käy-
tetään puheenvuoroja Suomen EU-erosta. Se ei luo Suomelle uskottavaa kuvaa, ja toivon,
että tässä istuntosalissa nämä puheenvuorot voitaisiin nyt kuitata niin, että niitä emme tule
saamaan lisää.

15.49 Simon Elo ps (vastauspuheenvuoro):  Arvoisa puhemies! Tänään oli uutisissa, että
EU-komissio väläyttää ajatusta euroalueen yhteisistä velkakirjoista ja investointien yhteis-
rahoituksesta. Ideaa esitetään ratkaisuna yhteisvaluutta-alueen viimeistelemiseen. Komis-
sio kutsuu velkakirjaa nimellä "eurooppalainen riskitön velkakirja". Aiemmin puhuttiin
kuitenkin eurobondeista. Tietysti voi sanoa, että riskitöntä velkaa tuskin on olemassa, ja
olisi vastuutonta väittää, että komission idea ei lisäisi yhteisvastuuta. On täysin oikein ja
perussuomalaisten linjan mukaista, että hallitusohjelmassa torjutaan velkojen yhteisvas-
tuun lisääminen. Kysynkin arvoisalta pääministeriltä vahvistusta tälle linjalle tässä edus-
kuntakeskustelussa — että Suomi pitää tämän linjansa tällaisista komission esityksistä
huolimatta.

15.50 Ville Niinistö vihr (vastauspuheenvuoro):  Arvoisa puhemies! Jos tämä tieto Yh-
dysvaltain vetäytymisestä tosiaan pitää paikkansa, niin se on ilmastonmuutoksen torjun-
nalle iso tappio. Nyt on tärkeää, että Euroopan unioni ja muut maanosat ja isot maat, niin
kuin Kiina, osoittavat, että ilmastotavoitteista pidetään kiinni ja niitä myös nostetaan.

Haluan myös nostaa esille sen, että Suomen ja Euroopan unionin omat tavoitteet pääs-
tövähennyksissä vuodelle 2030 eivät vastaa Pariisissa asetettua tavoitetta pitää ilmaston
lämpeneminen selvästi alle 2 asteen, jopa tavoitella 1,5 asteen lämpenemistä. Uudet tiedot
kertovat siitä, että tämä 1,5 asteen lämpeneminen olisi totta jo seuraavan kymmenen vuo-
den kuluessa, ja esimerkiksi arktinen jää sulaa nopeaa vauhtia ja vaikuttaa Suomen ilmas-
to- ja sääolosuhteisiin merkittävästi. Suomen oma ilmasto- ja energiastrategia, jonka
enemmistö eduskunnassa vastoin vihreiden kantaa nyt hyväksyi, ei itse asiassa vähennä
Suomen nettopäästöjä vuoteen 2030 mennessä ollenkaan, koska lisääntyneet hakkuut vä-
hentävät hiilinieluja saman verran kuin päästöt vähenevät, verrattuna siihen, että hakkuita
ei lisättäisi. Miten on, pääministeri, onko Suomi nyt valmis kiristämään päästövähennys-
toimia tässä tilanteessa, jotta me osoittaisimme edes hitusen johtajuutta?

15.51 Paavo Arhinmäki vas (vastauspuheenvuoro):  Arvoisa herra puhemies! Brexit ja
EU:n toimintaympäristön muutos olisivat ansainneet ihan oman keskustelunsa, nyt tässä
23



Pöytäkirjan asiakohta PTK 61/2017 vp
menee monta keskustelua sekaisin. Keskityn vain siihen, että meidän pitäisi miettiä niitä
syitä, mitä oli brexitin takana ja sen takana, että EU:hun suhtaudutaan entistä kriittisem-
min.

Laaja työttömyys, näköalattomuus tulevaisuudesta: Globalisaation häviäjät eivät koe,
että kukaan politiikassa puolustaa heitä. He kokevat, että Euroopan unionin politiikka vie
väärään suuntaan tavallisten suomalaisten, tavallisten brittiläisten, tavallisten ranskalais-
ten elämässä. Tämä on suuri haaste niin kaikille kansallisille hallituksille kuin myös Eu-
roopan unionille näyttää oma paikkansa ja tarttua tähän suurimpaan pelkoon, mikä ihmi-
sillä on. Se on myös iso sisäisen turvallisuuden kysymys, ei päästetä tilannetta siihen, että
ihmisiä syrjäytetään. Tämän edestä EU:n pitää tehdä politiikkaa, ja tämän pitäisi olla myös
Suomen EU-politiikan kärjessä, kuten kotimaisen politiikan [Puhemies koputtaa] kärjessä.

15.53 Anna-Maja Henriksson r (vastauspuheenvuoro): Värderade talman! Det är djupt
tragiskt om nyheten om att USA nu drar sig från Parisavtalet håller streck. Det berör hela
mänskligheten och det är också så att det nu är viktigt att Finland tillsammans med de öv-
riga nordiska länderna, tillsammans med EU, är aktiv på den här arenan och försöker se till
att man kommer framåt. Det gäller oss alla, inte bara oss här i Finland inte i Norden, det
gäller hela jordklotet.

Arvoisa puhemies! Pääministeri, teillä oli eilen ja toissa päivänä tapaaminen Pohjoismait-
ten pääministereitten kanssa, ja ainakin uutisten kautta välittyi hienoja kuvia ja sai sen tun-
teen, että siellä on ollut hyvä meininki ja niin edelleen. Olisi ollut mielenkiintoista vähän
kuulla, mistä siellä teidän epävirallisissa keskusteluissanne keskusteltiin. Keskusteltiinko
syventyvästä pohjoismaisesta puolustusyhteistyöstä, ylipäänsä siitä, miten pystytään sy-
ventämään pohjoismaista yhteistyötä, ja keskusteltiinko mahdollisesti siitä, mitä tehdään,
jos USA vetäytyy ilmastosopimuksesta?

15.54 Seppo Kääriäinen kesk (vastauspuheenvuoro): Herra puhemies! Murros ja epäva-
kaus ovat täällä paljon käytettyjä sanoja. Miten tästä? Omat asiat reilassa, lähiympäristöön
vakautta, sikäli kuin voidaan siihen vaikuttaa, hyvät naapuruudet, siihen voidaan vaikut-
taa. EU:n toimintakykyyn ja yhtenäisyyteen voidaan vaikuttaa — EU:llahan on merkitys-
tä, silloin kun se on toimintakykyinen, myös turvallisuusyhteisön näkökulmasta. Ja sitten
tärkeä pointti on se, että me ponnistelemme vahvasti kansainvälisten sääntöjen ja kansain-
välisen oikeuden vahvistamisen puolesta.

Varsinainen kysymykseni liittyy tähän Yhdysvalloista kenties tulleeseen uutiseen: onko
se totta vai ei, ja mitä se oikein tarkoittaa. Ilmastonmuutos on joka tapauksessa vakavin
mahdollinen uhka kaikille maille, kaikille ihmisille täällä maapallolla, joka tapauksessa, il-
man Trumpinkin mahdollista uutta ilmoitusta. Aikooko hallitus viimeisimpien tietojen pe-
rusteella tähän ilmastonmuutoksen hillintään perehtyä kunnolla ja kenties miettiä uutta
aloitteellisuutta Euroopan unionin sisällä?

15.55 Anne-Mari Virolainen kok (vastauspuheenvuoro): Arvoisa herra puhemies! Glo-
baalit haasteet ja se, miten monimutkaisiin kysymyksiin pitäisi löytää älykkäitä ratkaisuja,
ovat tulleet varsin useassa puheenvuorossa jo esiin. EU:n uudistamisen tarve on aivan il-
meinen, brexitistä johtuen tai brexitistä huolimatta. Maanantaina, kun pidettiin COSAC-
konferenssia, komission varapuheenjohtaja Timmermans antoi suuren arvon sille, että par-
24



Pöytäkirjan asiakohta PTK 61/2017 vp
lamenteissa on käyty perustavanlaatuista keskustelua EU:n tulevaisuudesta, ja varsinkin,
että valkoinen kirja on ollut näiden keskusteluiden sytykkeenä. EU27-maiden uudistami-
nen ei todellakaan ole mikään komission harjoitus, vaan sen pohjana on meidän kaikkien
jäsenmaiden yhteinen näkemys siitä, mitkä ovat EU:n toimintalinjaukset ja mikä on EU:n
rooli kansainvälisessä yhteisössä. Meillä Suomessa eduskunnan rooli on luonnollisesti rat-
kaiseva. Tällaiset keskustelut, ja varsinkin kun puhutaan eduskunnan ennakollisesta vai-
kuttamisesta, ovat aivan tärkeitä, varsinkin kun pääministeri omassa puheenvuorossaan
viittasi, että Suomi tulee olemaan aktiivinen toimija, aktiivinen vaikuttaja.

Toinen varapuhemies Arto Satonen: Myönnän vielä tähän vaiheeseen vastauspuheen-
vuorot edustajille Ruoho ja Tuppurainen, ja sen jälkeen otamme ministerien vastauspu-
heenvuoroja ja sitten jatkamme debattia.

15.56 Veera Ruoho ps (vastauspuheenvuoro):  Arvoisa puhemies! Trumpin pitäisi ym-
märtää, kuten Kiinakin tekee, että Pariisin ilmastosopimuksessa pysyminen on myös talou-
dellinen etu. Jos se saataisiin hänen tietoisuuteensa, ehkä mieli muuttuisi.

Edustaja Arhinmäki kertoi brexitin suurimmiksi syiksi erilaisia vaihtoehtoja, mutta to-
teaisin, että jätit mainitsematta nämä maahanmuuttokysymykset. Kuitenkin on tullut aika
monessa yhteydessä esiin, että ne olivat ne todelliset syyt, mitkä vaikuttivat siihen, että se
brexit pääsi tapahtumaan. Juurikin tavallisen brittiläisen arjessa näkyivät huonon integraa-
tion seurauksena tulleet rikollisuus, segregoituminen ja työttömyys.

15.57 Tytti Tuppurainen sd (vastauspuheenvuoro): Arvoisa puhemies! Presidentti Koi-
viston johdolla Suomi teki 25 vuotta sitten ulko- ja turvallisuuspolitiikassa suuren linjava-
linnan, kun haimme EU-jäsenyyttä. Silloin oli aika toimia. Pienet kansakunnat eivät selviä
yksin.

Viime vuosina turvallisuusympäristömme on kehittynyt huolestuttavaan suuntaan. Bri-
tannian lähtö EU:sta ja Venäjän pyrkimys suurvalta- ja etupiiripolitiikkaan ovat heikentä-
neet Euroopan vakautta. Euroopan turvallisuuden perustaksi tarvitaan transatlanttisen yh-
teistyön rinnalle vahvaa EU:n omaa turvallisuusyhteistyötä. Saksan liittokansleri Merkel
sanoi asian ääneen: Euroopan on otettava tulevaisuus entistä vakaammin omiin käsiinsä.

Suomi on tehnyt oikeita valintoja olemalla kaikissa EU:n yhteistyön ytimissä. Tällä tiel-
lä on jatkettava. Suomen on oltava aktiivinen, jotta EU:n valuutta-, talous-, turvallisuus- ja
ilmastoyhteistyöstä tulee tiivistä ja että se kattaa laajasti puolustuspolitiikan ja mahdollis-
taa yhteisen puolustuksen. Meidän on pidettävä kiinni siitä, mitä neljännesvuosisata sitten
saavutimme. On oltava aloitteellinen, mentävä Saksan ja Ranskan johtamaan yhteistyö-
hön, [Puhemies koputtaa] tehtävä pohjoismaista yhteistyötä tiedostaen Pohjoismaiden eri-
laiset lähtökohdat.

Toinen varapuhemies Arto Satonen: Sitten myönnän puheenvuorot pääministerille, ul-
koministerille ja eurooppaministerille. — Pääministeri Sipilä, 3 minuuttia. 

15.59 Pääministeri Juha Sipilä: Arvoisa puhemies! Ensinnäkin edustaja Stubbin ja Hei-
näluoman kysymykseen kansanäänestyksestä. Tämä hallitus ei tule tuomaan esitystä kan-
sanäänestyksestä, jossa äänestettäisiin Euroopan unionista eroamisesta. Suomen paikka on
25



Pöytäkirjan asiakohta PTK 61/2017 vp
Euroopan unionissa, ja omasta puolestani voin sanoa, että en tule olemaan missään roolis-
sa ikinä hallituksessa, joka tuommoisen esityksen toisi. [Eduskunnasta: Hyvä!]

Edustaja Urpilainen, me olemme tehneet yhdessä vision Euroopan unionille. Olemme
vaikuttaneet ennakolta siihen visioon. Nyt teemme kaikkemme tuon vision toteuttamisek-
si. Ennakkovaikutamme, haemme kumppaneita, käymme keskustelua, käymme keskuste-
lua myös suuren valiokunnan kanssa ja täällä sisäisesti, käymme myös kansalaiskeskuste-
lua Suomessa näistä kysymyksistä.

Edustaja Sarkkinen, tämä sosiaalinen ulottuvuus. Tästä on aika laaja skaala nyt mielipi-
teitä Euroopan unionin sisällä. Monille se tarkoittaa eri asioita. Se, millä kulmalla Suomi
on tätä lähestynyt, on se, että edistämme kaikin tavoin tasa-arvoa, esimerkiksi naisten ase-
maa työmarkkinoilla ja niin edespäin, mutta emme halua rakentaa sitä kautta uutta tulon-
siirtoelementtiä Euroopan unioniin.

Pohjoismaisesta yhteistyöstä kysyi useampikin edustaja, edustaja Henriksson muun
muassa. Siellä keskusteltiin Agenda 2030:n toteuttamisesta hyvin konkreettisella tasolla.
Puhuimme siellä myöskin ilmastonmuutoksen vastaisesta työstä. Edustaja Niinistö nosti
tämän esille ja useampikin teistä. Se on yksi foorumi, jossa voimme tehdä työtä yhdessä, ja
haastoimme siellä toisiamme myöskin numeraalisten tavoitteiden kiristämiseen sillä taval-
la, että voimme edetä yhdessä nopeammin. Tässä on Pohjoismaidenkin kesken eroavai-
suuksia, mutta se yhteneväisyys meillä on, että me kaikki haluamme taistella ilmastonmuu-
tosta vastaan konkreettisin toimin ja yhdessä.

Edustaja Essayah, oikeastaan vastasin kaikkiin kysymyksiinne ensimmäisessä puheen-
vuorossani.

Mutta palaisin tähän "ytimissä"-keskusteluun. Minua häiritsee tämä vanhanaikainen ter-
mi "ytimissä olevat". Se ei mielestäni palvele tämän päivän keskusteluja. Siellä ytimissä
ollessa kun tuolla Eurooppa-neuvostossakin kuuntelee sitä, että kun halutaan integraatios-
sa mennä eteenpäin, niin joillekin se tarkoittaa sitä, että mennään eteenpäin yhteisvastuus-
sa sen vuoksi, että omia uudistuksia ei tarvitsisi tehdä, ne jätetään ikään kuin sen alle. Ja täl-
laisessa kehityksessä emme halua olla mukana. [Puhemies koputtaa] Mutta me pragmaat-
tisesti mietimme jokaisen asian erikseen, ja toistaiseksi olemme päätyneet jokaisessa eri-
vauhtisen kehityksen osassa siihen, että se on ollut Suomen etu. Mutta näin tullaan toimi-
maan tästä eteenpäinkin: jokainen asia punnitaan pragmaattisesti erikseen.

Toinen varapuhemies Arto Satonen: Ulkoministeri Soini, 3 minuuttia.

16.02 Ulkoasiainministeri Timo Soini:  Arvoisa herra puhemies! Aloitan tästä USA:sta
ja uuden hallinnon linjauksista. Ei tässä nyt mököttäminen auta, vaan nyt täytyy olla yh-
teyksissä, tehdä yhteistyötä. Vain sillä tavalla mahdollisesti — ja vain sillä tavalla — voi-
daan USA toivon mukaan palauttaa muun muassa näihin ilmastotalkoisiin. Jos ruvetaan
uhoamaan täällä, että nyt tämä asia jotenkin muuten hoidetaan pitkällä tähtäimellä, niin sen
päästä ei kyllä hyviä ratkaisuja löydy vaan yhdessä toimien, sitkeästi, uudestaan, hyvillä
perusteluilla, paremmilla perusteluilla: tämä on teidän etu, siinä on cleantech-bisnesmah-
dollisuuksia, siinä on uuden talouden mahdollisuuksia, siinä on kestäviä asioita, hyvää
luontoa, puhdasta tulevaisuutta lapsille. Näinpäin tämän täytyy mennä, eikä pidä ruveta
mököttämään ja nakkelemaan. Sen minä olen oppinut tässä parin vuoden aikana ulkomi-
nisterinä, että semmoinen viskely ei vie mihinkään.
26



Pöytäkirjan asiakohta PTK 61/2017 vp
Sitten hyvään täsmäkysymykseen. Edustaja Stefan Wallin, joka on fiksu mies, kysyi
edustustoverkosta. Onneksi nykyisen hallinnon aikana ei ole yhtään edustustoa lakkautet-
tu, päinvastoin, nyt Myanmar ja Bogotá korotetaan lähetystötasolle ja São Pauloon tulee
konsulipalveluita. Olen mielihyvin edistämässä tätä, mitä viisas ulkoasiainvaliokunta on jo
useamman kauden aikana vienyt eteenpäin. Sinne satsattu raha tulee moninkertaisesti ta-
kaisin. Se ei välttämättä tule sen ulkoasiainministeriön budjetin kautta, mutta se tulee kaup-
pana, kontakteina, yhteistyönä. Se on järkevää.

Sitten on tämä Britannia. Suosittelen samanlaista lähestymistapaa kuin USA:ta kohtaan.
Emme me tästä brexitistä sillä pääse, että nyt kostetaan, nyt on pahaa tahtoa tai jotain muu-
ta. Neuvotellaan, tehdään ratkaisu ja haetaan ratkaisu, koska huonoin mahdollinen ratkaisu
on se, että britit lähtevät brexitissä ilman neuvotteluratkaisua. Se on se vaihtoehto, eli hae-
taan nyt se ratkaisu kiihkottomasti. Ja tilanne on tietenkin vaikea — se on aivan karsea.
Mutta olen kyllä edustaja Arhinmäen kanssa, kun vielä saan puheenjohtajana olla hetken,
samaa mieltä kerrankin. Kyllä te siinä olitte oikeassa, että tämän brexitin taustalla oli to-
dellisia ihmisten huolia, ja tämä on otettava vakavasti. Näihin on pysyttävä vastaamaan,
niin sitten päästään eteenpäin.

Toinen varapuhemies Arto Satonen: Ministeri Terho, 3 minuuttia.

16.05 Eurooppa-, kulttuuri- ja urheiluministeri Sampo Terho:  Arvoisa puhemies!
Aloitan brexitistä ja palaan sitten tähän kansanäänestysasiaan.

Todella on tärkeää se, mitä täällä on aika lailla yhdestä suusta korostettu, että Suomi ja
EU27 ei hae minkäänlaista kostoa Isoa-Britanniaa kohtaan, vaan meidän täytyy kunnioit-
taa tätä kansanäänestyksen tulosta, oli se sitten mieluinen itse kullekin tai ei. Neuvottelut-
han brexitin suhteen ollaan EU:n puolelta valmiit käynnistämään käytännössä heti Britan-
nian vaalien jälkeen, ja näin toivottavasti päästään myös tekemään. Kuten tässä ulkominis-
teri toi esille, neuvottelutulos on tärkeä tavoite, koska vaihtoehto on todella se, että EU:n ja
Ison-Britannian välille ei synny erosopimusta, mikä on entistäkin sekavampi vaihtoehto.
Nimenomaan brexitin syyt ovat erittäin tärkeä puheenaihe, ja tässä korostan jälleen raken-
tavaa, järkevää lähestymistä, mikä tarkoittaa itsekriittisyyttä niin EU:n kuin ehkä myös
Ison-Britannian puolella.

Tästä kansanäänestysasiasta totean sen, minkä pitäisi luullakseni ollakin itsestäänsel-
vää: Tämä hallitus noudattaa ohjelmaansa. Se on hyvä, ja se torjuu liittovaltion mutta ei lu-
paa minkäänlaista kansanäänestystä Suomen EU-jäsenyydestä. Sen sijaan tulevia hallituk-
sia ei tietenkään sido tämän hallituksen ohjelma, ja olen kansanäänestyksestä puhuessani
puhunut tulevista hallituksista ja vaalikausista. [Susanna Huovisen välihuuto] Kansanval-
lassa ei ole kiellettyä puhua, mistä aiheesta sitten katsookin kansallisesti merkittäväksi kes-
kustella, ja on vain realismia tunnustaa, että EU on kovin erilainen kuin silloin, kun suo-
malaiset ensimmäisen ja toistaiseksi viimeisen kerran jäsenyydestä äänestivät. Olemme
kokeneet itälaajenemisen, yhteisvaluutan, perustuslain eli Lissabonin sopimuksen, vakaus-
mekanismien tulon, eurooppalaisen ohjausjakson ja paljon muuta. Eli näistä asioista EU on
tullut hyvin toisenlaiseksi kuin silloin, kun suomalaiset äänestivät. Ja vaali- ja puolueoh-
jelmissa mikä tahansa puolue voi ottaa sen linjan näihin kysymyksiin, minkä haluaa, aivan
samoin kuin kansanäänestykseen. Mutta toistan: tällä hallituksella ohjelmassaan ei ole
kansanäänestystä. Perussuomalaiset kuten koko hallitus tietenkin noudattavat hyvää ohjel-
maansa.
27



Pöytäkirjan asiakohta PTK 61/2017 vp
Kuten pääministeri spekuloi tulevaisuudesta, niin minäkin sanon omasta puolestani: mi-
nun tavoitteeni henkilökohtaisesti on tulevaisuudessa olla keskeisessä roolissa sellaisessa
hallituksessa, joka toteuttaa Ison-Britannian tyylisen kansanäänestyksen Suomen EU-jäse-
nyydestä, mutta tämä ei ole Suomen nykyisen hallituksen ohjelmassa. [Välihuutoja]

Toinen varapuhemies Arto Satonen:  No niin, keskustelu jatkuu. Tähän debattiin ensim-
mäisen vastauspuheenvuoron saa edustaja Salolainen.

16.08 Pertti Salolainen kok (vastauspuheenvuoro):  Arvoisa puhemies! Tämä oli kyllä
järkyttävää kuultavaa, mitä tässä äsken kuultiin. Jos Suomi ei olisi Euroopan unionin jä-
sen, mehän olisimme ulkokehällä ja itse asiassa Venäjän etupiirissä, aivan hulttiona, niin
että tällaista puhetta ei pitäisi kyllä kuulla Suomesta, joka on niin paljon hyötynyt turvalli-
suudessa ja muutenkin tästä Euroopan unionista.

No niin, mutta sitten näihin muihin asioihin. Suuri muutos on tapahtunut Yhdysvallois-
sa, ja se on vaikuttanut koko tähän ulkopoliittiseen ilmapiiriin ja kielteisellä tavalla. Ilmas-
tosopimuksesta nyt kuultiin, mutta myöskin se, että presidentti Trump ei sitoutunut Euroo-
pan puolustamiseen käydessään täällä tapaamassa eurooppalaisia kollegoja ja johtajia.
Suomihan on tässä vähän niin kuin hankalassa, skitsofreenisessa asetelmassa. Toisaalta
Yhdysvallat on menossa huonompaan suuntaan ja on vääriä kannanottoja, mutta toisaalta
Suomen elimellinen etu on se, että meillä on hyvät suhteet Yhdysvaltoihin joka tapaukses-
sa. Me emme voi ajatella [Puhemies koputtaa] Yhdysvaltain suhteita yhden vaalikauden
pohjalta.

Ja sitten lopuksi, herra puhemies: Ruotsin puolustusministeri kävi Yhdysvalloissa tapaa-
massa kollegaansa, ja siellä todettiin näin, Mattiksen suulla: "Ruotsi on ystävä ja liittolai-
nen, ja seisomme Ruotsin rinnalla." [Puhemies koputtaa]

Toinen varapuhemies Arto Satonen:  Niin, pidämme kiinni tästä minuutin puheenvuo-
roajasta.

16.10 Erkki Tuomioja sd (vastauspuheenvuoro): Herra puhemies! Kun suuret ikäluokat
tulivat maailmaan, meitä oli 2 miljardia. Nyt meidän ei tarvitse elää Metusalemin ikään
nähdäksemme 9 miljardin ihmisen maailman. Emme ole koskaan aikaisemmin olleet täl-
laisessa maailmassa, jossa ilmastonmuutos, kestämätön kehitys ja joukkotuhoaseet voivat
lopettaa kokonaan inhimillisen elämän mahdollisuudet. Ja tällaisessa maailmassa ei rat-
kaista mitään ongelmia rajoja sulkemalla, ei kyseenalaistamalla oikeusvaltiota, demokra-
tiaa, ihmisoikeuksia eikä millään varustautumisella, vaan me tarvitsemme mahdollisim-
man laajaa yhteistyötä ja johtajuutta. Ja nyt katseet kohdistuvat nimenomaan Eurooppaan.
Kykeneekö Eurooppa ottamaan tämän roolin? Onko Suomi EU:n jäsenenä myös sellainen
toimija, joka voisi tässä olla aktiivisena ja aloitteellisena sekä yhteisen turvallisuuden vah-
vistamiseksi että myöskin globalisaation paremmaksi hallitsemiseksi? Se on hyvä asia,
mutta se on myöskin tuottanut lisää eriarvoisuutta, [Puhemies koputtaa] joka uhkaa muren-
taa näitä saavutuksia.

16.11 Mikko Savola kesk (vastauspuheenvuoro):  Arvoisa herra puhemies! Tämä lähi-
alueiden epävakaus ja terrorismi on kyllä nostanut EU:n turvallisuuspoliittista merkitystä
vahvasti, ja se on myös näissä puheenvuoroissa käynyt täällä ilmi. Tämä EU:n puolustus-
28



Pöytäkirjan asiakohta PTK 61/2017 vp
yhteistyön kehittäminen on tietysti yksi keskeinen tekijä, missä Suomi on ollut hyvinkin
aloitteellinen. Tämän hybridiosaamiskeskuksen perustaminen Suomeen on kyllä vahva yh-
teinen tahtomme.

Mutta kysyisin teiltä, herra puolustusministeri: Nyt meillä tietysti lainsäädäntöä tässä
tehdään, ja kansainvälisen avun antaminen ja vastaanottaminen on yksi osa sitä, mutta kun
puhutaan tästä EU:n puolustusyhteistyöstä laajemmin, niin mitkä ovat ne sotilaalliset suo-
rituskyvyt, joita Suomi nimenomaan pystyy tähän tarjoamaan? Ja toisaalta, mitkä ovat nii-
tä osa-alueita, joista näkisitte, että sotilaallisesti voisimme eniten saada hyötyä? Mistä
kumppanuuksista tässä EU:n puolustusyhteistyössä meille tulisi parhaat kansalliset hyö-
dyt?

16.12 Kimmo Kivelä ps (vastauspuheenvuoro):  Puhemies! Ei mikään mahti maailmassa
estä ministeriä visioimasta huomispäivää pitemmälle. Ei ole lattea fraasi sanoa "vähem-
män EU:ta, mutta parempaa EU:ta". Euroopassa tarvitaan yhteisöä, jossa etsitään pienim-
piä yhteisiä nimittäjiä, nimenomaan arvoihin, kulttuuriin ja yhteiseen eurooppalaiseen pe-
rintöön liittyen. Tällainen toteutuu parhaiten nimenomaan tunnustamalla eriytyvän EU:n
kehityksen tarpeellisuus. Nyt kriisiytyneessä EU:ssa kysytään brexitin äärellä EU:n aikui-
suutta, EU:n kypsyyttä: valitseeko se koston linjan suhteessa Englantiin vai rakentavan
dialogin linjan?

16.13 Touko Aalto vihr (vastauspuheenvuoro):  Arvoisa herra puhemies! Kiitän päämi-
nisteriä siitä, että omassa puheessanne nostitte esille myös talouden. Kysynkin seuraavaksi
Trumpin verouudistuksesta, jonka suurin ongelma nähdäkseni on nimenomaan se, että sitä
ei ole olemassakaan. On oikeastaan olemassa vain tämmöinen republikaanien oma tausta-
paperi. Ennalta-arvaamattomuus ja siihen liittyvä epävakaus on iso haaste, joka vaikuttaa
talouden kautta myös ulko- ja turvallisuuspolitiikkaan. Kysynkin pääministeriltä: mitä
Suomi aikoo tehdä yhdessä EU-rintaman kanssa, jotta Yhdysvallat ei irtaudu kansainväli-
sistä vero-ohjelmista ja käännä selkäänsä vapaalle maailmankaupalle?

Ja toisaalta, mitä tulee euroalueen tilanteeseen: aikooko Suomi kiinnittää huomiota Sak-
san ylijäämiin samalla tarmokkuudella kuin puhumme eri maiden osalta alijäämistä?

16.14 Markus Mustajärvi vas (vastauspuheenvuoro):  Arvoisa puhemies! Minäkin ar-
vostelen perussuomalaisia mutta aivan toisesta näkökulmasta kuin täällä useimmat. Nimit-
täin arvostelen heitä nimenomaan EU-kritiikin puutteesta, kun kahteen vuoteen en ole sem-
moista havainnut täällä salissa.

Huolestuneena seurasin myös sitä, että ainakin siltä osin kuin puhutaan Euroopan unio-
nin militarisoinnista, vihreät ja perussuomalaiset lähestyvät hyvää vauhtia toisiaan. Jos aja-
tellaan, minkälaista aikaa Euroopassa elämme — massatyöttömyyttä, talouskriisiä, joka
kytee yhä pinnan alla, pakolaiskysymystä — niin juuriko sotateollisen kompleksin raken-
taminen on se liima, joka pitää Euroopan unionin ja Euroopan yhdessä? Tätä minä ihmet-
telen suuresti, ja tämänkaltaisen liittovaltiokehityksen hyväksyvät aivan samalla lailla vih-
reät kuin perussuomalaisetkin.

Vielä Lissabonin sopimuksesta, kun siltä kohtaa moni näyttää vetävän mutkat suoriksi:
sen henki on nimenomaan, että siinä otetaan kansallinen liikkumavara huomioon ja apua
antava maa päättää kaikissa tilanteissa, [Puhemies koputtaa] mitä apua ja milloin annetaan.
29



Pöytäkirjan asiakohta PTK 61/2017 vp
16.15 Eva Biaudet r (vastauspuheenvuoro):  Arvoisa puhemies! Minun on kyllä hyvin
vaikea yhtyä niihin arvioihin, jotka väittävät, että Suomen kansainvälinen asema on jollain
tavalla vahvistunut tämän hallituskauden aikana. Ehkä tänään, kun kuulimme, että meidän
eurooppaministerimme itse asiassa haaveilee siitä, että EU hajoaa ja että Suomi irtoaa
EU:sta, tuntui kyllä hyvin vaikealta ajatella, miten hallitus voi tehdä menestyvää EU-poli-
tiikkaa tai ulkopolitiikkaa yleensä. Ehkä sen sitten ymmärtää, että meidän kuviomme
myöskään EU:ssa ei ole kovin vahva, täysin päinvastoin kuin perinteisesti on ollut. Minä
näen tämän kyllä aika isona ongelmana. [Hälinää — Puhemies koputtaa] Ihan siitä huoli-
matta, onko viisasta vai tyhmää haaveilla oppositiosta, se on kuitenkin eri asia, että toimii
juuri eurooppaministerinä tässä hallituksessa, ja pääministeri on antanut juuri tälle puo-
lueelle sekä ulkoministerin että eurooppaministerin paikan. Tästä olisi varmasti kyllä tar-
peen keskustella. Haluan kuitenkin kiittää pääministeriä siitä, että he yhdessä muiden poh-
joismaalaisten pääministerien kanssa pohtivat tulevaisuutta. [Puhemies koputtaa] Toi-
voisinkin enemmän tällaisia aloitteita, että haluamme enemmän Pohjolaa EU:hun.

16.17 Mika Kari sd (vastauspuheenvuoro):  Arvoisa herra puhemies! Olin erinomaisen
tyytyväinen kuullessani pääministerin omassa puheenvuorossaan sanovan: "EU-jäsenyys
on Suomelle keskeinen turvallisuuspoliittinen ratkaisu" — keskeinen. Sitä taustaa vasten
ministeri Terhon puheenvuoron peilaus ei oikein toimi, tulee tunne, että hallituksella on
kaksi Eurooppa-poliittista linjaa. Toivottavasti linja selkenee ja rivit ammutaan suoriksi.

EU on tiivistämässä puolustusyhteistyötään, ja EU-komissiolta on tulossa linjauksia
puolustusyhteistyön kehittämiseen. Arvoisa pääministeri, mainitsitte pysyvän rakenteelli-
sen yhteistyön ja tähän liittyen muutamia esimerkkejä. Listasta jäi kuitenkin puuttumaan
puolustusrahastot ja mahdolliset yhteishankinnat. Onko EU:lta saatavissa vipuvoimaa mei-
dän oman puolustuksemme miljardihankintojen rahoittamiseen? Onko hallitus tässä asias-
sa aktiivinen?

16.18 Timo Heinonen kok (vastauspuheenvuoro):  Arvoisa herra puhemies! Turvalli-
suuspoliittinen tilanne on muuttunut nopeasti ja yllättäenkin. On uudenlaisia uhkia, kyber-
terrorismi, mutta myöskään perinteisen sodankäynnin uhka ei ole poistunut maailmasta.
Meidän tulee elää vahvasti ajassa, ja lainsäädännön täytyy olla ajan tasalla. Täytyy antaa
kiitosta hallitukselle, että lainsäädäntöä on vihdoin ryhdytty päivittämään määrätietoisesti.
Kansainvälisen avunannon vastaanottaminen ja avun antaminen on nyt saatettu ajan tasal-
le, kuten myös joukkojen nopeutta on tehostettu puolustusministeri Niinistön johdolla.

Tärkeää on myös se, että on riittävät resurssit, ja tässä tärkeässä roolissa ovat tietysti
määrärahat mutta myös yhteistyö, mitä tarvitaan erityisesti esimerkiksi terrorismin kitken-
nässä. Kysyisin tämän tiedustelulainsäädännön aikataulusta: millä tavalla se eduskunnassa
on tarkoitus saada maaliin?

16.19 Markku Pakkanen kesk (vastauspuheenvuoro):  Arvoisa herra puhemies! Tämä
brexit-keskustelu on noussut monessa puheenvuorossa esille, ja siinä on minusta pyrittävä
siihen, että nimenomaan neuvottelujen kautta saadaan syntymään se tasapaino Britannian
ja EU:n välille. Siinä erosopimuksessa on toki tärkeää turvata kansalaisten turvallisuus,
mutta muutama kysymys: Suomi menettää tämän Britannian lähdön mukana tärkeän liit-
tolaisen vapaakaupan ja vähemmän sääntelyn edistämisessä, ja meidän on haettava uusia
30



Pöytäkirjan asiakohta PTK 61/2017 vp
kumppaneita tähän koalitioon. Mistä niitä löytyy, keitä he mahdollisesti ovat? Ja onko
EU:ssa yleensä meille uusia kumppaneita tässä kysymyksessä?

Sitten vielä yhtenä asiana: Unionin jäsenyyden on oltava aina kannattavampaa kuin rat-
kaisu siirtyä ulkopuolelle. Onko tämä periaate nyt asetettu vähän kyseenalaiseksi, kun Bri-
tannia on lähdössä ulkopuolelle?

16.20 Vesa-Matti Saarakkala ps (vastauspuheenvuoro): Arvoisa herra puhemies! Tässä
on keskustelussa ollut esillä EU:n eteneminen eritahtisesti tässä tulevaisuuden kehitykses-
sä eli se, että toiset jäsenmaat syventäisivät yhteistyötä ja toiset jättäytyisivät sitten ulko-
kehälle. Aika usein kuulee, että Suomi haluaa olla mukana kaikissa EU:n ytimissä, mikä
toki on vähän kulunut klisee, mutta kuitenkin, näinhän se on tähän asti ollut. Sitten toisaal-
ta meillä hallitusohjelmassa on kirjaus, että "yhteisömenetelmä on keino taata unionin va-
kaus ja tasapuolinen toiminta sekä demokratian toteutuminen EU-politiikassa". Ja toinen
lainaus: "Unionia on uudistettava, ja sen toimintaa on parannettava, mutta hallitus ei pidä
perussopimusten muuttamista nyt ajankohtaisena." Samoin emme halua syventää tätä ta-
loudellista yhteisvastuuta. Jos näihin tehdään muutoksia, kyllä EU-kansanäänestys silloin
on aivan ajankohtainen. Ja myös keskusta on eurovaaliohjelmassaan 2014 todennut, että
keskusta ei hyväksy liittovaltiokehitystä. [Puhemies koputtaa] Ei tässä nyt niin eri linjoilla
olla kuin annetaan ymmärtää.

16.21 Jutta Urpilainen sd (vastauspuheenvuoro):  Arvoisa puhemies! Ministeri Terhon
puheenvuoro oli kyllä täysin ainutlaatuinen. [Hälinää] Ministeri on instituutio, ministeri
edustaa valtiota, ja tällaiset puheet, joissa jossitellaan eroa Suomen Euroopan unionin jä-
senyydestä tai siitä kansanäänestyksen järjestämisestä, heikentävät Suomen kansainvälistä
asemaa ja heikentävät myöskin meidän uskottavuuttamme. [Eduskunnasta: Juuri näin!]
Ymmärrän sen, että on paineet käydä puheenjohtajakamppailua, mutta sitä ei pitäisi tehdä
Suomen kansainvälisen maineen kustannuksella. [Välihuutoja] Näin ollen minä todellakin
toivon, että pääministeri voisi käydä jonkinlaisen kehityskeskustelun tuoreen ministerin
kanssa siitä, mitä tuossa asemassa aidosti voi tehdä ja millä puheilla myöskin vaikeutetaan
ja heikennetään Suomen asemaa.

Mitä tulee sitten, arvoisa puhemies, näihin brexit-neuvotteluihin, niin totta kai ne tulee
käydä asiallisesti eikä uhitellen, mutta selvää on myöskin se, että jäsenyyteen kuuluu oi-
keudet ja velvollisuudet. Eli ei voida ajatella myöskään niin, että Britannia tulee saamaan
ikään kuin rusinat pullasta. Jos he jättävät Euroopan unionin, siitä myöskin seuraa heille
tiettyjä seuraamuksia. 

16.22 Alexander Stubb kok (vastauspuheenvuoro):  Arvoisa herra puhemies! Voin vain
yhtyä edustaja Urpilaisen ensimmäisen osion vastaukseen.

Puhuin itse tuossa alussa ministerin vapaudesta. Ehkä kansanedustajana pystyy vähän
vapaammin myös tuolta puhumaan, mutta pidän tämäntyyppisiä puheita ihan suoraan sa-
noen eräänlaisena turvallisuusriskinä. Se, että ruvetaan spekuloimaan Suomen erolla Eu-
roopan unionista tällaisessa kansainvälisessä tilanteessa, kun Suomi ei ole Naton jäsen, on
kerta kaikkiaan edesvastuutonta istuvalta ministeriltä, ja todella toivon, että tämäntyyppi-
siä puheenvuoroja tuolta aitiosta ei enää kuulla. Ja kiitän pääministeriä siitä, että hän yksi-
selitteisesti sanoutui irti eurooppaministerinsä puheenvuorosta. Ihan vain tällaisena piene-
nä perushuomiona: luinpa tuossa Financial Timesia eilen, ja Britannia joutuu tekemään
31



Pöytäkirjan asiakohta PTK 61/2017 vp
750 uutta kansainvälistä sopimusta brexitin seurauksena. Mietitäänpä vähän, millaisessa
toimintakyvyttömässä tilassa meidän hallintomme olisi, jos edes pohdittaisiin eroa Euroo-
pan unionista. Toivon, että nämä puheet loppuvat.

16.23 Ville Niinistö vihr (vastauspuheenvuoro):  Arvoisa puhemies! Haluan minäkin yh-
tyä edustaja Urpilaisen ja edustaja Stubbin hyviin puheenvuoroihin. Näinä aikoina kun Yh-
dysvaltain rooli maailmassa on muuttumassa ja se ei kanna vastuuta Euroopan maiden tur-
vallisuudesta ja ylipäätään sen suhtautuminen vapaakauppaan, kansainväliseen yhteistyö-
hön on lievästi sanottuna epävakaa, niin juuri nyt Euroopan unionin rooli meidän arvopoh-
jana niin turvallisuudessa, taloudessa kuin Suomen kansainvälisinä viitekehyksinä vain
kasvaa ja meidän on rakennettava sellaista Euroopan unionia, joka vastaa niihin huoliin,
joita ihmisillä on eriarvoistumisesta tai globalisaation hedelmien epätasaisesta jakautumi-
sesta. Mutta me emme voi antaa periksi, me emme voi hyväksyä sellaista tilannetta, että
Suomen hallituksen sisältä heikennetään Suomen sitoutumista Euroopan unionin kehittä-
miseen flirttailemalla EU-erolla ja kansanäänestyksellä. Tämä vaikuttaa Euroopan unio-
nin kehittämiseen, kansainväliseen keskusteluun siitä, mihin suuntaan EU:ta voidaan yli-
päätään viedä, ja tämä heikentää Suomen asemaa. Toivon, että pääministeri pitää tiukan
puhuttelun nyt ministeri Terholle. Ei näin voi jatkua.

16.24 Lea Mäkipää ps (vastauspuheenvuoro):  Arvoisa puhemies! Olen sitä mieltä, että
kyllä täällä Suomen eduskunnassa voi nyt vielä keskustella vapaasti, mitä mieltä on tule-
vista hallitusohjelmista ja mihinkä ollaan menossa. Mutta turvallisuustilanne on heikenty-
nyt, ja en minä ainakaan ole selvää vastausta oikein saanut, mihinkä Suomen eduskunta on
tähtäämässä, mihin Euroopassa ollaan menossa.

Ja kyllä yhdyn näihin edustaja Essayahin sanomiin, että onko liittovaltio olemassa muu-
tamien vuosien tai vuosikymmenien päästä. Jos luetaan komission linjauksia, siellä puhu-
taan syventävästä yhteistyöstä, on sitten kysymys puolustuksen alasta, talousliitosta, ra-
haunionista ynnä muista. Kyllä meidän olisi hyvä käydä keskustelua eikä vain puhua, että
mitä mieltä nyt ollaan Trumpista. Yhdysvaltojen kansa on valinnut Trumpin presidentiksi,
ja Britannia on tehnyt omat [Puhemies koputtaa] päätöksensä brexitistä eroamisesta. Eli ei
meidän kannata muiden maiden asioista puhua vaan mieltää, mitä me olemme todella te-
kemässä ja mihin me olemme menossa Euroopassa. Täällä ei kyllä mitään suoria vastauk-
sia [Puhemies koputtaa] olla keltään ministeriltä saatu.

16.26 Matti Vanhanen kesk (vastauspuheenvuoro):  Arvoisa puhemies! Kyllä me tie-
dämme sen, että kaikissa EU-maissa on poliittisia voimia, jotka haluavat irrota EU:sta, se
ei ole mikään salaisuus. Tärkeintä on se, että pääministeri, joka johtaa EU-politiikkaa, lin-
jasi sen hyvin selvästi, ja me kukin omien puolueidemme edustajina teemme selväksi sen
oman tahtomme, ja se on, että meidän paikkamme on EU:ssa, joka on se väline, jonka kaut-
ta me voimme näihin aikamme isoihin haasteisiin vastata. Tämä on äärimmäisen selvä asia,
ei saa olla tästä epäselvyyttä. 

Tähän liittovaltiokeskusteluun sanon vain sen, että sain olla kahta perussopimusmuutos-
ta neuvottelemassa, perustuslakisopimusta ja Lissabonin sopimusta. Joka ikinen pienikin
yksityiskohta, joka oli siirtämässä jäsenvaltioilta valtaa EU:n yhteisötasolle, oli äärimmäi-
sen tarkan kontrollin piirissä. Pidän epärealistisena sitä, että tässä nyt 27 jäsenmaan aikana
32



Pöytäkirjan asiakohta PTK 61/2017 vp
tapahtuisi joku erityinen muutos. Nämä pelottelut siitä, että meillä olisi joku iso liittovaltio-
liike käynnissä, ovat minusta ylimitoitettuja.

16.27 Eero Heinäluoma sd (vastauspuheenvuoro): Arvoisa puhemies! Täytyy vielä jat-
kaa tätä peruskeskustelua siitä, millaisia viestejä suomalaiset ja Suomen ministerit maail-
malle lähettävät. Me olemme tunnettu kansakuntana siitä, että me pidämme sen, mitä sa-
nomme, ja meidän tekemisiimme voi luottaa. Jos luodaan epävarmuus siitä muille EU-
maille tai EU:n ulkopuolelle, onko Suomi tosissaan mukana unionissa vai ei, niin sillä ai-
dosti on vahingollisia seurauksia. Jos henkilö vastaa Suomen EU-politiikasta ja tähän liit-
tyvistä neuvotteluista [Matti Vanhanen: Pääministeri vastaa EU-politiikasta!] muiden jä-
senmaiden kanssa ja samanaikaisesti ryhtyy keskustelemaan EU-erosta, niin voi tietysti
kysyä, miten muut maat suhtautuvat näihin meidän vaatimuksiimme, ovatko ne todellisia,
pääsemmekö toteuttamaan — otetaanko meidän vaatimuksemme vakavasti — meille hy-
viä kompromisseja? Tämä on siis tärkeä asia puhua halki, ja kaikkien niiden, jotka halli-
tukseen lähtevät, täytyy sitoutua siihen linjaan, jonka hallitus tekee. Eihän siitä mitään tu-
le, jos täällä jokainen ilmoittaa, että minulla on henkilökohtainen kanta ja se on täysin toi-
nen kuin hallituksen linja.

Toinen varapuhemies Arto Satonen: Myönnän vielä vastauspuheenvuorot edustajille
Sarkkinen ja Wallin, ja sen jälkeen otan ministerien vastauspuheenvuoroja, ja sitten kes-
kustelu jatkuu. 

16.28 Hanna Sarkkinen vas (vastauspuheenvuoro): Arvoisa puhemies! EU-komissio on
ilmoittanut käynnistävänsä työmarkkinaosapuolten kuulemisen tavoitteena nollatuntisopi-
musten kieltäminen. Tämä hanke on osa komission Euroopan sosiaalisen ulottuvuuden ra-
kentamista. Sosiaalisen ulottuvuuden vahvistamisen esityksiin kuuluu myös perhevapai-
den minimitasosta säätäminen. Kysynkin: onko hallitus valmis kannattamaan ja edistä-
mään näitä ihmisten sosiaali- ja työoikeuksia vahvistavia sosiaalisen ulottuvuuden aloittei-
ta?

Vastikään EU teki myös aloitteen yhteisestä yhteisöveropohjasta, jolla tukittaisiin vero-
pohjien vuotoa ja verokilpailua. Suomi kuitenkin suhtautui tähän negatiivisesti, vaikka ni-
menomaan tällaiset verokilpailun ja verovuotojen estämistä koskevat aloitteet olisivat omi-
aan ja tarpeellisia EU:n legitimiteetin vahvistamiseksi kansalaisten silmissä ja hyvinvoin-
tivaltioiden rahoituspohjien varmistamiseksi Euroopassa.

16.29 Stefan Wallin r (vastauspuheenvuoro): Arvoisa puhemies! Edustaja Urpilaisen ja
edustaja Stubbin loistavien puheenvuorojen jälkeen on hyvinkin vähän lisättävää, mutta ar-
voisa pääministeri, tämä asia on kyllä hyvinkin vakava. Meillä on Eurooppa-asioista vas-
taava ministeri, joka ilmoittaa tavoitteekseen brexit-tyyppisen kansanäänestyksen ja ky-
seenalaistaa avoimesti Suomen EU-jäsenyyden. Hän on lisäksi vielä perustellut asiaa sillä,
että hän ei ole itse saanut ottaa kantaa EU-jäsenyyteen, koska oli liian nuori vuonna 94, kun
järjestettiin kansanäänestys. Tämä on tietysti myöskin hyvinkin arveluttava, huono perus-
telu. Pääministeri, on äärimmäisen vakava asia, jos syntyy kuva, että hallitus puhuu use-
ammalla suulla tai on useampi EU-linja, mitä tulee perustavaa laatua olevaan kysymyk-
seen Suomen jäsenyydestä. Se, että eurooppaministeri avoimesti vastustaa Suomen EU-jä-
33



Pöytäkirjan asiakohta PTK 61/2017 vp
senyyttä, on vähän sama kuin meillä olisi opetusministeri, joka ilmoittaa, että hänen johto-
tähtensä on lukutaidottomuus. [Välihuutoja]

Toinen varapuhemies Arto Satonen: Ja nyt annamme puheenvuoron pääministeri Sipi-
lälle, 3 minuuttia. Sen jälkeen sitten eurooppaministeri ja puolustusministeri.

16.31 Pääministeri Juha Sipilä:  Arvoisa puhemies! Eiköhän tuo vastauksessani tullut
selkeäksi, mikä on tämän hallituksen linja suhteessa tähän kansanäänestykseen. Vastaan
täällä esiin tulleisiin yksittäisiin kysymyksiin.

Ensinnäkin edustaja Kaikkonen ja edustaja Salolainen viittasivat tähän USA:n viestiin
Nato-maille. Se viesti mielestäni on ollut hyvin selkeä pitkän aikaa, eli lähinnä tämän ta-
loudellisen vastuunkannon lisääminen. Mielestäni tämä avaa myöskin tässä puolustusyh-
teistyössä uusia mahdollisuuksia, kun isot eurooppalaiset maat, joilla on vajetta tähän 2
prosenttiin, voivat nyt investoida osan tästä lisäyksestään Euroopan unionin yhteistyön
kautta. Tästä olen keskustellut esimerkiksi Saksan Merkelin kanssa, ja hän mainitsi kyber-
yhteistyön sellaisena mahdollisuutena, joka ei olisi päällekkäistä Naton toiminnan kanssa,
ja se on myöskin Suomen puolustusvoimien ykköseksi nostama yhteistyöhanke. Tämä on
hyvä esimerkki siitä.

Sitten edustaja Kaikkonen kysyi tästä arktisesta huippukokouksesta. Jos tilanne on so-
piva, niin Suomi on sen järjestämiseen valmis.

Sitten täällä edustaja Elo kysyi tästä yhteisvastuun lisäämisestä. Yhteisvastuun lisäämi-
nen ei tule kysymykseen, vaan meidän täytyy saada rakenteemme kuntoon. Se on lähesty-
mistapamme tähän.

Edustaja Virolaiselle jäi vastaamatta: Me käymme hyvää tulevaisuuskeskustelua. Meil-
lä on useampikin ennakointipaperi suuressa valiokunnassa, ja käymme sitä kautta keskus-
telua näistä komission keskustelupapereista ja sitä kautta EU:n tulevaisuudesta.

Edustaja Aalto viittasi vapaakauppakeskusteluun. On ihan selvä asia, että Suomi tukee
kaikkia niitä yhteisiä toimintoja, jotka tähtäävät vapaakaupan lisäämiseen. Uskon, että täs-
sä tilanteessa, jossa rajoja pistetään myöskin kaupassa kiinni, se avaa mahdollisuuksia.
Tästä nimenomaan keskustelimme Maltalla Eurooppa-neuvoston yhteydessä, että Euroo-
pan täytyy tarttua siihen mahdollisuuteen kaupan lisäämiseen. Tästä keskusteltiin myöskin
Kiinan presidentin Suomen-vierailun yhteydessä. Siihen pitää tarttua.

Edustaja Karille: puolustusrahastot ovat osana puolustusyhteistyön syventymistä, ja
Suomi on tukenut sitä.

Edustaja Pakkanen kysyi, löytääkö Suomi kumppaneita tähän aukkoon, jonka Britan-
nian ero aiheuttaa. Kyllä löytää, Pohjoismaat, Alankomaat, Saksa esimerkiksi. Olemme
keskustelleet siitä, että meidän tulee ottaa nimenomaan näissä kysymyksissä, kuten sisä-
markkinan kehittämisessä, vahvaa roolia.

Toinen varapuhemies Arto Satonen: Eurooppaministeri Terho, 3 minuuttia.

16.34 Eurooppa-, kulttuuri- ja urheiluministeri Sampo Terho:  Arvoisa puhemies!
Vastaan vielä näihin epäselvyyksiin, joita tuntui olevan ainakin oppositiolla mutta myös
hallituskumppaneilla, ja haluan olla mahdollisimman selkeäsanainen.

Kuten tarkkaavaiset varmaan huomasivat jo ensimmäisestä puheenvuorostani, en otta-
nut minkäänlaista kantaa itse Suomen EU-jäsenyyteen tai varsinkaan sitä vastaan vaan
34



Pöytäkirjan asiakohta PTK 61/2017 vp
kansanäänestyksen järjestämiseen joskus tulevaisuudessa, ei tällä vaalikaudella. Linjaus ei
ole puolueellemme uusi, ja se on yleisesti tiedossa yhtä lailla kansallisesti kuin kansainvä-
lisesti. Keskustelu kuuluu kansanvaltaan, enkä tästä oikeudesta luovu missään olosuhteis-
sa, mutta toistan erittäin selvästi: sekä puolueemme että minä henkilökohtaisesti olemme
sitoutuneet tähän hallitusohjelmaan. Minä olen itse ollut neuvottelemassa tätä EU-osiota,
ja olisihan se merkillistä, jos se ei minulle sitten kelpaisi. Otan siitä muutaman esimerkin:
Hallitus arvioi kaikkea EU-sääntelyä kilpailukyvyn, talouskasvun ja työllisyyden näkökul-
masta — tämä on juuri järkevää EU-politiikkaa. Suomi tavoittelee nykyistä vähemmän
mutta parempaa ja kevyempää sääntelyä — kyllä. Integraatiota ei ole tarpeen syventää kai-
killa politiikan aloilla — kyllä. Emua ei tule kehittää sellaisen talouden koordinaation kaut-
ta, joka johtaisi yhteisvastuun laajentamiseen — juuri näin. Perussopimusten avaaminen ei
ole hallituksen mielestä ajankohtaista — tämä on juuri niin kuin tuleekin EU:hun ja sen ny-
kytilanteeseen suhtautua. Olen täydellisen sitoutunut tähän hallitusohjelmaan, ja tästä ei
voi jäädä mitään epäselvyyttä tämän jälkeen. 

Toinen varapuhemies Arto Satonen:  Puolustusministeri Niinistö, 3 minuuttia.

16.35 Puolustusministeri Jussi Niinistö: Arvoisa puhemies! Kun puhumme EU-puolus-
tusyhteistyöstä, kuten edustaja Savola puheenvuorossaan teki, tai EU:n puolustusulottu-
vuudesta, puhumme itse asiassa enemmän kriisinhallinnasta kuin perinteisestä puolustuk-
sesta. Jatkossakin Suomi rakentaa uskottavan, kansallisen puolustuksensa kovan ytimen
kotimaassa, kentällä ja kasarmilla. EU-yhteistyöllä voimme saada lisäarvoa.

Tässä yhteydessä on todettava, että en ymmärrä edustaja Mustajärven puhetta EU:n mi-
litarisoinnista, sillä siitä ei ole kyse. Turvallisuusympäristö on muuttunut, ja tähän muutok-
seen olemme vastaamassa.

Suurimman osan EU-maista puolustusratkaisu on yksiselitteisesti Nato. Siksi EU-tasol-
la tehtävä puolustusyhteistyö on luonteeltaan täydentävää, ei päällekkäisyyksiä luovaa.
Mitään EU-armeijaa emme ole luomassa, niin kuin edustaja Savola varmasti hyvin tietää,
mutta uusien uhkien, kuten hybridin ja kyberin, torjunnassa voimme paljon saavuttaa. Ote-
taan esimerkiksi Saksa, joka aikoo satsata tulevaisuudessa runsaasti kybersodankäyntiin.
Tällä hetkellä Saksalla on muutamia satoja sotilaita kybersodankäynnin puolella, mutta se
aikoo lisätä tämän lukumäärän 15 000:een, joten kyseessä on miljardiluokan satsaukset.
Tässä yhteistyössä Suomen kannattaa olla mukana.

Hyvä esimerkki Suomen panoksesta EU-puolustusyhteistyöhön, mutta myös EU:n ja
Naton välillä tehtävään yhteistyöhön, on Helsinkiin vasta perustettu hybridiosaamiskes-
kus.

Lopuksi: Henkilökohtaisesti luulen kyllä, että jos tätä ajanjaksoa katsotaan joskus histo-
riana, niin EU-yhteistyötä, EU-puolustusyhteistyötä, merkityksellisempänä kansallisen
puolustuksen kehittämisen kannalta nähdään pohjoismainen puolustusyhteistyö ja etenkin
Ruotsin kanssa tehtävä yhä syvenevä yhteistyö. Etenkin harjoitustasolla tämä on erittäin
hyödyllistä Suomen puolustuksen kehittämiselle.

Toinen varapuhemies Arto Satonen:  Nyt otamme vielä yhden vastauspuheenvuorokier-
roksen.
35



Pöytäkirjan asiakohta PTK 61/2017 vp
16.38 Pertti Salolainen kok (vastauspuheenvuoro):  Arvoisa puhemies! Minun on kyllä
ihan pakko vielä palata tähän keskusteluun EU-kansanäänestyksestä sen vuoksi, että pitää
ymmärtää, että pelkästään se puhe siitä on Suomen kansallisten etujen vastaista, se on täs-
sä se ydin, pelkästään se puhe. Kokonaan toinen asia on se, että jos sitten joku haluaa siitä
puhua, niin silloin joutuu kysymään, mitenkä pääministeri tähän asiaan suhtautuu, koska se
on tällä hetkellä Suomen kansallisten etujen vastaista. Tämä on aivan selvä asia. No, ei täs-
sä enempää tästä asiasta.

16.39 Susanna Huovinen sd (vastauspuheenvuoro):  Arvoisa herra puhemies! Aivan sa-
moin, kuten edustaja Salolainen edellä, haluaisin kyllä myös kysyä pääministeriltä selkeä-
sanaisesti sitä, että jos hallituksenne eurooppaministeri on tällä kannalla kuin hän täällä äs-
ken ilmoitti, niin näettekö, että sillä ei ole mitään vaikutusta meidän vaikutusvaltaamme
esimerkiksi eurooppalaisilla areenoilla. Eihän tämä nyt ihan sillä tavalla mene, että me ku-
vittelemme, että me täällä jossakin umpiossa näitä puheitamme pidämme. Kyllä meitä seu-
rataan aika tarkasti niin naapurimaitten toimesta kuin myös muiden maiden, EU-maiden ja
kumppaniemme, toimesta. Haluan vastauksen tähän kysymykseen.

Lisäksi, puhemies, tiedustelisin vielä pääministeriltä, kun ymmärsin, että puhuitte YK:n
puolesta ja monenkeskisen yhteistyön puolesta: mitenkäs nämä hallituksen tekemät mitta-
vat kehitysyhteistyöleikkaukset muun muassa YK-järjestöihin käyvät yhteen tämän pu-
heenne kanssa?

16.40 Olavi Ala-Nissilä kesk (vastauspuheenvuoro): Arvoisa rouva puhemies! Kuten pu-
heenjohtaja Virolainen mainitsi, niin Maltalla Euroopan parlamentit keskustelivat Euroo-
pan tulevaisuudesta, ja sielläkin nousi todella esiin yhteistyön tarve talousasioissa, turval-
lisuudessa, ilmastonmuutoksessa. Toisaalta nähtiin kolme aika tuoretta ongelmaa: pako-
laiskriisi etelässä, nationalismi idässä, brexit lännessä. Tässä todella tarvitaan aktiivista po-
litiikkaa Suomelta.

Pääministeri on puhunut keskitien EU-politiikasta. Pidän siitä termistä. Ymmärrän, että
siihen kuuluu päätösten parempi toimeenpano, vähempi byrokratia, myöskin yhteisvas-
tuun ja omavastuun tasapaino. Voisitteko vielä täsmentää, mitä tämä keskitien politiikka,
jolla Suomi voisi todella antaa merkittävän kontribuution EU:n kehittämiselle, kaikkinen-
sa tarkoittaa?

16.41 Timo Harakka sd (vastauspuheenvuoro): Arvoisa puhemies! Olemme suuressa va-
liokunnassa edellyttäneet, että hallitus tuo EU-linjauksensa vähintään pääministerin ilmoi-
tuksena eduskunnan suureen saliin. Brexit, poliittiset muutokset EU:n mahtimaissa, auto-
ritääristen naapurimaiden ja itäisten jäsenmaiden ihmisoikeusloukkaukset ja monet muut
isot teemat kaipaisivat Suomen linjalle selkeyttä ja aktiivisuutta. Sen sijaan pääministeri
tuo saliin ulko- ja turvallisuuspoliittisen ilmoituksen, jossa on sivuvirtana myös EU, ja suu-
ren valiokunnan jäsenet saavat täällä kolmatta tuntia anella minuutin puheenvuoroja. Tämä
ei ole 100-vuotiaan Suomen kunniakkaiden parlamentaaristen periaatteiden arvoista.

Ja sitten vielä tämä surkeuden summa: ministeri, joka käyttää tuota arvokasta aitiota
omaan vaalikampanjaansa. Nyt ei olla Jyväskylässä, ministeri Terho. Puhuitte itsenne ihan
pussiin. Ensin uhositte, että haluatte olla sellaisen hallituksen ministeri, joka neuvottelee
Suomelle brexit-tyyppisen eron, ja sitten sen jälkeen sanoitte, että ette muka aja Suomen
36



Pöytäkirjan asiakohta PTK 61/2017 vp
eroa EU:sta. Jompikumpi näistä väitteistänne on perätön. Ministeri Sipilä, miksi olette us-
konut EU-salkun tällaisiin käsiin?

16.42 Alexander Stubb kok (vastauspuheenvuoro): Arvoisa rouva puhemies! Ihan vain
viimeisenä puheenvuorona jäin myös miettimään tuota EU:n kehityskulkua. Itse olen yrit-
tänyt määritellä sen kahdella tavalla. Ensimmäinen on se, että Euroopan unioni tulee aina
olemaan enemmän kuin kansainvälinen järjestö mutta aina myös huomattavasti vähem-
män kuin liittovaltio. Vaikka kuinka itse puolustaisin jonkinnäköistä liittovaltiokehitystä,
niin en koskaan tule Euroopan unionia sellaisena näkemään. Toinen on se, että kun on
EU:n kriisejä katsonut, varsinkin vuodesta 2008 eteenpäin, ei niistä voi oikeastaan, olipa
sitten kyse finanssikriisistä, maahanmuuttokriisistä, talouskriisistä tai terrorismikriisistä,
tulla muuhun kuin yhteen johtopäätökseen, ja se on se, että EU kehittyy kolmen kautta: en-
sin on kriisi, sitten on kaaos, ja sen jälkeen syntyy epätäydellinen lopputulos, ja sen kanssa
me elämme.

16.43 Simon Elo ps (vastauspuheenvuoro): Arvoisa puhemies! Minusta on hyvin mielen-
kiintoista, että täällä salissa monille tulee yllätyksenä, että perussuomalaiset ovat Suomen
eduskunnan ainoa EU-kriittinen puolue. [Välihuutoja] Hyvä, että olette sen huomanneet.
Kiitän eurooppaministeriä selkeäsanaisesta puheenvuorosta. Täytyy vain kritiikkiin tode-
ta, että onko Nato-jäsenyydestä keskusteleminen sitten Suomelle turvallisuusriski, voinet-
te siihen vastata.

Mutta Suomen kannalta huolestuttavaa on, että Ranskan tuore presidentti Emmanuel
Macron ja Saksan liittokansleri Angela Merkel ensimmäisessä tapaamisessaan eivät pois-
sulkeneet EU:n perussopimusten uudelleenneuvottelua. Tämähän on luonnollisesti ristirii-
dassa Suomen hallitusohjelman kanssa, jossa suhtaudutaan selkeän kielteisesti EU:n pe-
russopimusten uudistamiseen. Lisäksi Macron kannattaa yhteisiä velkakirjoja. Perussuo-
malaiset vastustavat liittovaltiokehitystä meidän aatepohjaltamme ja tietysti hallitusohjel-
maankin nojaten, ja tämmöinen eriytyvä unioni on EU:lle realistisin kehityssuunta. Meille
EU:n tärkeimmät hyödyt ovat taloudellisia ja — niin kuin täällä on tullut esiin — [Puhe-
mies koputtaa] puolustuspoliittisia. Kiitän pääministeriä siitä, että vahvistatte tätä rakenta-
van EU-kriittistä linjaa.

16.44 Stefan Wallin r (vastauspuheenvuoro): Arvoisa puhemies! Ministeri Terho, sanoit-
te äsken teidän puheenvuoronne alussa, että haluatte puhua selkokieltä selvästi. Sitten pys-
tytte varmaan selvästi vastaamaan kahteen kysymykseen selkokielellä. Ensimmäinen ky-
symys on: oletteko Suomen EU-jäsenyyden kannalla vai ettekö ole, kyllä vai ei? Miten tu-
lisitte äänestämään siinä kansanäänestyksessä, joka silmissänne siintää, kyllä vai ei? Mi-
nisteri Terho, kyllä vai ei? Selkokieltä, kiitos.

16.45 Tytti Tuppurainen sd (vastauspuheenvuoro):  Arvoisa puhemies! Puutun tähän
pääministerin lausumaan, että Suomi tekee kaikki Eurooppa-poliittiset ratkaisut pragmaat-
tisesti, siis pragmaattisesti erikseen. Se on toki näin, että käytämme järkeä ja mietimme tar-
koin, mutta onko todella näin, että takana ei ole mitään suurempaa ideaa, arvoja, että meil-
lä ei ole takana Eurooppa-aatetta? Se on kyllä kovin erilainen lähtökohta kuin se, kun toi-
sen maailmansodan jälkeen Euroopan unionia lähdettiin rakentamaan, tai se, kun Suomi
päätti liittyä Euroopan unionin jäseneksi. Se on myös kovin erilainen lähtökohta kuin se,
37



Pöytäkirjan asiakohta PTK 61/2017 vp
kun Angela Merkel totesi, että Euroopan kohtalo on meidän omissa käsissämme. Siinä oli
jotain ideaa, siinä on arvot takana. Tämä pragmaattisen lähtökohdan ponnettomuus paljas-
tuu raa’asti tätä Merkelin valtioviisasta puheenvuoroa vasten. On selvää, että Eurooppa on
jotain suurempaa kuin yksittäiset budjettikysymykset tai yksittäiset kansainväliset sopi-
mukset. Se on Suomelle perustavanlaatuinen ratkaisu. Nyt on, puhemies, aika vakavoitua.
Euroopan kohtalo on omissa käsissämme. Suomeltakin [Puhemies koputtaa] odotetaan nyt
johtajuutta. Teiltä, pääministeri, odotetaan johtajuutta.

16.46 Anne-Mari Virolainen kok (vastauspuheenvuoro): Arvoisa rouva puhemies! Olen
myös haukkonut henkeä näistä eurooppaministerin lausunnoista. On ollut erittäin huojen-
tavaa huomata, että jokaisessa muussa tässä salissa olevassa puolueessa niitä lausuntoja on
pidetty eurooppaministerille ja ministeri-instituutiolle täysin sopimattomina. Erittäin hy-
vä, että ministeri Terho sanoo, että hän on sitoutunut hallitusohjelmaan, mutta silti meille
jäävät vielä puheet tulevaisuudesta. Yleensä vaaleissa luvataan ihmisille sitä, mitä he ha-
luavat, mutta suomalaiset eivät halua EU-eroa. Mielestäni kansanäänestyksestä puhumi-
nen on näin ollen aivan turhaa. Miettikää sitä, mitä on tapahtunut brexit-äänestyksen jäl-
keen, miten kansainvälisissä kokouksissa brittejä on kohdeltu — "kylmäkiskoisesti" on
aika lievä ilmaus siihen. Ja varsinkin kun pääministeri sanoo, että hän haluaa toimia aktii-
visesti, rakentavasti EU-tulevaisuuden suhteen, nämä puheenvuorot kyllä vahingoittavat
pääministerin mahdollisuuksia tässä tehtävässä erittäin dramaattisesti. [Eduskunnasta:
Juuri näin!]

16.47 Hannu Hoskonen kesk (vastauspuheenvuoro):  Arvoisa rouva puhemies! Yhdys-
valtain ilmoitus ilmastosopimuksesta irtautumisesta on varmaan aikamoinen sokki, mutta
toisaalta pitää muistaa se, että suurvalta tekee aina — Yhdysvallat on maailman johtava
suurvalta — omat linjauksensa kovin paljon muita kuulematta. Mutta on syytä muistaa kui-
tenkin yksi tosiasia: Yhdysvallat on maailman johtava teknologiavaltio, joka varmasti
omalla teknologiallaan pystyy kehittämään sellaisia energiamuotoja, jotka palvelevat ih-
miskunnan tulevaisuutta muun muassa ilmastopolitiikan kautta. On totta, että siellä on
muun muassa Alaskassa valtavia energiavaroja, joita he haluavat hyödyntää, emmekä me
voi heitä siitä tuomita. Muistuttaisin tässä asiassa nyt siitä Urho Kekkosen aikanaan anta-
masta neuvosta, että älkäämme olko maailmanpolitiikassa tuomareita vaan mieluummin-
kin lääkäreitä. Sen me tiedämme, että lähialuepolitiikassamme on monia uhkatekijöitä,
mutta siinäkin asiassa meidän pitää olla aktiivisia ja pyrkiä siihen aktiivisen lääkärin roo-
liin. Jos me rupeamme tuomariksi tässä asiassa, niin sillä yleensä on kovin huonot jäljet,
kuten olemme historiastamme oppineet.

16.48 Riitta Myller sd (vastauspuheenvuoro):  Arvoisa puhemies! Nyt meidän kuitenkin
pitää muistaa, kun puhumme Pariisin ilmastosopimuksesta, että kyseessä on globaali sopi-
mus, jossa myös Yhdysvallat on ollut osallisena, eli he ovat vastuussa siitä, että tämä sopi-
mus menee eteenpäin.

Mutta tällä hetkellä tarvitsemme todella luottamusta. Tarvitsemme sitä luottamusta Eu-
roopan ja Yhdysvaltojen välille, tarvitsemme luottamusta Euroopan unionin jäsenmaitten
välille ja näemmä tarvitsemme yhä enemmän luottamusta myös Suomen hallituksen sisäl-
lä. Jos tätä luottamusta ei ole, meidän on vaikea saada mitään asioita tällä hetkellä eteen-
päin. Toivon todella, että hallitus, silloin kun se haluaa myöskin vaikuttaa Euroopan unio-
38



Pöytäkirjan asiakohta PTK 61/2017 vp
nin politiikkaan, pitää omat rivinsä suorina. Meillä on hyvin paljon valvottavaa yhteisessä
Euroopassa, tarvitsemme myöskin Suomen sisältä käsin sellaista politiikkaa, joka turvaa
tasa-arvoisen kehityksen Suomessa niin alueellisesti [Puhemies koputtaa] kuin sosiaalises-
ti. Minusta meidän pitää olla [Puhemies koputtaa] hyvin avoimia esimerkiksi Euroopan
unionin budjetin käsittelyssä.

16.50 Tiina Elovaara ps (vastauspuheenvuoro): Arvoisa puhemies! Minä arvostan Suo-
mea ja yhteiskuntaa, uskon demokratiaan, ja hain eduskuntaan siksi, että voisin toimia kan-
sanedustajana ja että voisin keskustella asioista. Olen siinä mielessä nyt hieman hämmen-
tynyt tästä menneestä keskustelusta, koska täällä on sanottu, että eurooppaministeri ei saisi
puhua kansanäänestyksestä, ja sitten toisaalta häneltä vaaditaan vastausta oman äänestys-
käyttäytymisensä suhteen. Eli nyt minäkin haluan sen listan, mistä täällä saa puhua ja ei saa
puhua. [Eduskunnasta: Kyllä kokoomus tietää!] Voin vain todeta, että paras tapa radikali-
soida yhteiskunnassa on ulkopuolistaa ja kieltää keskustelemasta. Olen järkyttynyt siitä,
että kansanäänestys aiheuttaa arvostamiltani edustajilta tällaisia dramaattisia reaktioita täs-
sä salissa.

16.51 Sari Essayah kd (vastauspuheenvuoro):  Arvoisa rouva puhemies! Kyllähän tämä
keskustelu osoittaa sen, mikä suuressa valiokunnassa on ollut tiedossa, että keskusteluja in-
tegraatiosta ja EU:n suunnasta on ollut hyvin vaikea käydä ja hallitus on aina viime tipassa
tuonut ne linjauksensa ja enempi tällaisina teknisinä järjestelyinä. Siinä mielessä tuntuu,
että edelleen se kysymys, mikä on Suomen linja, mikä on Suomen valinta näissä erilaisissa
EU-skenaarioissa, on edelleenkin jäänyt epäselväksi. Puhutaan kyllä pragmaattisesta lä-
hestymistavasta, mutta onko se juuri sitä, että kun tuodaan joku esitys, niin esitys kerral-
laan sitten reagoidaan niihin ja ne ovat enempikin tällaisia teknisiä järjestelyjä, joihin ote-
taan kantaa? Tai sitten kun puhutaan keskitiestä, niin mikä se keskitie on? Elikkä ne isot
kysymykset siitä, miten me suhtaudumme tähän eritahtisuuteen, määräenemmistöpäätök-
sentekoon, olemmeko me siellä Saksan ja Ranskan kyljessä näissä asioissa vai minkälai-
nen on meidän lähestymiskulmamme, minusta vieläkin kaipaavat selvennystä hallituksen
puolelta.

16.52 Elina Lepomäki kok (vastauspuheenvuoro):  Arvoisa puhemies! Kiitän, että pää-
ministeri on täällä puhunut EU:n yhteisen ulko- ja turvallisuuspolitiikan puolesta ja puo-
lustuksen syventämisen puolesta. 

Ulkoministeri Soini puhui myös pohjoismaisesta yhteistyöstä — toki pääministerikin
siitä puhui, ja hyvä niin — ja ulkoministeri viittasi myös siihen, että olisi hyvä syventää yh-
teistyötä myös ulkopolitiikan saralla Ruotsin kanssa. Kun tässä ihan pari viikkoa sitten EU-
komissio linjasi, että nyt virityksessä oleva Nord Stream 2 -hanke meidän lähiympäristös-
sämme olisi EU:n energiaunionin vastainen, ja kun tiedämme, että Venäjä käyttää aktiivi-
sesti energiapolitiikkaa myös vaikuttamiseen, niin olisin kysynyt, mikä on Suomen kanta.
Ruotsillahan on selkeästi ollut kielteinen kanta Nord Streamiin ja monella muullakin EU-
kumppanimaallamme. Eli suhtautuuko Suomi hankkeeseen yhä vain kaupallisena, ympä-
ristökysymyksenä?

16.53 Mika Kari sd (vastauspuheenvuoro): Arvoisa rouva puhemies! Puolustusministeri
Niinistö, kiistitte täällä salissa yhden edustajakollegamme näkemyksen siitä, että Euroo-
39



Pöytäkirjan asiakohta PTK 61/2017 vp
pan unioni olisi ikään kuin militarisoitumassa omien ohjelmiensa kautta. Olen kyllä minis-
terin kanssa samaa mieltä. Itsekään en tällaista kehitystä näe. Näen Euroopan unionin tur-
vallisuusulottuvuuden hyvin samalla tavalla kuin ministeri, joka on kuvannut mediassa
usein eurooppalaisen puolustusyhteistyön tärkeyttä, puolustusyhteistyön syventämistä eri
elementtien kautta. Kysyn puolustusministeriltä: miten te näette, miten Suomi pärjäisi
oman puolustuksensa suunnittelun kanssa, jos emme olisi yksi osa tätä eurooppalaista isoa
perhettä, sen yhteistä puolustusta?

Puhemies Maria Lohela:  Tälle keskustelulle varattu aika alkaa käydä tässä vähiin. Pyy-
dettyjä vastauspuheenvuoroja on kahdeksan tässä listallani. Myönnän ne kaikki, ja sitten
lopuksi, jos ministeri haluaa, olkaa hyvä ja indikoikaa asia.

16.54 Mikko Savola kesk (vastauspuheenvuoro): Arvoisa rouva puhemies! Tästä yhteis-
työkyvystä, mitä olemme täällä useassa puheenvuorossa Euroopan unionin suhteen koros-
taneet, on varmasti syytä pitää kiinni ja Suomen olla kehittämässä EU:ta ja tuomassa omia
esityksiä aina ensisijaisesti, mutta on kyllä huomattava, että EU:ssa on hyvin erilaisia mai-
ta. Tämä kieltämättä pistää kyllä silmään ja tuntuu epäoikeudenmukaiselta, että joillain
mailla tuntuu olevan vain oikeuksia ja velvollisuudet ovat huomattavasti vähemmässä, pu-
hutaan sitten ihmisoikeuskysymyksistä, turvapaikanhakijoista, niihin liittyvistä vastuuky-
symyksistä, talouskysymyksistä ja niin edelleen. Tarkoitan tällä nyt esimerkiksi talousky-
symyksissä Kreikkaa tai sitten ihmisoikeuskysymyksissä Puolaa tai Unkaria, turvapaikan-
hakijakysymyksissä ja niin edelleen. Kysyisinkin vielä, arvoisa pääministeri: kuinka Suo-
mi vaikuttaa siihen, voiko olla pelkästään hyötyjä, esimerkiksi koheesiorahastojen kautta,
näille maille, niin että he voivat vain hyötyä, mutta heidän ei tule samaa vastuuta kantaa
kuin meidän muiden?

16.55 Sinuhe Wallinheimo kok (vastauspuheenvuoro):  Arvoisa puhemies! Käyty kes-
kustelu EU:sta ja sen tulevaisuudesta on noudattanut tuttua suomalaista kaavaa: eurooppa-
laisen politiikan sisältöön keskittymisen sijasta me olemme puhuneet paljon siitä, miten
EU-järjestelmä toimii. Ei meidän pidä pelätä EU:ta tai sen tulevaisuudensuunnitelmia vaan
olla aktiivisesti mukana tätä tulevaisuutta rakentamassa. EU ei ole pelkkää välinearvoa
vaan toimija, jonka suuntaan me voimme aidosti vaikuttaa. Nyt paljon esillä olleen turval-
lisuuspoliittisen yhteistyön lisäksi meidän pitää kehittää uutta sisältöä, muun muassa digi-
taalisuutta, sisämarkkinoita tai kauppasuhteita. Se on työtä, joka parantaa meidän kansa-
laisten arkea, ja myös työtä, josta EU voi saada lisää kansalaisten luottamusta.

16.56 Veera Ruoho ps (vastauspuheenvuoro):  Arvoisa puhemies! Siviilikriisinhallinnal-
la puututaan juurisyihin, jotka ajavat ihmisiä pois kotimaistaan. Sillä myös tuetaan yhteis-
kunnan jälleenrakentamista. Kysyisin pääministeriltä: ollaanko unionissa kehittämässä
tämmöistä siviilikriisinhallinnan nopeaa toimintaa, jolla voisimme ripeästi ja konkreetti-
sesti puuttua esimerkiksi heti kun Syyriassakin tilanne antaisi siihen mahdollisuuden?

16.57 Erkki Tuomioja sd (vastauspuheenvuoro):  Arvoisa puhemies! Minua tässä kes-
kustelussa ovat vähän häirinneet nämä toistuvat viittaukset hallitusohjelmaan — eivät sik-
si, että emme olleet sitä tekemässä ja sen vuoksi emme siitä pidä, vaan sen vuoksi, että sen
jälkeen, kun hallitusohjelma on tehty, on tapahtunut erittäin paljon muutoksia, joita ei ole
40



Pöytäkirjan asiakohta PTK 61/2017 vp
ennakoitu. On brexit, on tuo tilanne, joka on syntynyt Yhdysvaltain vaalien jälkeen, ja en-
nen kaikkea kokonaisuudessaan Euroopassa on aika lailla uusi tilanne, uusia haasteita, jot-
ka odottavat vastauksia, eikä niitä oikein löydy siitä hallitusohjelmasta, joka rajaa, että sii-
hen tai tähän ei ainakaan kosketa. Juuri nyt tarvittaisiin sellaista näkemystä eteenpäin ja
aloitteellisuutta, mitä ei tuosta hallitusohjelmasta vielä löydy. Toivon mukaan meillä kui-
tenkin on yhteisiä näkemyksiä siitä, mitä tarvitaan.

Pääministeri viittasi siihen, että tästä sosiaalisesta ulottuvuudesta on erilaisia tulkintoja,
mutta ei oikeastaan tullut esiin, mikä se meidän näkemyksemme siihen on. Haluaisin kyllä
kysyä todellakin sitä, olemmeko me valmiita kannattamaan [Puhemies koputtaa] ja esittä-
mään sellaisia toimia, joilla tätä eriarvoisuutta [Puhemies koputtaa] ja varallisuuden kes-
kittymistä voitaisiin torjua maailmanlaajuisesti. 

16.58 Matti Vanhanen kesk (vastauspuheenvuoro): Arvoisa puhemies! Ristiriitoja tässä
keskustelussa löytyy yllättävän paljon, ja eräs liittyy tähän sosiaaliseen ulottuvuuteen. Ai-
van vasemmalta varoitellaan yhteistyön syventämisestä, pelotellaan federalismilla, mutta
samassa puheenvuorossa puhutaan myönteisesti työlainsäädännöstä, EU-tason verotus-
päätöksistä. Nämä kaksi teemaa eivät oikein mahdu samaan puheenvuoroon. Mikäli me
annamme toimivaltaa esimerkiksi työlainsäädännössä tai verotuksessa unionin tasolle, niin
pitää muistaa, että sen jälkeen ei vain poimita rusinoita pullasta vaan meillä on aika paljon
itsellämmekin sellaista lainsäädäntöä, esimerkiksi työlainsäädännössä, joka ei välttämättä
tämän EU:n kilpailuajattelun kanssa käy yksiin. Meillä on aika paljon sellaisia rajoituksia,
joita muualla Euroopassa ei tunneta. Minusta tässä myönteisten otsikoiden hakemisessa
sosiaalisesta ulottuvuudesta ilman, että ruvetaan määrittämään, mitä toimivaltoja unionille
annetaan, pitäisi olla aika varovainen.

16.59 Jukka Kopra kok (vastauspuheenvuoro):  Arvoisa rouva puhemies! On aika taas
välillä kiittää hallitusta. Minusta hallitus ja ministeri Sipilä ovat hyvin olleet valppaana täs-
sä turvallisuusympäristön muutoksessa, katse on ollut kirkas ja selontekoihin on onnistut-
tu pyydystämään ne muutokset ja epämiellyttävät asiat, joita lähialueilla tapahtuu. Se on
hyvä, että niistä keskustelemme. Siitä kiitokset hallitukselle.

Tuntuu kuitenkin, että eräs osa-alue on jäänyt vähän vähemmälle huomiolle tässä, ja se
on tämä kyberturvallisuus. Kuten ministeri Niinistö puheenvuorossaan äsken totesi, esi-
merkiksi Saksa nostaa jo pelkästään kyberjoukkojen määrän muutamasta sadasta jopa
15 000 henkilöön. Tämähän on aikamoinen muutos, siis monikymmenkertaistetaan kyber-
puolen joukkojen määrä. Tiedustelisinkin kohteliaimmin: Onko Suomessa aloitettu val-
mistelu myös tähän suuntaan? Ymmärrämmekö sen, että tämä kyberpuoli tulee oikeasti
olemaan tulevaisuudessa — ja itse asiassa on jo nyt — yksi aselaji ja siihen tulee panostaa
aivan samalla tavoin kuin muihinkin aselajeihin?

17.01 Kimmo Kivelä ps (vastauspuheenvuoro):  Puhemies! Edustaja Stubb ryhmäpu-
heenvuorossaan kävi tällaisen katsauksen lähihistorian tapahtumiin. 90-luvulle tultaessa-
han erityisesti Fukuyaman suulla puhuttiin historian lopusta. Tätä aikaa muistellessa näin
jälkiviisaana romantikkona ajattelen, että kun Varsovan liitto lakkasi olemasta, niin tuol-
loin olisi pitänyt Natokin lakkauttaa, kun Nato on nykyisellään tullut pitkälti YK:n tontille,
etsinyt uutta roolia. Meillä on todella paljon resursseja, ulkopoliittisia resursseja, joita voi-
41



Pöytäkirjan asiakohta PTK 61/2017 vp
simme entistä enemmän käyttää, on Euroopan neuvosto, on Etyj. Nimenomaan Etyjin osal-
ta haluan ajatella ei pelkästään, mitä Etyj voi tehdä, vaan myös, mitä Etyjillä voidaan tehdä.

17.02 Pauli Kiuru kok (vastauspuheenvuoro): Arvoisa rouva puhemies! Pariisin ilmasto-
sopimus vuoden 2015 lopussa oli yksi merkittävimmistä sopimuksista, mitä lähiaikoina
turvallisuuden osalta maailmassa on tehty. Sitä taustaa vasten USA:n mahdollinen ero on
melkoinen turvallisuusmenetys ja turvallisuusriski. Itse asiassa samalla USA tulee ikään
kuin ilmoittaneeksi, että muurin korkeutta pitää korottaa, koska paine pakolaisuuteen kas-
vaa ilmastonmuutoksen myötä. Epävarmuutta, luottamuksen vähentymistä on paitsi tämän
ilmastosopimuksen osalta myös brittien mahdollisen EU-eron myötä. Kysyn ministeri Soi-
nilta: onko joitain muita kansainvälisiä sopimuksia, joihin liittyy mahdollisesti epävar-
muuksia, jotka voivat vaikuttaa välillisesti tai välittömästi Suomen asemaan?

Puhemies Maria Lohela:  Viimeinen debattipuheenvuoro, edustaja Urpilainen.

17.03 Jutta Urpilainen sd (vastauspuheenvuoro):  Arvoisa puhemies! Keskustelussa on
moneen kertaan viitattu presidentti Trumpin valintaan ja myöskin brexit-kansanäänestyk-
seen mutta ehkä liian vähän puhuttu siitä, mitkä ovat syyt näiden valintojen taustalla. Itse
ajattelen niin, että taustalta löytyy varmasti monia syitä mutta osaltaan eriarvoisuuden kas-
vu ja osattomuuden kokemus. Sen takia ajattelen niin, että meidän pitää ottaa myöskin
tämä globalisaatiokritiikki ja ihmisten huolet vakavasti, niitä ei pidä missään määrin vä-
heksyä. Toivoisinkin, että Suomi voisi ottaa aktiivisemman roolin globalisaation hallinnas-
sa. Mielestäni tarvitaan nyt selkeä analyysi menneestä, niistä globalisaation hyvistä puolis-
ta mutta myöskin niistä haitoista, ja on tehtävä selkeä politiikkaohjelma globalisaation toi-
sesta vaiheesta ja vietävä tätä politiikkaohjelmaa myöskin EU-tasolle, koska näen, että glo-
balisaation hallinnan pitäisi olla yksi EU:n kärkitavoitteista. Kysyisinkin, pääministeri Si-
pilä: oletteko valmis tarttumaan tähän ehdotukseen ja lähtemään aktiivisesti työstämään
uutta globalisaatiopolitiikkaa, johon sisältyy muun muassa veronkierron vastainen työ?

Puhemies Maria Lohela:  Pääministeri Sipilä seuraavaksi, 3 minuuttia, olkaa hyvä.

17.04 Pääministeri Juha Sipilä: Arvoisa puhemies! Keskityn vastauksessani nyt näihin
EU-kysymyksiin.

Ensinnäkin meidän hallitusohjelmassamme lukee: "EU:n jäsenyys on poliittinen valin-
ta, joka kytkee Suomen läntiseen arvoyhteisöön." Siellä lukee edelleen: "Suomi on talous-
ja rahaliiton jäsenenä sitoutunut edistämään euroalueen vakautta." Tähän ovat kaikki mi-
nisterit sataprosenttisesti sitoutuneet.

No sitten tähän Euroopan unionin tulevaisuuteen ja visioon. Suuren valiokunnan jäsenet
tietävät varsin hyvin, että teimme Rooman julistuksen eteen paljon töitä Suomen hallituk-
sessa. Siinä näkyy Suomen, suomalaisten kädenjälki. Se lähtee siitä, että me tunnustamme
ja olemme ylpeitä siitä, mitä Euroopan unioni on 60 vuoden aikana saavuttanut. Se perus-
tuu vahvaan arvopohjaan: rauhaan, vapauteen, demokratiaan ja ihmisoikeuksien ja oikeus-
valtioperiaatteen kunnioittamiseen ja niin edespäin. Me yhdessä sitouduimme siihen, että
unionin kehittämiseksi tehdään töitä erityisesti neljän pääkategorian alla:

— Turvallinen ja suojattu Eurooppa. Siitä mainitsin puheenvuorossani. 
42



Pöytäkirjan asiakohta PTK 61/2017 vp
— Vauras ja kestävästi kehittyvä Eurooppa. Tässä lohkossa erityisesti nyt se Britannian
jättämä aukko tulee täyttää sitten Suomen, Pohjoismaiden, Alankomaiden, Saksan aktiivi-
suudella.

— Sosiaalinen Eurooppa. Tämä on vielä ulottuvuus, joka ei ole saanut Euroopan unio-
nissa selkeää muotoa, mutta tässä me korostamme unionia, joka edistää naisten ja miesten
tasa-arvoa ja joka torjuu työttömyyttä, syrjintää, sosiaalista syrjäytymistä, köyhyyttä ja
niin edespäin, ja myöskin tähän olemme toimittaneet jo hallituksen ennakkovaikuttamis-
kannan, ja tästä käydään keskustelua suuren valiokunnan kanssa.

— Vahvempi Eurooppa globalisoituneessa toimintaympäristössä.
Me toteamme tässä, että "pyrimme näihin tavoitteisiin uskoen vakaasti siihen, että Eu-

roopan tulevaisuus on omissa käsissämme ja että Euroopan unioni on paras väline tavoit-
teidemme saavuttamiseksi". Edelleen todetaan: "Me johtajina aiomme Eurooppa-neuvos-
tossa ja toimielinten kesken yhteistyötä tehden varmistaa, että tänään sopimamme agenda
toteutetaan niin, että siitä tulee huomispäivän todellisuutta. Olemme yhdistyneet parem-
paa tulevaisuutta varten. Eurooppa on yhteinen tulevaisuutemme." Tämän toteuttamiseen
tarvitaan sitä jokapäiväistä pragmaattista työtä, jota täällä väheksyttiin.

Puhemies Maria Lohela:  Ministeri Soini, 3 minuuttia.

17.07 Ulkoasiainministeri Timo Soini:  Arvoisa rouva puhemies! Pari vastausta kysy-
myksiin.

Edustaja Lepomäki puhui Nord Streamista. Tämä kakkonen tavallaan saa saman kohte-
lun kuin ykkönenkin, ja Suomi on katsonut sitä ympäristö- ja kaupallisena projektina. Jon-
kun verran toivoimme, että EU-komissio olisi jotain sanonut tästä asiasta, mutta se ei sitä
tehnyt. Sitten meillä oli tavallaan malli siitä Nord Stream ykkösestä eikä oikein mitään
kunnon perustetta harkita sitä uudestaan. Tämä jakaa voimakkaasti EU-maita, Baltian mai-
ta, Saksaa, monia muita.

Sitten edustaja Kiuru kysyi, onko muita riskejä. Kyllä niitä ikävä kyllä on, ja minä luu-
len, että se lähtee lähinnä siitä ajatuksesta, että — vaikka se ei nyt samanlainen sopimus ole
— näihin YK-järjestöjen rahoittamisiin kuitenkin se Yhdysvaltain politiikka iskee. Siellä
on paljon projekteja, joitten erittäin huomattava rahoittaja Yhdysvallat on. Ja pakko sanoa,
että vähän herättää nyt tämä arktinen puoli huolta, koska me onnistuimme kolme viikkoa
sitten saamaan tämän arktisen deklaraation, jossa mainittiin Pariisin ilmastosopimus [Ilk-
ka Kanerva: Hyvä saavutus!] ja mainittiin kestävän kehityksen tavoitteet. Miten tälle nyt
sitten käy? Tämän me pystyimme sopimaan ulkoministeri Tillersonin kanssa, mutta tätä on
pakko miettiä.

Jos pieni kevennys sallitaan tähän loppuun, ennen kuin kiitän hyvästä keskustelusta:
Stefan Wallin, te olette merkittävä poliitikko, ja kun olitte viime hallituksessa, te olitte
kova Nato-mies, vaikka hallitusohjelmassa oli, että hallitus ei hae Nato-jäsenyyttä, eikä tei-
tä kukaan pitänyt turvallisuusriskinä, en minäkään — enkä pidä vieläkään, vaan kelpo kan-
sanedustajana. [Stefan Wallin: Mutta Nato-jäsenyys on hyvä asia! — Naurua]

Puhemies Maria Lohela:  Ministeri Niinistö, 3 minuuttia.

17.09 Puolustusministeri Jussi Niinistö: Arvoisa rouva puhemies! Edustaja Kari kysyi,
miten pärjäisimme kansallisen puolustuksen kehittämisen kanssa, jos emme olisi osa EU-
43



Pöytäkirjan asiakohta PTK 61/2017 vp
perhettä. Yleensä jos-alkuiseen kysymykseen on parempi olla vastaamatta, mutta vasta-
taan nyt tämän kerran ainakin. Nimittäin kyllä pärjäisimme, sillä kuten jo edellisessä pu-
heenvuorossa totesin, puolustuksen kova ydin rakennetaan kotimaassa tehtävällä työllä.
EU-puolustusyhteistyö tuottaa lisäarvoa, ja toivottavasti se tuottaa sitä jatkossa yhä enem-
män. Sen lisäksi on tärkeää muistaa, että teemme tärkeää kahdenvälistä konkreettista puo-
lustusyhteistyötä eri maiden kanssa, mainitsen nyt erityisesti Yhdysvallat ja Ruotsin. Par-
haillaan Yhdysvalloissa China Lakessa tehdään työtä Hornet-hävittäjiimme integroitavan
JASSM-rynnäkköohjuksen kanssa. Tällainen kahdenvälinen yhteistyö on Suomelle erityi-
sen tärkeää kansallisen puolustuksen suorituskykyjen kehittämisen kannalta, koska — ku-
ten jokainen meistä ymmärtää — kotimainen puolustusteollisuutemme ei ole riittävän kat-
tava.

Edustaja Kopra kysyi Suomen satsauksista kyberpuolustukseen. Kyberpuolelle on Suo-
men puolustusvoimissa sisäisin siirroin kohdennettu viime vuosina huomattavia voimava-
roja. En voi kertoa lukuja julkisuuteen, mutta sen voin todeta, että kyberuhka on Puolus-
tusvoimissa otettu todesta.

Puhemies Maria Lohela:  Ja ministeri Terho, enintään 3 minuuttia.

17.11 Eurooppa-, kulttuuri- ja urheiluministeri Sampo Terho:  Arvoisa puhemies!
Lyhyesti enää muutama täsmävastaus:

Edustaja Harakka, uskoakseni puhuin Ison-Britannian tyyppisestä kansanäänestykses-
tä, en erosta, jolloin tässä ei ole minkäänlaista epäjohdonmukaisuutta.

Edustaja Wallin, pyysitte kyllä- tai ei-vastausta. Te saatte sen — kun aika on kypsä. Täl-
lä hetkellä asia ei ole ajankohtainen, koska tätä kyseistä kansanäänestystä ei ole tässä hal-
litusohjelmassa, jota me kaikki noudatamme.

EU:n perusarvoihin, kuten täällä on tänäänkin viitattu, kuuluu sananvapaus ja mielipi-
teen vapaus, ja olen melko varma, että ne on tarkoitettu kattamaan myös EU:sta itsestään
keskustelemisen. Näitä me kaikki varmasti pystymme noudattamaan. Ja muistutan teitä ai-
van viimeiseksi EU:n omasta tunnuslauseesta, joka on "Moninaisuudessaan yhtenäinen".
Tämä on hieno periaate, jota jätän teidät pohtimaan. 

Keskustelu päättyi.

Asian käsittely päättyi.
44


