















































DEM401F.tmp.xml


Pöytäkirjan asiakohta PTK 172/2018 vp

 Tarkistettu
4.0

Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.8. Suullinen kysymys henkilöllisyyden todistamisesta äänestyspaikalla (Antti Kurvinen 
kesk)

Suullinen kysymys SKT 289/2018 vp

Suullinen kyselytunti

Puhemies Paula Risikko: Seuraava kysymys, keskustan eduskuntaryhmä, edustaja Kur-
vinen.

Keskustelu

16.57 Antti Kurvinen kesk: Arvoisa rouva puhemies! Alle 40 päivää on seuraaviin edus-
kuntavaaleihin huhtikuun puolivälissä, kansanvallan juhlaan, ja en ole varmasti ainoa kan-
sanedustaja, joka on saanut runsaasti kysymyksiä ja palautteita siitä, kuinka nyt sitten pää-
see äänestämään ja kuinka voi äänestää. Nämä liittyvät kaikista vahvimmin tähän uuteen
lakiin tunnistautumisesta, joka on aiheuttanut sen, että esimerkiksi passia haettaessa ei
enää auton ajokortti kelpaa henkilöllisyyden todistamiseksi. Siksi kysyisinkin oikeusmi-
nisteriltä kysymyksen, jotta varmasti on helppo meidän sitten kansalaiskirjeisiimme ja säh-
köposteihimme vastata: voiko vielä auton ajokortilla äänestää?

Puhemies! On myös henkilöitä, joilla ei ole auton ajokorttia eikä ole myöskään tätä uut-
ta henkilökorttia, ja ilmeisesti Kela-kortilla käsittääkseni ei voi äänestää. Miten tällaiset
henkilöt voivat päästä kansalaisoikeuttaan käyttämään, ja, arvoisa oikeusministeri, miten
hallitus muuten aikoo helpottaa sitä, että mahdollisimman moni suomalainen [Puhemies
koputtaa] olisi aktiivinen ja käyttäisi ääntään tulevissa vaaleissa?

16.58 Oikeusministeri Antti Häkkänen (vastauspuheenvuoro): Arvoisa puhemies! Suo-
messahan vaalijärjestelmä rakentuu siihen, että olisi mahdollisimman helppo käydä äänes-
tämässä. Meillä ei ole sellaista USA:laista mallia, jossa pitäisi rekisteröityä tai jossa varsin
monimutkaisten prosessien kautta ylipäätään päästään äänestämään. Meillä ei ole ihan niin
helppo päästä äänestämään kuin vaikka Virossa, jossa on nettiäänestysmahdollisuus, mut-
ta toisaalta voidaankin sanoa, että meidän vaalijärjestelmä on vähän turvallisempi kuin
vaikkapa tämmöinen nettiäänestysjärjestelmä.

Näiden henkilöllisyystodistusten osalta: Edelleen siis äänestäjän henkilöllisyys voidaan
todeta esimerkiksi henkilökortista, passista, ajokortista tai muusta vastaavasta kuvallisesta
ja virallisesta asiakirjasta. Meillä on erilaisia henkilöllisyystodistuksia eri tarkoituksiin, ja
tästä on syntynyt hieman hämminkiä, mutta äänestystilanteessa riittää, että näistä voidaan
henkilöllisyys tarkistaa. Näistä tulee informaatiota varmasti vaalien alla vielä enemmän.

Kysymyksen käsittely päättyi.


