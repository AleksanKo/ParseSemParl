















































DEM9132.tmp.xml


Pöytäkirjan asiakohta PTK 25/2015 vp

 Tarkistettu
4.0

Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

5.6. Suullinen kysymys kuntoutusjärjestelmän kokonaisuudistuksesta (Anna-Maja Hen-
riksson r)

Suullinen kysymys SKT 11/2015 vp

Suullinen kyselytunti

Puhemies Maria Lohela: Ehditään ottaa vielä yksi kysymys: edustaja Henriksson.

Keskustelu

16.57 Anna-Maja Henriksson r: Ärade fru talman! Det är många som är oroliga just nu
för vad som ska hända med arbetsrehabiliteringen i vårt land.

Hallitusohjelman mukaan hallitus aikoo lakkauttaa niin sanotun Aura-kuntoutuksen vuo-
den 2016 alusta eli ennen kuin sitä ehditään edes käynnistää. Aura-kuntoutuksen oli tarkoi-
tus tulla voimaan ensi vuoden alusta, ja se olisi kuntoutusohjelma, johon on yhdistetty ny-
kyiset Aslak- ja TYK-kuntoutus.

Hallituksen suunnitelmat vaikuttavat hyvin lyhytkatseiselta politiikalta. (Hälinää — Pu-
hemies koputtaa) Parantamalla työhyvinvointia ja helpottamalla paluuta työelämään yh-
teiskuntamme voisi kyllä säästää merkittäviä summia. Nyt hallitus kuitenkin ilmeisesti ha-
luaa valita aivan toisenlaisen suunnan, ja sen takia kysynkin vastaavalta ministeriltä: kun
hallitusohjelmassa nyt todetaan, että toimeenpannaan kuntoutusjärjestelmän kokonaisuu-
distus, niin tarkoittaako tämä kokonaisuudistus nyt sitä, että romutetaan kaikki nykyinen
toiminta?

16.58 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Kokonaisuudistus tarkoittaa sitä, että jo kuntoutuksen käsite pitää kyetä
määrittelemään niin, että se vastaa 2020-luvun työelämän vaatimuksia. Lähdetään ihan pe-
rusasioista, siitä, mitä se kuntoutus on, mitkä kokonaisuudet, mitkä asiat siihen liittyvät.
Mielenterveyskuntoutus on ihan eri asia kuin joku tuki- ja liikuntaelinvamman jälkeinen
kuntoutus. Kuntoutuslainsäädännön kokonaisuudistus on sitä, että juostaan kasaan vuosi-
kymmenten varrella tapahtuneet lainsäädännön muutokset, jotka ovat menneet joissakin ti-
lanteissa jopa hyvinkin eri suuntiin. Mennään ihan perusteisiin käsitteistöstä alkaen.

Sitten, arvoisa rouva puhemies, toinen asia: Kyllä kuntoutuksen tehtävä tulee olemaan
oleellinen osa esimerkiksi työssäjaksamista ja työurien pidentämistä jatkossakin. (Puhe-
mies koputtaa) Tämä muun muassa otetaan kuntoutuslainsäädännön kokonaisuudistukses-
sa huomioon.

Kysymyksen käsittely päättyi.


