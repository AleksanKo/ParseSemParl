















































DEM8078.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.5. Suullinen kysymys lähiopetuksesta ammatillisessa koulutuksessa (Anna-Maja Hen-
riksson r)

Suullinen kysymys SKT 138/2018 vp

Suullinen kyselytunti

Puhemies Paula Risikko: Seuraavaksi menemme opetus- ja kulttuuriministeriön hallin-
nonalalle. — Ruotsalainen eduskuntaryhmä, olkaa hyvä.

Keskustelu

16.36 Anna-Maja Henriksson r: Värderade talman, arvoisa rouva puhemies! När det
gäller vår yrkesutbildning är det många studerande i dag som är väldigt oroliga. Antalet
närstudietimmar har gått dramatiskt ner, och det beror dels på de nedskärningar som reger-
ingen gjort, men också på det att man inte planerat den här reformen tillräckligt noga.

Arvoisa puhemies! Me näemme, että ammattiopiskelijat... [Hälinää] — Olisi kiva, jos
myös siellä vasemmalla laidalla kuunneltaisiin. — Ammattiopiskelijat ovat siinä tilantees-
sa, että he kärsivät nyt niistä leikkauksista, jotka tämä hallitus on tehnyt, ja varsinkin lähi-
opetustunteja on vähennetty.

RKP:ssa olemme ajatelleet, että olisi hyvä, jos me voisimme antaa opiskelijoille lähi-
opetustakuun niin, että jokaisen opiskelijan kohdalla voitaisiin räätälöidä juuri hänelle so-
piva polku eteenpäin ammattiopistossa. Mitä te, ministeri Grahn-Laasonen, ajattelette täs-
tä meidän ajatuksesta? Oletteko valmis menemään sillä polulla eteenpäin?

16.37 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos aiheen nostamisesta keskusteluun. Suomalainen ammatillinen koulutushan on
ihan uuden edessä. Meillä on uusi lainsäädäntö, ja se on tämän vuoden alusta astunut voi-
maan. Siihen sisältyy se teidänkin esiin nostamanne ajatus siitä, että jokaiselle rakennetaan
henkilökohtainen polku, koska ymmärrämme jokainen, että ammatillisessa koulutuksessa
kohderyhmät ovat hyvin moninaiset: Siellä on nuoria peruskoulun päättäneitä ja siinäkin
joukossa hyvin erilaisilla opiskeluvalmiuksilla tulevia opiskelijoita, on niitä nuoria, jotka
ovat tavoitteellisia ja pystyvät esimerkiksi itsenäisemmin opiskelemaan, mutta sitten on
paljon myös nuoria, jotka tarvitsevat enemmän tukea eivätkä pärjää ilman sellaista riittä-
vää, erityistäkin, tukea, jota tämä reformi lupaa ja tarjoaa heille. Samoin on pitkäaikaistyöt-
tömiä, paljon aikuisia opiskelijoita, on maahanmuuttajia, on osaamisensa täydentäjiä, uu-
teen ammattiin opiskelevia ja niin edelleen. Eli henkilökohtaisilla poluilla rakennetaan pol-
kuja.
 Tarkistettu
4.0



Pöytäkirjan asiakohta PTK 87/2018 vp
Me olemme tulleet paljon eteenpäin suomalaisessa ammatillisessa koulutuksessa, siten
että peruskoulun päättäneistä pystytään tarjoamaan jokaiselle se koulutuspaikka — siis lä-
hes jokaiselle. Ollaan hyvin lähellä sitä koulutustakuun toteutumista, ja tilanne tältä osin on
mennyt parempaan suuntaan. Muutenkin Suomessa tilanne näyttää nuorten osalta parem-
malta: tänään juuri käsittelimme asiantuntijoiden — virkamiesten — arvioita, joiden mu-
kaan tämän hallituskauden aikana koulutuksen ja työelämän ulkopuolella olevien nuorten
määrä on vähentynyt.

Puhemies Paula Risikko: Täällä on kahdella muullakin ryhmällä opetus- ja kulttuurimi-
nisteriön alaiseen toimintaan kysymyksiä. Otetaan ne tähän ja käydään sitten keskustelu
tästä sektorista.
2


