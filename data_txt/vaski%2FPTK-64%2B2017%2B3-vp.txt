















































DEM7E01.tmp.xml


Pöytäkirjan asiakohta PTK 64/2017 vp
Pöytäkirjan asiakohta 

PTK 64/2017 vp

Täysistunto

Tiistai 6.6.2017 klo 14.04—16.38

3. Hallituksen esitys  eduskunnalle laiksi  Hansel Oy -nimisestä osakeyhtiöstä annetun lain 
muuttamisesta

Hallituksen esitys HE 63/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään talousvaliokuntaan. [Hälinää
— Puhemies koputtaa] Pyydän salia hiljenemään ja kuuntelemaan puhujaa.

Keskustelu

14.05 Tytti Tuppurainen sd:  Kiitos, puhemies! — Lähetekeskustelussa oleva hallituk-
sen esitys Hansel Oy:tä koskevasta laista liittyy eduskunnassa parhaillaan käsiteltävään
kokonaisvaltaiseen maakunta- ja sote-uudistukseen. Hallituksen esityksessä lakia Hansel
Oy -nimisestä osakeyhtiöstä ehdotetaan muutettavan siten, että Hansel Oy:n palveluita voi-
sivat käyttää jatkossa maakunnat ja maakuntien hankintayksiköt. Tämä lakiehdotus on
kannatettava ottaen huomioon sen, että julkisen sektorin tehtäviä ollaan siirtämässä maa-
kuntien vastuulle maakunta- ja sote-uudistuksen myötä. 

Tässä yhteydessä, puhemies, julkisista hankinnoista puhuttaessa, nostan kuitenkin esille
muutaman huomion kilpailutuksiin liittyen. 

Korostan sitä, että hankintoja tehtäessä tulisi perustana kilpailutuksessa pitää hankinto-
jen hinta—laatu-suhdetta. Laatukriteereihin, kuten esimerkiksi ympäristöön ja sosiaali-
seen vaikutukseen, tulee kiinnittää enemmän huomiota. Ainoastaan hintaan perustuvaa kil-
pailutusta tulisi tehdä vain rajallisissa tapauksissa ja tällöinkin hyvin perusteltavin syin.
Tämän lisäksi, puhemies, olisi syytä pohtia sitäkin enemmän, miten julkisilla hankinnoilla
voitaisiin tukea esimerkiksi innovaatiotoimintaa tai alueellisen elinkeinoelämän kehittä-
mistä.

14.07 Sirpa Paatero sd: Arvoisa herra puhemies! Tämä Hanselin lainsäädännön muutos
ei ole täällä mistään muusta syystä kuin siitä, että meille on tulossa sote- ja maakuntauu-
distus, joka tarvitsee tällaista, ja on ymmärrettävää, että on tämmöinen isompi hankinta-
paikka, joka antaa avustustoimintaa, avustaa hankintojen tekemisessä ja toisaalta voi niitä
myöskin olla käytännössä tuottamassa.

Tähän kuitenkin liittyy isompi kysymys näistä uudistuksista johtuen, että onneksi halli-
tus muutti kantansa eikä perustanut tätä yhtä valtakunnallista yhtiötä, joka olisi hoitanut
kaikkien maakuntien kaikki hankinnat, mikä olisi ollut aika tuhoisaa kaikille pienille yrit-
täjille ympäri Suomea, jos yksi yhtiö Suomessa olisi käytännössä hoitanut kaikki. Nyt se,
että maakunnat voi käyttää Hanselia, on tähän parempi versio, mutta tähän on toinen tari-
 Tarkistettu
4.1



Pöytäkirjan asiakohta PTK 64/2017 vp
na. Se on se, että ne kaikki hankinnat, joita nyt maakunnat tulevat tekemään, ovat tällä het-
kellä kuntien ja kuntayhtymien hankintoja, elikkä kaikki se sote-osaaminen, josta tässä
pääasiassa puhutaan, on olemassa olevaa osaamista kuntahankinnoissa, joittenka kautta
tällä hetkellä kunnat, sairaanhoitopiirit ja muut kuntayhtymät ovat näitä hankintoja teh-
neet. Sen takia tässä lain käsittelyn yhteydessä pitäisin tärkeänä, että käsitellään myöskin
näkemystä, että kuntahankinnat on se toinen versio, jota nämä tulevat maakunnat voivat
käyttää, koska siellä jo nyt on se kaikki osaaminen, mikä näitten hankintojen osalta tarvi-
taan. Sen takia en haluaisi ajatella, että Hansel on ainoa, jotenka ei ajettaisi myöskään tältä
osin maakuntia ainoastaan valtion mallisiin laitoksiin ja valtion viranomaisten ja valtion
päätöksenteon alaisuuteen. Elikkä kuntahankintojen pitää olla toinen vaihtoehto.

14.09 Sari Essayah kd:  Arvoisa puhemies! Edustaja Paatero edellä hyvin kuvasi, että
tämä valtakunnallinen yksi hankintayksikköhän oli siinä alkuperäisessä versiossa, maa-
kuntalaissa, mutta onneksi siitä sitten luovuttiin. Nyt kuitenkin Hansel ollaan tekemässä
tällaiseksi maakuntien valtakunnalliseksi mahdolliseksi hankintayksiköksi sen rinnalle,
että meillä on maakunnallisia hankintayksikköjä. Tässä pitää todella pitää huolta, että ei
käy niin, että kumminkin lähdetään keskittämään hankintoja Hanselille ja sitten — mitä
olemme täällä pelänneet — alueelliset pienet yrittäjät ja yritykset eivät enää pysty olemaan
mukana, kun nämä hankinnat muuttuvat niin valtavan suuriksi.

Ymmärtäisin näin, että jos tässä Hanselin kohdalla halutaan käyttää näitä esimerkiksi
vaikka joihinkin suuriin it-hankintoihin tai vastaaviin, missä nähdään, että monien maa-
kuntien edut yhdistyvät, niin tämä sillä näkökulmalla voi olla kannatettavaa. Mutta tässä on
todellakin nyt oltava varovainen, että ei ikään kuin tuoda nyt toisessa muodossa tätä isoa
valtakunnallista hankintayksikköä, joka tavallaan pystyttiin jo torjumaan siinä vaiheessa,
kun maakuntalakia hahmoteltiin.

Talousvaliokunnassa on jo nyt kuulemisissa tullut ilmi se, että kun me hankintalain uu-
distuksessa varoitimme opposition puolelta, että 5 prosentin in-house-hankintaraja tulee
osoittautumaan ongelmalliseksi ja tulee olemaan hankala, johtamaan epätarkoituksenmu-
kaisiin pilkkomisiin, niin tämä on nyt ihan täyttä totta, kun maakuntien hankintoja ruve-
taan toteuttamaan. Siellä tällä hetkellä jo tehdään tällaista epätarkoituksenmukaista pilkko-
mista sen takia, että tämä in-house-hankintaraja 5 prosenttia tulee vastaan. Oppositiosta
moneen kertaan ja eri vastalauseissa toimme esille, että kun direktiivi olisi mahdollistanut
sen 20 prosentin rajan, niin meillä sitten piti mennä tekemään lainsäädäntöä, joka jo nyt
osoittaa ongelmallisuutensa tässä vaiheessa.

14.11 Timo Harakka sd: Arvoisa puhemies! Korostaisin edustaja Tuppuraisen tapaan si-
tä, että laissa tulisi edellyttää Hanselia kehittämään julkisten hankintojen ekologista ja so-
siaalista vastuullisuutta ja toimimaan kestävien hankintojen edelläkävijänä.

Muistuttaisin lisäksi myös siitä hallituksen tavoitteesta, että 5 prosenttia kaikista julki-
sista hankinnoista olisi niin sanottuja innovatiivisia hankintoja. Kun puhutaan nyt näin val-
tavista summista, se tarkoittaa sitä, että julkinen valta voi näin ollen olla todellakin inno-
vaatioiden edelläkävijä. Suomesta nimittäin puuttuu tällä hetkellä taho, joka edistää kestä-
viä hankintoja, Ruotsissa näitä on valtionhallinnon monilla tasoilla. Hansel voisi ottaa täl-
laisen roolin Suomessa, jos sitä ohjattaisiin tämän lain avulla siihen suuntaan. Hanselissa
on ollut jo kiinnostusta kestäviin hankintoihin. Tästä esimerkkinä yhdessä Finnwatchin
2



Pöytäkirjan asiakohta PTK 64/2017 vp
kanssa toteutettu Vastuullisempaa elektroniikkaa valtiolle -hanke, joten täysin vierasta
tämä ajattelu ei sielläkään ole.

Kuten edustaja Essayah tuossa totesi, hankintalain kokonaisuudistuksessa ei tätä sosiaa-
lista lauseketta implementoitu sitovana, ja siksi on nyt perusteltua käyttää muita keinoja tä-
män hankintadirektiivin varsinaisten tavoitteiden saavuttamiseen: "Jäsenvaltioiden on to-
teutettava aiheellisia toimenpiteitä varmistaakseen, että talouden toimijat noudattavat han-
kintasopimuksia toteuttaessaan sovellettavia ympäristö-, sosiaali- ja työoikeudellisia vel-
voitteita." Eli hankintalaissa on puutteita, joita nyt tällä lainsäädännöllä voitaisiin mainios-
ti korjata.

14.12 Arto Pirttilahti kesk: Arvoisa herra puhemies! Hallituksen perusesitys on hyvä, ja
toivottavasti tätä vielä valiokunnissa sitten käsitellään, kuten tässä edustaja Paatero kertoi,
että saisi maakunnista näkemystä ja myös kuntahankinnasta ja näistä.

Edustaja Tuppurainen sanoi tuossa hyvän pohjan tähän asiaan: että hankintalaissa — se-
hän tuli voimaan jo tämän vuoden alusta — tulisi huomioida enemmän työllisyys-, ilmas-
to- ja myös sitten innovatiivisia toimenpiteitä, kuten Harakkakin tässä totesi. Tämä nyt
vaan on oikeastaan meidän kunnista kiinni tällä hetkellä, julkisista toimijoista, millä taval-
la me otamme näissä hankintayhtiöissä nämä asiat esille, kuinka me tulemme muuttamaan
kunnissa omaa tapaamme hankkia julkisissa yhteisöissä. Eli sitten kun ollaan kuntavaalit
käyty lävitse, näkisin, että meillä on aika paljon koulutettavaa, että me saamme nämä han-
kintayksiköt poisoppimaan pelkästään siitä, että meillä on ainoastaan euro tämä tekijä, mil-
lä hankintoja tehdään. Me voimme lähteä myös tekemään esityksiä, hankintoja, jotka suo-
sivat lähipalveluita, lähituotantoa ja lähiyrittäjyyttä, ja tämän perään meidän täytyy myös
katsoa tarkasti.

14.14 Eero Heinäluoma sd: Arvoisa puhemies! Yhdyn tähän edustajien Paatero ja Essay-
ah huoleen. Todellakin, on ihan olennaista, että nyt ei tehdä niin keskitettyjä järjestelyjä,
että ne muodostuvat maakuntien järkevän toiminnan esteeksi. Tämä alkuperäinen suunni-
telmahan on huikea Gosplan-ajatus, että kaikki hankinnat maakunnissa, jotka ovat miljar-
diluokassa, tuodaan keskitetysti yhdestä pisteestä hoidettavaksi. Jokainen tietää, mitä sem-
moinen merkitsee sitten kykyyn ottaa huomioon niitä alueellisia tarpeita ja kokemukseen
perustuvia haluja määrittää sitä, mitä tilataan, joten tässä täytyy olla lähtökohtana se, että
Hanselin käyttö on luonteeltaan mahdollistavaa, ei pakollista.

Yhdyn myös edustaja Essayahin esille ottamaan kokemusperäiseen huoleen siitä, mitä
tämä 5 prosentin sääntö in-house-toiminnassa tarkoittaa. Siinä on pantu uusi pakkopaita,
joka nyt sitten kohdistuu tulevaisuudessa maakuntapäätöksentekoon ja on uhkaamassa jär-
kevää toimintaa, jossa se paikallinen työ voitaisiin pitää tehokkaana ja huolehtia siitä, että
nyt toimivat käytännöt julkisen sektorin yhteisöjen keskinäisessä yhteistyössä olisivat jat-
kossakin mahdollisia. Kiinnitän huomiota siihen, että ei ole ollut näkyvissä kunnollista pe-
rustetta sille, miksi tämä Euroopan unionin sallima raja, 20 prosenttia, tuotiin 5 prosent-
tiin. Mikä oli se syy, miksi tämä tehtiin?

Ja lopuksi, pyydän yhtyä edustaja Tuppuraisen korostamaan näkökohtaan Hanselin toi-
minnassa muutoin. Kyllä tämä ekologisuusajattelu on tätä päivää, ja on tärkeätä, että näitä
näkökohtia Hanselin toiminnassa otetaan aktiivisesti huomioon ja valtio toimii tässä koko
elinkeinoelämälle omalta osaltaan tiennäyttäjänä.
3



Pöytäkirjan asiakohta PTK 64/2017 vp
14.16 Päivi Räsänen kd:  Arvoisa herra puhemies! Jälleen käsittelemme yhtä sote- ja
maakuntauudistukseen liittyvää lakiesitystä, ja tietenkin koko tämä kokonaisuus on veit-
sen terällä, miten tässä pystytään asetetussa aikataulussa etenemään.

Maakuntien hankintayksiköiden lisäämisellä Hanselin asiakkaiksi voidaan sinänsä saa-
da merkittäviä hyötyjä, ja tämä esitys on lähtökohtaisesti tarkoituksenmukainen siinä mie-
lessä, että voidaan ajatella, että tällaisella keskittämisellä saadaan kustannussäästöjä, pa-
rannetaan hankintojen laatua ja myös voidaan minimoida hallinnollisia kustannuksia. Mut-
ta kyllä jaan sen huolen, minkä täällä useat edustajat ovat esittäneet, ja aivan erityisesti
kiinnitän huomiota pienten ja keskisuurten yritysten edellytyksiin olla mukana näissä tar-
jouskilpailuissa. Tämä on seikka, jota kannattaa nyt aivan erityisesti mielestäni myös va-
liokunnan pohdinnoissa tarkastella, millä tavalla voidaan huolehtia siitä, että pienet ja kes-
kisuuret yritykset pystyvät osallistumaan näiden yhteishankintojen tarjouskilpailuihin jat-
kossa.

14.17 Timo Heinonen kok:  Arvoisa herra puhemies! Tässä on käyty hyvää keskustelua
asian lähettämisessä valiokuntaan, ja näitä asioita on hyvä ottaa esille, kun maakuntien tu-
levaisuutta nyt pohditaan tämän hankintayksikön kautta. Muutamissa puheenvuoroissa on
hankintaosaaminen noussut esille, ja aika usein näissä asioissa on kyse myös siitä, että osa-
taan kilpailuttaa oikealla tavalla, ei pelkästään rahalla, hinnalla, vaan myös laadulla. Se on
oma osaamisen alansa, ja sitä varmasti pitää vahvistaa niin kunnissa, maakunnissa kuin
valtionkin tasolla. 

On tiettyjä asioita, missä on hyvä mennä suurempiin kokonaisuuksiin, esimerkiksi ict-
järjestelmissä. Tässä vaiheessa, kun nyt luodaan uutta, on hyvä tehdä järjestelmiä niin, että
ne keskustelevat toisien kanssa ja ei enää olla siinä tilanteessa, että jokaisella yksiköllä tai
jokaisella kunnalla tai välttämättä edes jokaisella maakunnalla on aivan oma järjestelmän-
sä, vaan niin, että ne keskustelevat jouhevasti toistensa kanssa.

Mutta sitten tämä, minkä edustaja Räsänen nosti esille, pienet ja keskisuuret yritykset: se
on oma kohta, mikä pitää pitää mielessä tarkasti, että emme tee toisaalta sellaista järjestel-
mää, missä kilpailutus toimii ainoastaan isojen ehdoilla, vaan meillä pitää olla mahdolli-
suus, että mukaan saadaan pieniä ja keskisuuria yrityksiä, paikallisia toimijoita, mutta tämä
koskee tietysti myös tuotteita. Silloin, kun esimerkiksi keskuskeittiöitä ja ruokahuoltoa
suunnitellaan, on järkevää, että ruokaa ei kaukaa tuoda, vaan hyödynnetään sitä lähellä ole-
vaa tuotantoa.

Keskustelu päättyi.

Asia lähetettiin talousvaliokuntaan.
4


