















































DEM2B30.tmp.xml


Pöytäkirjan asiakohta PTK 91/2018 vp
Pöytäkirjan asiakohta 

PTK 91/2018 vp

Täysistunto

Torstai 27.9.2018 klo 16.00—18.29

2.4. Suullinen kysymys syntyvyydestä ja perhepolitiikasta (Päivi Räsänen kd)
Suullinen kysymys SKT 146/2018 vp

Suullinen kyselytunti

Puhemies Paula Risikko: Huomenna vietämme valtakunnallista vauvan päivää. Siitä
syystä loppuajan puhumme syntyvyydestä ja vauvoista. Tämän aloittaa edustaja Päivi Rä-
sänen.

Keskustelu

16.43 Päivi Räsänen kd: Arvoisa rouva puhemies! Vauvan päivän viesti on todellakin
ajankohtainen, sillä Suomessa syntyneiden määrä on laskenut jo seitsemän perättäistä
vuotta. Vähemmän lapsia syntyi edellisen kerran nälkävuonna 1868. Kuitenkin suomalai-
set haaveilevat suuremmista perhekoista kuin he todellisuudessa saavat. Ja syitä alhaiseen
syntyvyyteen ovat taloudelliset huolet, työelämän kuormittavuus sekä kielteinen asenneil-
mapiiri. Valitettavasti hallitus on antanut lapsiperheiden palveluihin ja tukiin — kuten lap-
silisän indeksijäädytyksellä, näillä leikkauksilla sekä lapsivähennyksen poistolla — kiel-
teistä viestiä perheille. Keskeisin lapsiperheiden etuus on lapsilisä, jota tulisi kautta linjan
vahvistaa, mutta eduskuntaryhmämme ehdottaa sen lisäksi kertaluonteista 1 000 euron
vauvarahaa, joka olisi valtiolta myönteinen viesti perheille. Kysyn, aiotteko tarttua tähän
ideaan?

16.44 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Toden totta, voimme kaikki yhdessä iloita niistä uusista suomalaisista, jotka
maahamme syntyvät tänä vuonna, siitäkin huolimatta, että näitä vauvoja on ennätykselli-
sen vähän. Tähän vastaavaan vauvan päivään sain viime vuonna osallistua, kun sitä ensim-
mäistä kertaa vietettiin. Ja aihe on mitä tärkein, ikään kuin näkökulma siitä, miltä Suomi
näyttää nyt syntyvän sukupolven silmin tänään ja ennen kaikkea tulevaisuudessa. Ajatte-
len niin, edustaja Räsänen, että jos tämä suomalainen syntyvyys olisi tuhatlappusella kor-
jattavissa, niin me kaikki varmasti ajattelisimme, että ehkä se olisi kohtuullinen satsaus.
Mutta samanaikaisesti, kuten itsekin kysymyksessänne ansiokkaasti totesitte, tämä on hie-
man moniulotteisempi kysymys. Siksi olen hirvittävän iloinen siitä, että yhteistyössä ope-
tus- ja kulttuuriministeriön ja laajemminkin valtionhallinnon kanssa olemme nyt laittaneet
liikkeelle lapsistrategian valmistelun ikään kuin seuraavan hallituksen ohjelman pohjaksi
niin, että Suomessa paljon enemmänkin kuin vain sosiaalipolitiikka muuntuisi nykyistä
perheystävällisemmäksi.
 Tarkistettu
4.0



Pöytäkirjan asiakohta PTK 91/2018 vp
Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan. Olen hyvin iloinen,
kun on paljon kysymyksiä tästä aiheesta, ja tätä jatkaa edustaja Räsänen Päivi.

16.46 Päivi Räsänen kd (vastauspuheenvuoro): Arvoisa rouva puhemies! Silläkin olisi
vaikutusta, että naiset saisivat tukea myönteiseen päätökseen vastaanottaa lapsi silloinkin,
kun raskaus on yllättävä tai elämäntilanne haasteellinen. On kyllä kestämätöntä, että hy-
vinvointiyhteiskunnassa tehdään vuosittain yli 9 000 raskauden keskeytystä sosiaalisin pe-
rustein. Tampereen NNKY:n Itu-projekti auttaa monin tavoin naisia yllätysraskaustilan-
teissa ja myös abortin jälkeisissä kriiseissä, ja viime vuonnahan tuo Itu-työ sai myös Min-
na Canth -palkinnon. Kysyn: olisitteko valmis tutustumaan tähän projektiin ja laajenta-
maan tätä toimintamallia valtakunnalliseksi, että raskauden keskeytyksen vaihtoehdoiksi
aidosti tarjottaisiin monialaista tukea?

16.47 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Keskustelussa, jossa puhumme syntyneistä lapsista, on tietysti väistämättä
läsnä myös syntymättömät lapset. Ennen kaikkea tätä keskustelua kuunnellessa varmasti
heidän ajatuksensa, jotka ovat tulleet tahtomattaan raskaaksi esimerkiksi seksuaalisen vä-
kivallan seurauksena, tai sellaisten perheiden tilanne, jossa lasta on toivottu pitkään mutta
sitä ei ole kuulunut, ovat tässä keskustelussa läsnä, ja minusta ajatteluun perhemyöntei-
semmästä Suomesta kuuluu myös se, että osaisimme toinen toistamme arvokkaasti puhu-
tella teemoissa, jotka ovat poikkeuksellisen herkkiä ja joillekin myös henkilökohtaisia.
Minä pidän perusteltuna kaikkea sellaista toimintaa, joka kehittää ihmisen henkistä koh-
taamista vaikeiden terveydenhuoltoon liittyvien tilanteiden äärellä. Siksi olen keskustellut
esimerkiksi naistenklinikan edustajien kanssa ja laajemmin kätilöiden kanssa siitä, miten
tilanteessa, jossa raskaus on keskeytynyt keskenmenoon, voisimme varmistaa, että myös
henkinen tuki olisi paremmin saatavilla. Tuonkin tilanteen kun kohtaa elämässään yllättä-
vän moni nainen.

16.48 Tarja Filatov sd (vastauspuheenvuoro): Arvoisa puhemies! Monen perheen mie-
lessä kauas vauvat karkaavat, ja yksi taustatekijä, ei toki ainoa, on epävarmuus työelämäs-
sä. Olen iloinen siitä, että hallitus peruutti määräaikaisten työsuhteiden lisäämistä koske-
van lain, mutta irtisanomisen helpottaminen kulkee tähän samaan suuntaan ja tuo epävar-
muutta.

Jos ajattelemme niitä pienituloisia perheitä, joissa on lapsia, niin itse asiassa köyhistä
lapsiperheistä puolessa toinen vanhemmista käy töissä — puolessa toinen vanhemmista
käy töissä — elikkä silloin se työ ei aina olekaan sitä parasta sosiaaliturvaa. [Ben Zysko-
wicz: Onko parempi elää tuilla?] Voisiko ajatella, että meidän työtulovähennys voisi muut-
tua myös negatiiviseksi, koska monta kertaa pienellä palkalla työtä tekevät maksavat suh-
teellisen suuren osan työn sivukuluina? Negatiivinen työtulovähennys voisi olla tähän vas-
taus.

16.49 Valtiovarainministeri Petteri Orpo (vastauspuheenvuoro): Arvoisa puhemies!
Ensinnäkin aihe on ihan äärettömän tärkeä. Kun puhutaan vauvoista, niin katsoin juuri, että
kun viime vuonna syntyi 50 000 vauvaa Suomeen, niin samaan aikaan eläkkeelle jäävien
ikäluokkien koko on noin 110 000. Eli kyllä meidän täytyy ihan oikeasti olla huolissamme
2



Pöytäkirjan asiakohta PTK 91/2018 vp
siitä, että Suomessa syntyvyyttä saataisiin nousemaan, ja silloin me tarvitsemme tietenkin
hyvin laaja-alaisesti erilaisia toimenpiteitä perheiden tukemiseksi. Silloin toimeentuloky-
symykset on yksi oleellinen asia. Verotuksellisesti me olemme tehneet nyt mielestäni oi-
keita ratkaisuja: työtulovähennyksen keventämiseen nimenomaan pienituloisilla on käy-
tetty 600 miljoonaa, se on ollut iso apu, ja myöskin perusvähennykseen, joka vaikuttaa sit-
ten myöskin sinne tulonsiirtoihin, teimme nyt parannusta.

Mutta tätä, minkä otitte esille, mielestäni kannattaisi tarkastella sosiaaliturvajärjestel-
män uudistamisen yhteydessä. Siinä täytyy tarkastella tulonsiirtoja, työtuloja, verotusta ja
siitä kokonaisuudesta lähteä katsomaan, miten me pystymme parhaalla mahdollisella ta-
valla auttamaan ja tukemaan ja torjumaan lapsiperheköyhyyttä ja lapsiköyhyyttä ja sitä
kautta estämään [Puhemies koputtaa] myös sitä ikävää syrjäytymistä.

16.50 Hanna Halmeenpää vihr (vastauspuheenvuoro): Arvoisa rouva puhemies! Kuten
tässä on jo yhteisesti todettu, Suomessa köyhien lasten osuus kaikista lapsista on todella
huolestuttavassa kasvussa. Tilannetta ei yhtään ole helpottanut se, että kun on tehty näitä
leikkauksia ja sosiaalietuuksiin indeksijäädytyksiä, niin kun esimerkiksi vielä vuonna 94
perhe sai kolmesta alaikäisestä lapsesta lapsilisää 513 euroa, niin vuonna 2019 tämä on
enää 319 euroa. Lapsiasiainvaltuutettu Tuomas Kurttila on tämän huolensa painokkaasti
esittänyt ja esittänyt myös lapsiasiainvaltuutetun vuosikirjassa useita esityksiä lapsiperhei-
den köyhyyden poistamiseksi. Hän on esittänyt muun muassa, että toisen asteen koulutus
tulisi säätää maksuttomaksi, varhaiskasvatusoikeus tulisi palauttaa kokopäiväiseksi kaikil-
le lapsille ja kuntien tulisi käyttää täydentävää ja ehkäisevää toimeentulotukea enemmän
vähävaraisten perheiden harrastustoiminnan tukemiseksi. [Puhemies koputtaa] Mitä näistä
toimenpiteistä hallitus voisi harkita ottavansa käyttöön?

16.51 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ehkä kuva suomalaisten lasten ja perheiden arjesta on toden totta jo aika pit-
kään jakautunut kahtia. On onneksemme isoin joukko perheitä, joilla perusasiat ovat hy-
vin: vanhemmuudessa riittää voimavaroja, ja perheen tilillä on riittävästi euroja, vaikka
tiukkaakin saattaa olla. Ja sitten on se pienempi mutta erittäin monien ongelmien, taloudel-
listen ongelmien kanssa painiva joukko, josta me joudumme toteamaan, että meillä on lap-
siperheköyhyyttä. Miten tähän on haluttu vastata? Tunnen tuon lapsiasiainvaltuutetun esi-
tyksen, sain sitä olla vastaanottamassa osaltani.

Ensinnäkin pidän erittäin tärkeänä, että kaikkein pienimmät äitiys-, isyys- ja vanhem-
painpäivärahat nousevat ensi vuoden alusta 80 euroa kuussa. Se on erittäin merkittävä teko
köyhimpien perheiden toimeentulossa. Lisäksi, mitä tulee toisen asteen kustannuksiin
opiskelussa, kollega, ministeri Terho on tehnyt esityksen oppimateriaalilisästä opintotu-
keen, joka auttaa nimenomaan näihin kustannuksiin toisen asteen opinnoissa. Lisäksi lap-
silisää on korotettu yksinhuoltajien osalta. — Muutaman kohdan mainitakseni näistä teois-
ta, joita hallitus on tehnyt torjuakseen lapsiperheköyhyyttä.

16.52 Simon Elo sin (vastauspuheenvuoro): Arvoisa rouva puhemies! Kolmevuotiaan po-
jan isänä ensinnäkin haluan kannustaa kaikkia isiä käyttämään isyysvapaansa. Se on erit-
täin tärkeää, tukee äitiä ja naisia.

Julkisuudessa silloin tällöin nousee esiin keskustelu, kuinka nuoria naisia ei palkata ko-
koaikaisiin työsuhteisiin, koska pelätään mahdollisen raskauden tuomia kustannuksia.
3



Pöytäkirjan asiakohta PTK 91/2018 vp
Vanhemmuuden kustannukset jakaantuvatkin erityisesti naisvaltaisille aloille, mikä on
heikentänyt näiden alojen palkanmaksukykyä. Äitiyshän on mitä luonnollisin asia ja mitä
tärkein asia tässä maailmassa. Meidän täytyy pystyä tässä parempaan. Hallitushan on tätä
tukenut sillä tavalla, että olemme säätäneet 2 500 euron kertakorvauksen, joka maksetaan
työnantajalle naispuolisen työntekijän perhevapaasta. Tämä on erittäin tärkeä uudistus,
mikä hallituksen toimesta on tehty. Siniset haluaisivat myös, että seuraavalla hallituskau-
della pystyttäisiin nostamaan kotihoidon tukea, siitä huolimatta, että osa tämän salin puo-
lueista ei sitä kannata. Arvoisa ministeri, kysyisinkin teiltä: Miten näette jatkon tältä osin?
Olisiko esimerkiksi kotihoidon tuen korottaminen ratkaisu siihen, että yhä enemmän lap-
sia Suomeen saataisiin?

16.53 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kotihoidon tuki nykyisenä yhtenä palikkana, osana perhevapaita, on suosittu
tukimuoto. Muistikuvieni mukaan noin yhdeksän kymmenestä perheestä käyttää sitä jos-
sain mittakaavassa, harva koko kolmea vuotta, mutta pieninä osina muutaman kuukauden
mittaan erittäin moni perhe. Jos perheiltä siis kysytään, tätä tukea pidetään tärkeänä.

Mutta aivan samoin kuin nostitte, edustaja Elo, kysymyksessänne esille isien hoitovas-
tuun merkityksen sekä lapsen ja vanhemman vuorovaikutuksen osalta että naisten työ-
markkina-aseman tasaamisen näkökulmasta, kannustan siihen ja totean, että uskon, että
seuraavalla vaalikaudella Suomessa tehdään perhevapaauudistus — siitä tuntuu olevan
laaja yksituumaisuus.

Mutta samalla on hyvä muistaa, että ei tarvitse odottaa perhevapaauudistusta. Meillä on
nyt kiintiöitynä isille käyttöön 54 päivää perhevapaata, yhteistä aikaa oman pienen lapsen
kanssa. Suomalaiset isät, käyttäkää tuota tukea.

16.54 Anna Kontula vas (vastauspuheenvuoro): Arvoisa puhemies! Vauvan tulevaisuut-
ta ennustaa se, kuinka laajat tukiverkot hänellä on ympärillään. Erityisen tärkeitä tukijoita
vanhempien lisäksi ovat isovanhemmat. Kuitenkin meikäläisessä ydinperhekäsityksen
ympärille perustuvassa järjestelmässä tuetaan hyvin vähän isovanhempien osallistumista
lastenlastensa elämään. Juridinen suoja suhteen ylläpidolle on heikko, ja esimerkiksi päi-
vähoitopalvelujen tai terveyspalvelujen saaminen useamman kunnan alueella, jotta isovan-
hempien luona oleskelu olisi helpompaa, ei ole mahdollista. Kysyisinkin: onko hallituksel-
la mielessä mitään, millä isovanhempien asemaa pienten lasten elämässä voitaisiin helpot-
taa ja tukea?

16.55 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos tärkeästä kysymyksestä. Täydentääkseni ministeri Orpon luomaa ku-
vaa Suomen väestön huoltosuhteesta: Vuonna 1948 Suomeen syntyi — jo nyt seitsemän-
kymppisiä, osa hyvinkin isovanhempien ikäisiä — 108 000 vauvaa. Nyt viime vuonna vau-
voja syntyi 50 000. Moni on biologisesti isovanhempi, ja moni voisi myöskin haluta olla
ikään kuin isovanhemman roolissa ilman biologista suhdetta. Siksi minusta on tärkeää, että
me yhteiskuntana tuemme myös esimerkiksi vapaaehtoisjärjestöjä olemaan läsnä iäkkääm-
pänä suomalaisena, iäkkäämpänä kansalaisena pienten lasten elämässä, vaikka omaa bio-
logista lastenlasta ei olisikaan.

Mitä tulee isovanhemmuuteen, teema on ollut vahvasti läsnä oikeusministeriön alla ole-
vassa huolto- ja tapaamislaissa, jota nyt eduskunta käsittelee: miten erotilanteissa suhde
4



Pöytäkirjan asiakohta PTK 91/2018 vp
isovanhempiin voitaisiin turvata. Koska lakia on valmisteltu yhteistyössä sosiaali- ja ter-
veysministeriön kanssa, tiedän, että nyt lakiin on kirjattu kohta, jonka mukaan on tärkeää ja
velvoittavaa säilyttää ja ylläpitää muitakin tärkeitä ihmissuhteita kuin suhteita vanhem-
piin. Minusta tuon lain voi lukea tueksi ja turvaksi isovanhemmuudelle.

16.57 Anna-Maja Henriksson r (vastauspuheenvuoro): Värderade fru talman, arvoisa
puhemies! Svenska folkpartiet vill göra Finland till världens barnvänligaste land. Vi tyck-
er att vi har alla förutsättningar för det här. Då behövs en familjeledighetsreform och också
en reform av småbarnspedagogiken, så att vi skulle kunna erbjuda alla barn som har fyllt
tre år 20 timmar avgiftsfri småbarnspedagogik i månaden.

Arvoisa puhemies! Tällä hetkellä presidentti Barack Obama on Suomessa, ja hän on ilmei-
sesti kertonut siellä, että hän on kertonut omille tyttärilleen, että Suomi on maailman on-
nellisin maa. Tämähän on hieno asia, mutta yhdessä voitaisiin tehdä Suomesta myös maa-
ilman lapsiystävällisin maa. 

RKP:ssa me ajattelemme niin, että tarvitaan perhevapaauudistus ja tarvitaan myös pa-
nostuksia niihin perheisiin, joissa tällä hetkellä on se suurin huoli, elikkä yksinhuoltajaper-
heisiin pitäisi panostaa. 

Arvoisa ministeri, tällä hetkellä meillä on tilanne, jossa yksinhuoltajalta, joka saa toi-
meentulotukea, otetaan pois lapsilisän korotus, yksinhuoltajakorotus. RKP:n mielestä tätä
pitäisi purkaa. Sen yksinhuoltajakorotuksen pitäisi jäädä tilille. [Puhemies koputtaa] Mitä
aikoo hallitus tehdä tälle asialle?

16.58 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä lienee sosiaalipoliittisen keskustelumme yksi ikuisuusaiheista. Kun
toimeentulotuen pitäisi olla viimesijainen tuki, siitä ei olisi syytä etuoikeuttaa mitään per-
usturvaa, kuten lapsilisää, mutta kun me kuitenkin tiedämme, että esimerkiksi yksinhuol-
tajain joukko ylikorostuu toimeentulotuen saajina tiukan taloudellisen tilanteensa vuoksi,
niin tunnistan, että tämä lienee perusturvan ja viimesijaisen tuen välillä tyypillinen kysy-
mys, joka pitää ratkaista sosiaaliturvan kokonaisuudistuksessa.

Mitä tulee muihin seikkoihin, joilla voidaan tukea juuri esimerkiksi yksinhuoltajaper-
heitä — tämän asian merkityksestä ajattelee myös hallitus hyvin samalla tavalla — niin pi-
dän erittäin hyvänä, että varhaiskasvatusmaksuja vastaavasti opetus- ja kulttuuriministerin
toimesta laskettiin merkittävästi ja 6 000 perhettä pääsi niin kutsuttuun nollamaksuluok-
kaan, maksuttoman varhaiskasvatuksen piiriin. Tuossa joukossa on varmasti yksinhuolta-
japerheitä ja pienituloisia kaikkein eniten, ja siksi tämä teko oli myös sosiaalipoliittisesti
merkittävä. 

Puhemies Paula Risikko: Tähän aiheeseen olikin hyvä päättää tämä kyselytunti. Nyt vain
sanoista tekoihin.

Kysymyksen käsittely päättyi.

Kyselytunti päättyi.
5


