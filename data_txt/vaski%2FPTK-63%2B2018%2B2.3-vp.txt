















































DEM1A0E.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

2.3. Suullinen kysymys turvapaikanhakijoista (Juho Eerola ps)
Suullinen kysymys SKT 90/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, edus-
taja Eerola.

Keskustelu

16.25 Juho Eerola ps: Arvoisa puhemies! Tuleva EU:n puheenjohtajamaa on Itävalta,
jonka johdossa ovat kokoomuksen sisarpuolueen mies Sebastian Kurz ja FPÖ:n Strache.
Heidän mielestään turvapaikanhakijoiden ei pidä antaa hakeutua valitsemaansa jäsenmaa-
han vaan turvapaikkahakemukset on käsiteltävä EU:n ulkopuolelle perustettavissa keskuk-
sissa, aivan kuten perussuomalaisten puheenjohtaja Jussi Halla-ahokin on muuten vaati-
nut. Samoin Euroopasta käännytettäville suunnitellaan yhteisiä palautuskeskuksia, ja näitä
äänenpainoja on viime aikoina kuultu muualtakin Euroopasta. Suomen hallitus haluaa täs-
tä huolimatta luoda eräänlaisen pakolaisautomaatin ja tuoda lisää kiintiöpakolaisia sekä
taakanjakoa. Miksi, ministeri Orpo ja ministeri Mykkänen, olette näin tyytymättömiä si-
sarpuolueidenne arvopohjaan, miksi suljette silmänne muun Euroopan poliittiselta kehi-
tykseltä ja toimitte päinvastoin?

16.26 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin, vaikka puhuttaisiin kielteisen lainvoimaisen päätöksen saaneista turvapaikanhakijois-
ta, jokaisen ihmisen ihmisoikeuksista täytyy huolehtia. [Susanna Huovinen: Näin se on!]
Niillä tiedoilla, joita nyt julkisuuden kautta on käytettävissä Tanskan ja Itävallan valtiojoh-
tajien aloitteista, on erittäin vaikea harjoitus järjestää tällaiset palautuskeskukset EU:n ul-
kopuolelle sillä tavalla, että meidän ehtomme ihmisoikeuksien kunnioittamisesta täyttyisi-
vät. Mielestäni nimenomaan pitäisi siirtyä järjestelmään, jossa otetaan suoraan pakolaislei-
reiltä haavoittuvimmassa asemassa olevia ihmisiä, heitä, joita meidän on syytä auttaa sel-
västi nykyistä enemmän, ja saada tämä rajan yli tapahtuva turvapaikanhaku sivuosaan. Ra-
jan yli tapahtuva turvapaikanhaku väistämättä johtaa haasteisiin, kun tulee runsaasti kiel-
teisen päätöksen saaneita, ja nämä haasteet ovat tietysti näkyvissä siinä, että tämmöisiäkin
aloitteita tehdään.

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan. —
Edustaja Eerola jatkaa.
 Tarkistettu
4.1



Pöytäkirjan asiakohta PTK 63/2018 vp
16.27 Juho Eerola ps (vastauspuheenvuoro): Arvoisa rouva puhemies! Samaan aikaan
kun muut Pohjoismaat ovat ilmoittaneet tuntuvista kiristyksistä maahanmuuttopolitiik-
kaan, olette te, sisäministeri Mykkänen, pahoitellut, että EU:n turvapaikkaneuvotteluissa
ovat menneet sukset ristiin. Ruotsin demaritaustainen pääministeri Löfven on ilmoittanut
maan ottaneen liikaa tulijoita. Suomen hallitus ja osa tätä oppositiota haluaa heitä lisää.
Tanska ja Norja ovat merkittävästi kiristäneet maahanmuuttopolitiikkaansa. Ruotsi on il-
moittanut tekevänsä kiristyksiä viimeistään heti vaalien jälkeen. Miksi, sisäministeri Myk-
känen, ette seuraa Pohjoismaiden kehitystä, miksi ette ota mallia muusta Pohjolasta? Var-
för tittar ni inte på Norden?

16.28 Sisäministeri Kai Mykkänen (vastauspuheenvuoro): Arvoisa puhemies! Me ni-
menomaan Ruotsin kanssa hyvin pitkälle samanlaisin argumentein toissa päivänä sisämi-
nistereiden neuvostossa ajoimme mallia eteenpäin. Viikko sitten Tukholmassa keskustelin
niin maahanmuuttoministerin kuin aiemman maahanmuutosta vastanneen nykyisen sisä-
ja oikeusministerinkin kanssa, ja he nimenomaan näkevät, että yhteinen eurooppalainen
ratkaisu on ainoa tie siihen, että maahanmuuttoa voidaan hallita, ainoa tie myös siihen, että
he voivat sisärajatarkastuksista turvallisesti luopua. Eurooppalainen ratkaisu tarvitaan joka
tapauksessa ja sen päälle tarvitaan seuraavassa vaiheessa ratkaisu, jossa tämä rajan yli tu-
lemiseen liittyvä turvapaikanhaku voidaan korvata ennen kaikkea suoraan kohdealueelta.
Ruotsi on myös moninkertaistanut pakolaiskiintiönsä määrän 5 000 ihmiseen samaan ai-
kaan, kun he sulkivat etelärajansa ja ovat todella kiristäneet turvapaikanhakupolitiikkaan-
sa. He näkevät tämän niin, että pakolaiskiintiö on se oikea tapa auttaa. Te ilmeisesti näette
toisin.

Kysymyksen käsittely päättyi.
2


	2.3
	16.25
	16.26
	16.27
	16.28


