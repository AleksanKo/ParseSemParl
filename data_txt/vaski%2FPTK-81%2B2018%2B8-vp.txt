















































DEMFDA5.tmp.xml


Pöytäkirjan asiakohta PTK 81/2018 vp
Pöytäkirjan asiakohta 

PTK 81/2018 vp

Täysistunto

Tiistai 11.9.2018 klo 14.01—15.14

8. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 117/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

15.03 Riitta Myller sd: Arvoisa puhemies! Haluan tässä sanoa muutaman sanan sen
vuoksi, että kiinnittäisimme huomiota siihen, miten tärkeätä Euroopan unionin yhteinen
ympäristölainsäädäntö on. Tässähän on kysymys kaukokulkeumista rikin, typen, haihtu-
vien orgaanisten yhdisteiden ja ammoniakin osalta, ja tähän nyt lisätään uutena myös pien-
hiukkaset. Nämä kaikkiaan ovat sellaisia yhdisteitä ja päästöjä, ilman epäpuhtauksia, jotka
eivät tunne maan rajoja, ja silloin pitää olla yhteiset toimintasäännöt sille, miten näitä il-
man epäpuhtauksia rajoitetaan.

Tässähän on kysymys paitsi luonnonsuojelusta ja ympäristönsuojelusta myös erityisen
paljon ihmisten terveyden suojelusta, koska nämä yhdisteet ja ilman epäpuhtaudet aiheut-
tavat satojatuhansia erilaisia hengityselinsairauksia, jotka sitten taas aiheuttavat erittäin
paljon kustannuksia yhteiskunnalle. Suomen näkökulmasta tässä on vielä se, että me olem-
me tässä ikään kuin saajapuolena, kun näiden mainittujen ilman epäpuhtauksien syntyläh-
teet ovat hyvin suurelta osin tuolla keskisessä Euroopassa ja Britanniassa. Meille suoma-
laisina on äärimmäisen tärkeätä, että meillä on yhteiset eurooppalaiset pelisäännöt sille,
miten näitten saasteitten syntypaikalla pystytään rajoittamaan näitten saasteitten syntymis-
tä ja siten myöskin varmistamaan se, että mahdollisimman vähän niistä kulkeutuu tänne
Suomeen saakka.

Tässä on pieniä kustannuksia, mitä tämän direktiivin toimeenpanosta Suomessa syntyy.
Niitä ei ole nyt otettu huomioon tässä hallituksen esittämässä talousarviossa, ja toivon to-
dellakin, että näitä rahoja ei oteta muutenkin pienestä ympäristöbudjetista vaan niille löy-
tyy sitten riittävä rahoitus muualta.

15.05 Hannu Hoskonen kesk: Arvoisa rouva puhemies! Edustaja Myllerin puheenvuoro
kirvoitti sanomaan muutaman sanan lähinnä näistä kaukolaskeumista, joista Myller puhui.
Elikkä Euroopastahan tulee meille tuulien mukana kivihiilipäästöjä, kun poltetaan kivihiil-
tä, kuten Saksassa tehdään tai Puolassa tehdään. Minä olen aina hieman vierastanut sitä
toisten pihamaiden arvostelua, että siellä on epäsiistiä. Kannattaisiko aloittaa se oman pi-
han siistimisestä ensin ja lopettaa tässä kaupungissa se kivihiilen poltto? Yleensä maail-
 Tarkistettu
4.0



Pöytäkirjan asiakohta PTK 81/2018 vp
manparantaminen silloin, kun lähtee omaa ympäristöään parantamaan, tulee tuottamaan
parhaita tuloksia, se naapurin hoitaminen jätettäköön sitten kakkoseksi.

Että hieman on siinä oman kilven kiillotusta meillä suomalaisilla, että me lähdemme
neuvomaan, miten tulee Saksassa elää taikka Puolassa pitää elää, kun itse sitä kivihiiltä
ajamme monesta maasta milloin laivalla, milloin junalla, milloin mistäkin. Ympäri maa-
palloa tulee kivihiiltä meille, on joskus kuulemma tullut Kolumbiastakin. Tällä hetkellä ei
ilmeisesti tule kolumbialaista kivihiiltä Suomeen, mutta tulee kuitenkin valtavat määrät, ja
sitä tässä kaupungissa ja monessa muussa poltetaan, niin että toivoisin edustajilta hieman
pidättyvyyttä siinä, että lähdetään naapuria osoittelemaan, kun itsekään emme ole sitä asiaa
pystyneet hoitamaan. Ja jos sitten joku maaseudulla asuva ihminen lämmittää saunan ja sii-
tä tulee savua ja pienhiukkanen häiritsee jotakin, niin siinäkin keskustelussa suosittelen
pientä pidättyvyyttä, kun poltetaan sitä puuta muuallakin, ei vain Suomessa.

Mutta tämä kivihiiliongelma on semmoinen ongelma, että minusta emme ole uskottavia
arvostelijoita, jos lähdemme arvostelemaan eurooppalaisten kivihiilenpolttajien meille ai-
heuttamia päästöjä kaukolaskeuman kautta. Minusta siinä keskustelussa on pikkuisen
hurskastelun makua. Maailmanparannus onnistuu parhaiten, kun aloittaa sieltä omasta
elinpiiristä — yleensä tulee parhaat tulokset.

15.07 Satu Hassi vihr: Arvoisa puhemies! Kun happosateet olivat pahimmillaan ja nii-
den vaikutukset näkyivät esimerkiksi Suomen havumetsien harsuuntumisena eli siinä, että
havupuissa oli vähemmän neulasvuosikertoja kuin terveissä metsissä on, ja pienissä järvis-
sä alkoi olla sellaisia tilanteita, että järvet olivat niin happamoituneita, että niissä eivät enää
tietyt kalalajit lainkaan eläneet, silloin havahduttiin siihen, että muun muassa happosateita
aiheuttavat päästöt eivät piittaa valtioiden rajoista. Silloin Suomessakin oli se tilanne, että
suunnilleen puolet Suomen alueelle tulevasta rikin ja typen laskeumasta oli peräisin
muualta ja vain toinen puoli kotimaasta, mutta myöskin Suomi sitten suunnilleen saman
verran omia päästöjään vei omien rajojensa ulkopuolelle.

Silloin aloitettiin tämä eurooppalainen yhteistyö, jotta kaikki valtiot vähentäisivät pääs-
töjään, jotta sitten kaikki olisivat mukana siinä savotassa, josta kaikki hyötyvät, ja me
olemme todella hyötyneet paljon. Viitisen vuotta sitten tilanne oli se, että maalta peräisin
olevista lähteistä tupruavat rikin päästöt Euroopassa olivat suunnilleen kymmenesosa sii-
tä, mitä ne olivat 80-luvulla huippuvuosina, mutta edelleen ympäristöterveystutkijat pai-
nottavat sitä, että edelleenkin meillä on sellaisia ilmansaasteita, jotka vaikuttavat ihmisten
terveyteen ja lyhentävät elinikää, aiheuttavat keuhkosairauksia mutta niiden lisäksi myös-
kin sydän- ja verisuonitauteja ja uusimpien tutkimusten mukaan vaikuttavat myöskin ai-
voihin. Eli kyllä tässä on kysymys paitsi meidän luonnolle ja ympäristölle myöskin mei-
dän terveydelle tärkeästä asiasta.

Mitä sitten tulee Helsingin kivihiileen, olen oikein iloinen siitä, että hallitus on luvannut
lakiehdotuksen, joka hallituksen lupauksen mukaan tulee kohtapuoliin eduskuntaan, siitä,
että kivihiilen poltto Suomessa kielletään vuodesta 2029 alkaen.

15.10 Riitta Myller sd: Arvoisa puhemies! On todellakin erittäin tärkeää, että teemme eu-
rooppalaista yhteistyötä ja teemme yhteisiä eurooppalaisia lakeja sen osalta, että saamme
niillä alueilla, joilla päästöt syntyvät, niitä vähenemään, jotta sitten myöskin rajoitetaan
kaukokulkeutumista. Ilman sitä, että teemme yhteisiä päätöksiä, emme pysty tätä euroop-
palaista tilannetta käsittelemään. On aivan selvää, että niissä maissa, niillä alueilla, joissa
2



Pöytäkirjan asiakohta PTK 81/2018 vp
on tiheämpi väestö ja missä on enemmän päästöjä aiheuttavaa teollisuutta, näitä päästöjä
myös enemmän syntyy ja siellä myöskin pitää pystyä näihin rajoitustoimenpiteisiin. Itse
pidän hyvänä, että meillä on nimenomaan tämä yhteinen eurooppalainen lainsäädäntö,
joka sitten myöskin auttaa ja tukee niitä alueita, jotka ovat näitten kaukokulkeumien koh-
teena.

15.11 Hanna Kosonen kesk: Arvoisa rouva puhemies! Tässä myös minun mielestäni, ku-
ten edellä monet ovat todenneet, esittäytyy hyvää eurooppalaista lainsäädäntöä, eli kyllä
meidän yhdessä eurooppalaisten valtioiden kanssa on huolehdittava muun muassa ilman-
laadustamme ja myös muista ympäristökysymyksistä. Tämä on semmoinen helppo asia,
jossa meidän täytyy tehdä yhteistyötä.

Ensimmäinen päästökattodirektiivi tuli 2000-luvun alussa, ja nyt saamme tämän uuden
päästökattodirektiivin Suomessakin voimaan. Vaikutusarviointiselvityksessä on sanottu,
että nämä uudet velvoitteet eivät juurikaan tule lisäämään Suomen tavoitteita, koska meil-
lä jo valmiiksi tapahtuu alitus näiltä osin. Kuitenkin näkisin, että meidän täytyy olla tässä
itse pioneereja ja kirittää teollisuuttamme ja miksei kotitalouksiakin, jotta mietitään inno-
vaatioita, miten päästöjä saadaan vähennettyä, koska edelleen Suomessakin tällä on var-
masti isoja terveysvaikutuksia, vaikka niistä tiedämme vielä kovin vähän.

Keskustelu päättyi.

Asia lähetettiin ympäristövaliokuntaan.
3


