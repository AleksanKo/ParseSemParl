















































DEM755C.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

2.4. Suullinen kysymys Suomen kannasta ydinaseiden kieltosopimukseen (Pekka Haavisto 
vihr)

Suullinen kysymys SKT 139/2017 vp

Suullinen kyselytunti

Toinen varapuhemies Arto Satonen: Seuraava kysymys, edustaja Haavisto.

Keskustelu

16.46 Pekka Haavisto vihr: Arvoisa puhemies! Ydinaseet ja ydinaseiden leviäminen uh-
kaavat kansainvälistä turvallisuutta tänä päivänä ehkä enemmän kuin koskaan, esimerkki-
nä Iranin ja Pohjois-Korean tilanteet. Tämän vuoden Nobelin rauhanpalkinnon sai
ICAN-kampanja, joka kannustaa valtioita toimimaan ydinaseiden kieltämiseksi. Kesällä
122 maata tuki YK:ssa tätä ydinasekieltosopimusta, mutta Suomi äänesti tässä äänestyk-
sessä tyhjää. Nykyään kuitenkin nämä aseriisuntaprosessit lähtevät hyvin usein liikkeelle
kansalaisjärjestöjen aloitteista, kuten tämä ICAN-prosessi. Asevarustelun pysäyttämiseen
tarvittaisiin kaikki maat, ja on tärkeää, että Suomi olisi tässä rintamassa mukana. Varat, joi-
ta käytetään ydinaseohjelmiin, pitäisi käyttää kestävän kehityksen tukemiseen. Ulkominis-
teri Soini, miksi Suomi ei tukenut YK:ssa uutta ydinasekieltosopimusta?

16.47 Ulkoasiainministeri Timo Soini (vastauspuheenvuoro):  Arvoisa puhemies! Pää-
tös siitä, että Suomi ei lähde mukaan uutta sopimusta koskeviin neuvotteluihin, tehtiin hel-
mikuussa TP-UTVAn käsittelyssä, ja tästä asiasta on informoitu myös ulkoasiain- ja puo-
lustusvaliokuntaa. Miksi me emme ole mukana tässä joukossa, johtuu siitä, että Suomen
lähtökohta on käytännöllinen. Me tuemme tätä tavoitetta, mutta me katsomme, että aidosti
ydinaseriisuntaa ja vakautta ja turvallisuutta voidaan edistää, kun ydinasevallat ovat mu-
kana, ja tässä ne eivät ole mukana. Meidän tavoitteemme on siis sama, ydinaseeton maail-
ma, ja Suomi on itse sitoutunut ydinaseettomuuteen. Tästä tämä johtuu.

Toinen varapuhemies Arto Satonen: Tähän kysymykseen on mahdollista tehdä nyt lisä-
kysymyksiä.

16.48 Pekka Haavisto vihr (vastauspuheenvuoro): Arvoisa puhemies! Olisin kohdista-
nut kysymykseni pääministeri Sipilälle.

Kuuntelin teitä tarkasti Ykkösaamussa 7.10. tilanteessa, jossa ICAN-järjestö oli saanut
Nobelin palkinnon, ja siinä pohdiskelitte, että kansainvälinen yhteisö on jakautunut kah-
teen leiriin: on vanha ydinsulkusopimuksen kannattajajoukko, jossa olemme, ja sitten tämä
uusi ydinkieltosopimuksen joukko, 122 maata. Peräänkuulutitte avointa keskustelua siitä,
 Tarkistettu
4.1



Pöytäkirjan asiakohta PTK 103/2017 vp
mikä ehkä olisi tehokkain tapa Suomelle tukea ydinkieltosopimusta, ydinaseista vapaata
maailmaa. Lausunnostanne itse sain sen mielikuvan, että tämä ehkä heijasti hallituksessa
asiasta käytyä keskustelua, ehkä myöskin tasavallan presidentin kanssa käytyä keskuste-
lua. Voisiko teidän mielestänne, pääministeri Sipilä, Suomi tarkistaa asiassa kantansa, liit-
tyä YK:ssa niiden 122 maan joukkoon, jotka ovat ajaneet ydinasekieltosopimusta?

16.49 Pääministeri Juha Sipilä (vastauspuheenvuoro): Arvoisa puhemies! Tässä on to-
siaankin tavallaan kaksi leiriä: ydinasekieltosopimuksen takana olevat maat ja sitten, ku-
ten Suomi, ydinsulkusopimuksen takana olevat. Lähtökohtamme on ollut siinä se, että sitä
kautta Suomi on sitoutunut ydinaseettomuuteen ja sitä kautta Suomi on katsonut parhaiten
vaikuttavansa siihen, että pystymme vaikuttamaan aseistariisuntaan.

Tuossa Ykkösaamussa sitten pohdiskelin jatkoksi sitä, että kyllähän eduskunnan valio-
kunnilla esimerkiksi pitää olla hyvä käsitys ja tieto siitä, mihin tämä Suomen pitkäaikainen
linja perustuu ja onko sille edelleenkin olemassa perusteet. Itse olen sitä mieltä, että tämä
nykyinen positiomme on järkevä. Mutta esimerkiksi asianomaisissa valiokunnissa minus-
ta kannattaisi käydä keskustelu, jossa vielä virkamiehet ja asiantuntijat tulevat [Puhemies
koputtaa] kertomaan, mikä tämä perusta tälle päätökselle on.

16.50 Erkki Tuomioja sd (vastauspuheenvuoro): Herra puhemies! Ydinsulkusopimuk-
sen ja ydinaseiden täyskieltosopimuksen välillä ei ole mitään ristiriitaa. Kaikki 122 tämän
ydinkieltosopimuksen puolesta äänestänyttä valtiota ovat mukana ydinsulkusopimuksessa.

Taustana on se, että ydinsulkusopimuksen toista osaa elikkä ydinaseriisuntaa, joka oli se
edellytys siihen, että muut maat sitoutuivat olemaan hankkimatta ydinaseita, ei ole viime
vuosina viety lainkaan eteenpäin vaan päinvastoin ydinasevallat modernisoivat ja lisäävät
ydinaseitaan. Tämän uuden sopimuksen tarkoituksena on lisätä paineita ydinasevalloille
toteuttaa se, mihinkä he ovat jo kertaalleen sitoutuneet.

Ja kysyn: minkälaisia keskusteluja käytiin Ruotsin kanssa ennen kuin kumpikin maa sit-
ten teki omat ratkaisunsa? Minusta tämä on myös ristiriidassa sen kanssa, että meidän tu-
lee Ruotsin kanssa kaikissa turvallisuuspoliittisissa kysymyksissä käydä ensin yhteiset
keskustelut ennen kuin teemme ratkaisuja.

16.51 Ulkoasiainministeri Timo Soini (vastauspuheenvuoro): Arvoisa puhemies! Suo-
mi tekee ratkaisunsa itse — on tehnyt aina ja tulee tekemään turvallisuuspoliittiset ratkai-
sunsa itse. [Välihuutoja vasemmalta] Suomi on itsenäinen maa, joka tekee ratkaisunsa itse.
Mutta luonnollisesti olen tästäkin asiasta käynyt Margot Wallströmin, Ruotsin ulkominis-
terin, kanssa keskusteluja, puolustusministeri on käynyt keskusteluja Peter Hultqvistin
kanssa. Kyllä näistä asioista keskustellaan. Mutta niin kuin sanoin tuossa ensimmäisessä
vastauksessa, meidän tavoitteemme on ydinaseeton maailma. Meidän polkumme siihen on
tältä osin ollut erilainen. Tämä on ollut johdonmukainen linja. Tämä on hallituksen linja,
mutta tämä on myös tuotu eduskuntaan, niin kuin pitää tuodakin, sekä puolustusvaliokun-
taan että ulkoasiainvaliokuntaan, ja minulle sopii vallan hyvin, että sitä käsitellään vielä —
itse asiassa tänään ulkoasiainvaliokunnassa puhuttiinkin, että kun ensi viikolla tavataan,
tästä voidaan käydä lisää keskusteluja.

16.52 Matti Vanhanen kesk (vastauspuheenvuoro): Arvoisa puhemies! Suomihan kan-
nattaa ydinaseriisuntaa, ja olemme nähneet oikeaksi väyläksi tämän lähes 190 maan alle-
2



Pöytäkirjan asiakohta PTK 103/2017 vp
kirjoittaman ydinsulkusopimuksen. Suomen äänestyskäyttäytyminen oli eduskunnan ulko-
asiainvaliokunnassa osana vuotuista asevalvontaraporttia, ja en muista, että ulkoasiainva-
liokunnassa asiasta olisi keväällä syntynyt äänestystä. Kysyn ministeri Soinilta: kun kat-
sotte nyt Pohjois-Korean tilannetta, niin ovatko nämä ydinsulkusopimuksen keskeiset
maat vai nämä 122 maata enemmän pyrkineet vaikuttamaan Pohjois-Korean kriisin ratkai-
semiseen?

16.53 Ulkoasiainministeri Timo Soini (vastauspuheenvuoro): Arvoisa puhemies! Ulko-
asiainvaliokunnan puheenjohtaja kuvaili tämän asian aivan kuten se on. Pohjois-Korean ti-
lanne on äärimmäisen vakava, ja totta kai heihin täytyy yrittää vaikuttaa myös ja etupäässä
neuvotteluteitse, dialogia hakemalla. Ja tietysti tässä ovat aika lailla avainasemassa olleet
YK:n turvaneuvoston pysyvät jäsenet, jotka kaikki ovat ydinasevaltoja. Tämän takia
myöskin on tärkeää, että nimenomaan nämä maat luovat painetta ja ovat tekemässä siihen
suuntaan ratkaisuja, että Pohjois-Korea saataisiin luopumaan näistä hankkeistaan.

Sitten tässä on vielä toinen asia, joka on tällä hetkellä erittäin ajankohtainen: Iranin so-
pimus Yhdysvaltain kanssa. Ja nyt me jännityksellä odotamme, tekeekö presidentti Trump
sellaisen päätöksen, että hän lähtee vetäytymään tästä sopimuksesta. Se olisi huono päätös.

Kysymyksen käsittely päättyi.
3


