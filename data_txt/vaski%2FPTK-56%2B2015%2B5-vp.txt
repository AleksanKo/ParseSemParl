















































DEMAA0A.tmp.xml


Pöytäkirjan asiakohta PTK 56/2015 vp
Pöytäkirjan asiakohta 

PTK 56/2015 vp

Täysistunto

Perjantai 23.10.2015 klo 13.09—13.31

5. Kansaneläkelaitoksen valtuutettujen toimintakertomus 2014 
Kertomus K 7/2015 vp
Valiokunnan mietintö StVM 3/2015 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 5. asia. Käsit-
telyn pohjana on sosiaali- ja terveysvaliokunnan mietintö StVM 3/2015 vp.

Keskustelu

13.13 Tuula Haatainen sd (esittelypuheenvuoro): Arvoisa puhemies! Sosiaali- ja ter-
veysvaliokunta on antanut mietintönsä yksimielisenä kansaneläkevaltuutettujen toiminta-
kertomuksesta 2014. Kansaneläkelaitoksesta annetun lain mukaanhan Kelan valtuutettu-
jen tehtävänä on valvoa Kansaneläkelaitoksen hallintoa ja toimintaa, ja valtuutetut tuovat
sitten raporttinsa aina eduskunnalle. Valiokunta korostaa, että on hyvä, että tietosisältöä on
tässä raportissa kehitetty siihen suuntaan kuin aiemmissa mietinnöissä on edellytetty. Nyt
on saatu parempi kuva toiminnasta.

Valiokunta myös korostaa, että sähköisen reseptin ja sähköisen potilastiedon arkiston
toimivuutta ja kehittämistä olisi syytä jatkossa edelleen seurata valtuutettujen toimesta. Tä-
mähän on iso muutos, joka vaikuttaa monella tapaa palvelujärjestelmään.

Valiokunta toteaa myös, että Kansaneläkelaitoksessa tehty hallinnonuudistus on keskei-
nen ja myös sitä tulisi seurata nyt sitten jatkossa. Kansaneläkelaitoksessa on nyt sitten ker-
tomusvuonna saatu päätökseen kolme vuotta jatkunut Kohti uutta Kelaa -ohjelma, jolla on
pyritty parantamaan palveluja ja lisätty myös toiminnan tehokkuutta. Kertomuksessa tode-
taan, että verkkoasioita onkin lisääntynyt ja nyt jo puolet hakemuksista on tehty verkkopal-
velun kautta. Tätä voidaan pitää myönteisenä asiana, ja siihen suuntaan pitäisi edelleenkin
kehittää toimivuutta. Valiokunta totesi myös, että hallinnon kehittämisen tulisi näkyä myös
palvelujen parantumisessa ja siinä, että hakemusten läpimenoajat voivat pysyä kohtuulli-
sina. Tämä on haasteellista varsinkin nyt, kun on taloudellisesti vaikeat ajat ja hakemusten
määrä todennäköisesti lisääntyy ja on jo lisääntynyt.

Taloudelliset säästöpaineet ovat vaikuttaneet myös Kansaneläkelaitoksen toimintaan
sekä toimintamenojen että etuuksien leikkausten kautta. Valiokunta korostaa, että matka-
korvausten osalta tämä omavastuun lisääminen korostaa sitä tarvetta, että voidaan kehittää
matkojen yhdistelyä ja saada sitä kautta kuitenkin palveluja säilytettyä.

Valiokunta otti esille myös tutkimustoiminnan. Tämä yleinen tutkimuslaitosten voima-
varojen vähentäminen näkyy myös Kelan tutkimustoiminnassa, ja valiokunta korostaakin,
että päätösten vaikutuksia koskevan ajantasaisen tutkimustiedon saatavuudesta pidetään
kuitenkin huolta. Valiokunta totesi myös, että henkilöstön hyvinvointi ja sairauspoissaolot
 Tarkistettu
4.0



Pöytäkirjan asiakohta PTK 56/2015 vp
ja työolobarometri ovat kutakuinkin olleet hyvällä tasolla, mutta korostettiin, että tässä hal-
linnonuudistuksen ja näitten säästöjen keskellä on syytä myös työhyvinvointiasioihin kiin-
nittää huomiota.

Erityisesti se, kun uusia, muun muassa toimeentulotukeen liittyviä, tehtäviä aletaan to-
teuttaa nyt siis Kelassa, edellyttää henkilöstölle suunnattavaa laajaa tiedottamista ja myös
tämän toiminnan huolellista suunnittelua. Valiokunta myös totesi, että verkkoasioinnin li-
sääntymisestä vapautuvia henkilöstövoimavaroja pitäisi voida käyttää sitten uusien tehtä-
vien edellyttämän osaamisen kehittämiseen ja myös asiakkaiden neuvontaan ja henkilö-
kohtaiseen palveluun.

Valtuutetut ovat kertomuksessaan käsitelleet myös syrjäytymisvaarassa olevia nuoria
koskevaa Kansaneläkelaitoksen tietojenanto-oikeutta eri viranomaisille, ja valtuutetut ovat
tehneet tähän esityksen lainsäädännön täydentämiseksi. Valiokunta keskusteli tästä ja piti
tärkeänä, että hallitus arvioi näitä tehtyjä ehdotuksia huolellisesti ja antaa sitten myös edus-
kunnalle lainsäädännön tarvittaessa lainsäädännön muuttamiseksi.

Mutta näillä sanoilla valiokunta siis yksimielisesti on hyväksynyt tämän kannanoton
kertomukseen. — Kiitos.

13.18 Arja Juvonen ps: Puhemies! Käsittelyssä on Kansaneläkelaitoksen valtuutettujen
toimintakertomus 2014. Sosiaali- ja terveysvaliokunta käsitellessään kertomusta on ha-
vainnut, että kertomuksen tietosisältöä on kehitetty valiokunnan aiemmissa mietinnöissä
esitettyyn suuntaan, ja tämä on myönteistä erityisesti liitteistä saatavien yksityiskohtaisten
talous- ja toimintatietojen osalta. Valiokunta on pitänyt myönteisenä myös sitä, että Kelan
toimintakertomuksessa on kuvattu toimintaa myös kestävän kehityksen näkökulmasta.
Sähköisen reseptin ja potilastiedon arkiston toimivuutta ja kehittämistä käsittelimme myös
ja totesimme, että edelleen seurantaa on hyvä suorittaa jatkossakin, kuten myös sen osalta,
miten valtuutettujen käsittelemät asiat etenevät Kelan toiminnassa.

Verkkoasiointi on jatkuvasti lisääntynyt Kansaneläkelaitoksella, ja viime vuonna jo yli
puolet hakemuksista tehtiin verkkopalvelun kautta. Tämä on myönteistä asiakkaiden kan-
nalta. Se helpottaa kansalaisten yhteydenottoja ja toimintamahdollisuuksia.

Kansaneläkelaitoksen aluehallinto lakkautettiin ja 24 vakuutuspiiristä siirryttiin 5 va-
kuutuspiiriin. Tämä uusi organisaatio astuu käyttöön ensi vuoden alussa. Kehittäminen
toki jatkuu Kelan toiminnassa, että kuinka sitten kaikki palaset loksahtavat paikoilleen.

Asiakastyytyväisyyttä tulee turvata jatkossakin, ja sen kehittäminen on yksi tärkeä asia
joka saralla, ja tulee pyrkiä aina vain sitten parempaan.

Syrjäytymisvaarassa olevia nuoria koskevaa Kansaneläkelaitoksen tietojenanto-oikeut-
ta eri viranomaisille käsittelimme myös. Siitä tosiaan keskustelimme ja näemme ja pidäm-
me tärkeänä, että hallitus arvioi tehtyjä ehdotuksia huolellisesti ja antaa eduskunnalle tar-
vittaessa esityksen lainsäädännön muuttamisesta.

13.21 Hannakaisa Heikkinen kesk: Arvoisa rouva puhemies! Talouden säästöpaineet
ovat vaikuttaneet myös Kelan toimintaan sekä toimintamenojen että etuuksien leikkauk-
sien kautta. Siksi me sosiaali- ja terveysvaliokunnan jäsenet kiinnitimme mietinnössämme
huomiota siihen, että esimerkiksi Kelan korvaamien taksimatkojen yhdistelyä on kehitet-
tävä edelleen. Nyt monissa paikoissa tehottomasti järjestetty maakuntien taksiralli nielee
valtavasti rahaa, jolla ei vielä hoideta ketään. Kela korvasi taksimatkoja 175 miljoonalla
eurolla viime vuonna. Kyytien yhdistämisestä on tehty kokeiluja eri puolilla Suomea ja
2



Pöytäkirjan asiakohta PTK 56/2015 vp
niillä on todella saatu 10 miljoonan säästöt. Ne säästöt eivät ole poissa kenenkään hyvin-
voinnista. Eniten ikäihmiset ja myös yhteiskunta hyötyisivät siitä, että samassa kyydissä on
useampi henkilö ja että samalla lääkärireissulla saa vaikka käydä hoitamassa muita asioita:
kaupassa, kahvilla, virkistäytymässä, jossakin harrastuksessa. Meillä Pohjois-Savossa sel-
vitetään myös mahdollisuutta ottaa joukkoliikenneautot mukaan suorakorvausmenette-
lyyn. Kannustan hallitusta uusien ratkaisujen selvittämiseen tässäkin asiassa yhdessä kun-
tien ja Suomen Taksiliiton kanssa.

Arvoisa puhemies! Kelan valtuutetut ovat toimintakertomuksessaan käsitelleet myös
syrjäytymisvaarassa olevia nuoria koskevaa Kelan tiedonanto-oikeutta eri viranomaisille
ja tehneet ehdotuksia lainsäädännön täydentämisestä. Ehdotuksen mukaan Kelalle olisi
säädettävä velvollisuus antaa oma-aloitteisesti hallussaan oleva tieto 15—28-vuotiaista tu-
lottomista asumistuen saajista te-toimistolle sekä kunnan sosiaalihuollon ja etsivän nuo-
risotyön tehtäviä hoitaville viranomaisille. Suomessa on 50 000 työvoiman ja opiskelun ul-
kopuolista 15—28-vuotiasta nuorta. Heistä yli 30 000 nuorella on erityisen kriittinen tilan-
ne, koska he eivät ole rekisteröityneet edes työttömiksi työnhakijoiksi. Siksi he eivät ole
myöskään työttömyysetuuksien piirissä. Juuri näistä nuorista tässä Kelan tiedonantovel-
voitteessa on kyse. Syrjäytymisriski on selvitysten mukaan merkittävää näillä ilman tuloja
olevilla nuorilla asumistuen hakijoilla. Kun heidän tietonsa joka tapauksessa ovat yhdellä
viranomaisella, olisi vain tervettä järkeä, että tämä taho saisi luovuttaa tiedon eteenpäin
niille toimijoille, jotka voivat tehdä asian eteen jotakin.

Tämä pieni lakimuutos vähentäisi erityisesti inhimillistä kärsimystä, joka syrjäytymi-
sestä seuraa, mutta myös säästäisi yhteiskunnan kuluja. Yhden nuorena pysyvästi syrjäy-
tyneen henkilön hinta yhteiskunnalle on huima, kutakuinkin laskennallisesti 1,2 miljoonaa
euroa koko elämän ajalta. Syrjäytyneet nuoret ovat sairaampia kuin muut ikätoverinsa, ja
he käyttävät muita enemmän lääkkeitä ja terveyspalveluita. Terveyden ja hyvinvoinnin lai-
toksen ja Nuorisotutkimusverkoston raportista selviää, että syrjäytyneiden nuorten ter-
veyspalveluiden kokonaiskustannukset nousevat jopa seitsemänkertaisiksi ja lääkekustan-
nukset jopa kymmenkertaisiksi verrattuna nuoriin, jotka eivät ole syrjäytymisvaarassa.

Me sosiaali- ja terveysvaliokunnassa pidämme tärkeänä, että hallitus arvioi tiedonanto-
velvoitetta koskevia ehdotuksia huolellisesti ja antaa eduskunnalle tarvittaessa esityksen
lainsäädännön muuttamisesta.

13.25 Kristiina Salonen sd: Arvoisa puhemies! Nostan esille kaksi tärkeää asiaa. Itse
asiassa, vaikka tämä Kelan valtuutettujen toimintakertomus katsoo menneeseen, niin on
hyvä katsoa tässä kohtaa myös jo tulevaan, ja asia on nostettu esille myös tässä valiokun-
nan mietinnössä.

Toinen on toimeentulotuen siirto Kelalle. Pidän erityisenä kriittisenä menestystekijänä
siirron onnistumiselle sitä, että saadaan osaamispääomaa kunnilta siirtymään Kelaan. Tie-
dän, että tämä asia ei ole itsestäänselvyys. Siellä on pitkiä asiakassuhteita, yhteistyösuhtei-
ta etuuskäsittelijöiden ja sosiaalityöntekijöiden välillä, ja jos kaikki tämä hiljainen tieto,
jota kunnilla ja kuntien työntekijöillä tällä hetkellä on olemassa, häviää, pidän sitä ratkai-
sevana menetyksenä. Siksi toivon, että Kela arvioisi, mikä on tällainen kriittinen osaamis-
massa, joka pitäisi pystyä siirtämään kunnilta Kelalle ihmisten muodossa, kun toimeentu-
lotukisiirtoa tehdään. Tästä ei voi puhua riittävästi, eikä myöskään siitä, että Kelan on ope-
teltava aivan uudenlaista palveluohjausta toimeentulotuen siirtyessä sinne.
3



Pöytäkirjan asiakohta PTK 56/2015 vp
Tässä hyvä esimerkki on nuorisolakiin tehtävä muutos, jossa Kelassa siis nousee esille
hälytysmerkki syrjäytyvästä nuoresta. Mutta jos meidän lainsäädäntömme estää tarttumas-
ta ja puuttumasta ja viemästä asiaa eteenpäin, niin niin ei voi olla. Tässä on hallitukselle nyt
hyvä esimerkki hyvästä normin purusta, jossa siis täysin tulottomien tai asumistukea saa-
vien osalta asia voidaan nostaa esille. Varsinkin kun nyt etsivä nuorisotyö on säästöjen
kohteena, niin näitä muita keinoja pitää löytää.

13.27 Sari Sarkomaa kok: Arvoisa puhemies! Kiitos arvoisalle sosiaali- ja terveysvalio-
kunnan puheenjohtajalle mietinnön esittämisestä. Huomiona totean, että oli hyvä, että nyt
viimeisin Kelan valtuutettujen kertomus jotakuinkin vastasi siihen toiveeseen, mitä edus-
kunnalla on, eli sen kertomuksen informatiivisuutta on lisätty.

Yksi asia, joka vielä jäi ikään kuin kehittämisen paikaksi, on se, millä tavalla ne asiat
etenevät, mitä valtuutetut ovat ottaneet esille, ja sitä uusien valtuutettujen on katsottava.
Mutta totean, että ne lainsäädäntöhankkeet, jotka Kelan valtuutetut nostavat esille, viedään
sitten Kelan toimesta lainsäädäntökehittämissalkussa sosiaali- ja terveysministeriöön, ai-
van kuten edellä puhunut edustaja totesi. Se on sitten hallituksen tehtävä tarkkaan katsoa,
ja on tärkeää, että valtuutetut myöskin sen perään tarkkaan katsovat.

Totean vielä, että Kelassa on tehty mittava hallinnon uudistus. Aluehallinto on lakkau-
tettu 26 vakuutuspiiristä, siirrytty 5 vakuutuspiiriin ja näin valmistauduttu myös sote-uu-
distukseen. Erittäin tärkeää on, että nyt seurataan, millä tavalla tämä mittava uudistus tu-
loutuu sitten asiakkaiden palveluiksi, ja on tärkeää todeta, että vaikka hallintoa kevenne-
tään, niin niitä palveluita, jotka ovat lähellä ihmisiä, on tarkoitus parantaa. Se on tärkeää,
että Kela on jokaisen suomalaisen saavutettavissa.

Totean myöskin, että Kansaneläkelaitos on toteuttanut kohdallensa tulevat toiminta-
menosäästöt jotakuinkin melkein vielä etuajassa. On tärkeää katsoa, että Kela kantaa vas-
tuunsa taloustalkoista, mutta riittävien voimavarojen turvaaminen on tärkeää. Kiitos kyllä
vielä Kelan henkilöstölle siitä, että vaikka uusia tehtäviä on tullut, organisaatiouudistus on
tehty ja taloutta tasapainotettu, niin etuuksien käsittelystä ollaan selvitty kunnialla, ja se on
hieno asia. Myöskin nuo henkilöstötyytyväisyysnumerot ovat säilyneet hyvinä.

Ihan lopuksi, arvoisa puhemies, totean, että olemme nähneet näinä päivinä, kuinka tär-
keää on se, että on riittävästi tutkimustoimintaa, jotta tutkittu tieto on perusteena lainsää-
dännölle. Siinä mielessä Kelan tutkimusyksikön ylläpitäminen ja riittävät voimavarat ovat
tärkeitä laadukkaalle lainsäädännölle.

13.29 Satu Taavitsainen sd: Arvoisa puhemies! Hyvät edustajakollegat! Tässä Kelan toi-
mintakertomuksessa on Kelan tutkimustyön keskeisiä tuloksia viime vuodelta. Yhden
näistä mukaan työkyvyn heikkenemistä ennakoivat korkeampi ikä, naissukupuoli, vähäi-
nen koulutus, pienet tulot, sairaudet ja oireilu sekä tunnetut elämäntapariskit. Työn riskite-
kijöistä esiin nousivat muun muassa vuorotyö, ruumiillinen työ, osa-aikaisuus ja aikaisem-
mat työttömyysjaksot. Myös puutteelliset työn hallinnan ja oikeudenmukaisuuden koke-
mukset sekä aikaisemmat sairauspoissaolot ennakoivat työkyvyttömyyttä samoin kuin
kuormittavat elämäntilanteet, tyytymättömyys ja vihamielisyys.

Itä- ja Pohjois-Suomi ovat maantieteellisesti suuren riskin alueita, ja kuntoutuksesta
näyttivät parhaiten hyötyvän henkilöt, joilla oli jokin perussairaus ja mielialaoireita ja jot-
ka tiedostivat terveysongelmansa. Toivonkin, että sote-uudistuksessa kuntoutus otetaan
4



Pöytäkirjan asiakohta PTK 56/2015 vp
uudistuksen ytimeen. Kuntoutuminen työhön on suomalaisen hyvinvointiyhteiskunnan
ydinkysymyksiä ja erittäin tärkeä investointi tulevaisuuteen.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 7/2015 vp joh-
dosta.
5


