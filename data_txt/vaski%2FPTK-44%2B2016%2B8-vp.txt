















































DEMA01B.tmpSave.xml


Pöytäkirjan asiakohta PTK 44/2016 vp
Pöytäkirjan asiakohta 

PTK 44/2016 vp

Täysistunto

Keskiviikko 27.4.2016 klo 14.00—18.04

8. Lakialoite laiksi ehdokkaan vaalirahoituksesta annetun lain 4 §:n muuttamisesta
Lakialoite LA 20/2016 vp Päivi Räsänen kd ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 8. asia. Puhemiesneuvosto ehdottaa, että asia lähetetään perustuslakivaliokuntaan.

Keskustelu

17.49 Päivi Räsänen kd (esittelypuheenvuoro): Arvoisa puhemies! Tässä lakialoitteessa
esitetään, että lakiin ehdokkaan vaalirahoituksesta lisätään vaalikohtainen maksettua mai-
nontaa koskeva kampanjakatto, joka olisi kunnallisvaaleissa 10 000 euroa, eduskuntavaa-
leissa 50 000 euroa ja europarlamenttivaaleissa 80 000 euroa. Tämä aloite pohjautuu hy-
vin pitkälti hallituksen vuonna 2009 asettaman erillisen parlamentaarisen vaali- ja puolue-
rahoituskomitean ehdotukseen. Tuossa komiteanmietinnössä vuodelta 2009 esitettiin, että
lakiin ehdokkaan vaalirahoituksesta lisättäisiin vaalikohtainen maksettua mainontaa kos-
keva kampanjakatto, joka olisi juuri nuo luettelemani summat eli kunnallisvaaleissa
10 000 euroa, eduskuntavaaleissa 50 000 euroa ja europarlamenttivaaleissa 80 000 euroa.

Laissa ehdokkaan vaalirahoituksesta todetaan näin: "Lain tarkoituksena on lisätä vaali-
rahoituksen avoimuutta ja tietoa ehdokkaiden mahdollisista sidonnaisuuksista sekä rajoit-
taa ehdokkaiden vaalikampanjoiden kulujen kasvua". No, tämä lain tarkoitus kampanjoi-
den kulujen kasvun rajoittamisesta ei ole toteutunut, sillä ehdokkaiden toteutuneet kam-
panjakulut ovat jatkaneet kasvuaan viime vaaleissa. Valtiontalouden tarkastusviraston ker-
tomuksessa 2015 vaalirahoituksen valvonnasta — siis vuoden 2015 eduskuntavaaleissa —
todetaan, että kampanjoiden keskimääräiset kulut kasvoivat 5 283 euroa verrattuna vuo-
den 2011 eduskuntavaaleihin ja tuota kasvua oli yhteensä noin 1 200 000 euroa.

Eduskunnan talousvaliokunta on ottanut kantaa kampanjakulujen kasvuun aivan hiljat-
tain mietinnössään Valtiontalouden tarkastusviraston kertomuksesta eduskunnalle vaalira-
hoituksen valvonnasta vuoden 2015 eduskuntavaaleissa. Tässä talousvaliokunnan mietin-
nössä todetaan, että tulee kiinnittää huomiota eduskuntavaalien kampanjakulujen kas-
vuun, ja valiokunta toteaa mietinnössään, että voimassa olevalla lainsäädännöllä ei ole
kyetty hillitsemään kampanjakulujen kasvua.

Sen vuoksi, arvoisa puhemies, olen tämän lakialoitteen tehnyt. Kampanjakaton asetta-
minen hillitsisi kampanjakulujen kasvua ja näin parantaisi ehdokkaiden mahdollisuuksia
osallistua eri vaaleihin, kun tiedossa olisi, että kampanjakulut joka tapauksessa pysyisivät
kohtuullisina.
 Tarkistettu
4.0



Pöytäkirjan asiakohta PTK 44/2016 vp
17.52 Rami Lehto ps: Arvoisa rouva puhemies! Lakialoite on hyvä, vaikkakin itse aset-
taisin näitä kampanjakattoja vieläkin alemmaksi. Jos ajatellaan, että 10 000 euroa kunnal-
lisvaaleissa ja 50 000 euroa eduskuntavaaleissa, niin eivät kaikki siltikään tasavertaisesti
pysty olemaan ehdokkaana. Moni pienipalkkainen perheellinen ei pysty montaa sataa re-
pimään kunnallisvaaleissakaan, ja jos sinä haluat eduskuntavaaleihin ehdokkaaksi, niin pi-
tää päästä kunnallisvaaleissa läpi, ja sinä joudut sinne satsaamaan rahaa, ja kun sitten seu-
raavaksi on eduskuntavaalit, niin on tuo 50 000:kin aika paljon yksiin vaaleihin, että oltai-
siin kaikki tasavertaisia. Tätä on varmaan aika vaikea valvoakin: Sinä et käytä välttämättä
rahaa, vaan saat tutuilta käyttöön ladonseinän, mihinkä saat laittaa esitteitä, toiset eivät saa
ilmaiseksi tällaisia. Eli kuinka sinä olet verkostoitunut, pystyt sitäkin kautta saamaan lisä-
tukea, mikä ei näy ollenkaan tässä vaalirahoituksessa. Mielestäni tämän kampanjakaton pi-
täisi koskea kyllä ihan kaikkea, ei pelkästään mainontaa.

17.54 Ritva Elomaa ps: Arvoisa puhemies! Toivoisin, että vaalien alla ja vaalien välissä
mentäisiin enemmän siihen suuntaan, että ehdokkaat tekisivät jalkatyötä ja tapaisivat vielä
enemmän kansalaisia silmästä silmään. Vaalikulut ovat menneet jo överiksi. Kun aletaan
puhua eduskuntavaaleissa, että laitetaan yli 100 000 euroa per nuppi, niin voidaan todella
jo ajatella, että tämä on liikaa. Henkilökohtaisesti ajattelen niin, että tällaista ilmaista rahaa
ei ole, kun otetaan ammattijärjestöiltä tai yrityksiltä vaalikampanjoihin rahaa. Pitäisi pyr-
kiä siihen, että jokainen hoitaa omat vaalirahoituksensa henkilökohtaisesti ja itse omista
varoistaan. Tämä edustaja Räsäsen tekemä lakiehdotus on kannatettava, koska siinä men-
nään hyvään suuntaan siinä, että vaalirahoituskatto asetettaisiin ja silloin ihmiset, ehdok-
kaat, tulisivat enemmän yhtenäisesti samalle viivalle eikä olisi näitä ylilyöntejä näistä
mahdottomista kuluista.

17.55 Mikko Kärnä kesk: Arvoisa rouva puhemies! Edustaja Räsäsen aloite ja sen tavoi-
te on ehdottomasti hyvä ja jalo. Itse pohdiskelen kuitenkin sitä, millä tavalla tätä kampan-
jakattoa sitten käytännössä valvottaisiin, mikäli meillä tällainen laki olisi.

Toinen duubio liittyy siihen, antaisiko tämä laki mahdollisesti jonkun tyyppistä etua sel-
laisille henkilöille, joilla on läheiset suhteet esimerkiksi mediaan tai jotka saavat, kuten
edustaja Lehto mainitsi, tukea, näitä ilmaisia ladonseiniä ja esitteitä, eli antaisiko tämä sit-
ten tällaisille henkilöille etulyöntiaseman suhteessa niihin, jotka joutuvat kampanjoimaan
aivan raharahalla. Pohdin tätä tasa-arvoisuusnäkökulmaa.

Mutta on aivan selvää, että mikäli meillä jonkun tyyppinen kampanjakatto olisi ja mikä-
li meillä olisi myös keinot valvoa, että tätä myös noudatetaan, niin ehdottomasti se paran-
taisi ehdokkaiden mahdollisuuksia osallistua eri vaaleihin ja pitäisi kulut kohtuullisina.
Olen kyllä edustaja Elomaan kanssa aivan samaa meiltä, että nyt kun aletaan liikkua jo yli
100 000 euron summissa, niin se on aikamoinen määrä laittaa vaalirahaa yksiin eduskun-
tavaaleihin. Eli varmasti aloite on sellainen, että sitä tulee vakavalla mielellä harkita ja
pohtia aikanaan valiokunnassa.

17.56 Päivi Räsänen kd: Arvoisa rouva puhemies! Itse pitäisin kyllä tätä 50 000 euron
kattoa eduskuntavaaleissa jo aika merkittävänä rajauksena, kun esimerkiksi viime edus-
kuntavaaleissa suurin kampanja oli lähes 130 000 euroa ja muitakin varsin suuria kampan-
joita käytiin, joten kyllä sillä jo saataisiin tätä oikeudenmukaisuutta lisättyä.
2



Pöytäkirjan asiakohta PTK 44/2016 vp
Se on tietenkin selvää, että toki esimerkiksi meillä istuvilla kansanedustajilla — niillä
meistä, jotka lähtevät seuraaviin eduskuntavaaleihin ehdolle — tai niillä, joilla on muuta
medianäkyvyyttä, on aina oma etulyöntiasemansa aivan uusiin yrittäjiin verrattuna, mutta
mielestäni tämä kampanjakatto toisi kuitenkin oikeudenmukaisuutta tilanteeseen.

Sitten vielä täällä kysyttiin ja pohdittiin sitä, miten tätä valvottaisiin. Itse en tätä valvon-
tapuolta pidä ongelmana, koska meillä joka tapauksessa on vaalirahoituksen ilmoitusvel-
vollisuus, ja jopa näitä ennakollisiakin ilmoituksia voidaan tehdä. Eli kyllä ehdokkaat jou-
tuvat aika tarkasti suunnittelemaan ja pohtimaan, minkä verran ja millaista rahoitusta ja
minkälaista mainontaa, minkälaisia kuluja vaalikampanjasta tulee, ja myös siitä myöhem-
min raportoimaan, joten uskon, että tämä katon valvonta kyllä onnistuisi saman järjestel-
män puitteissa.

17.58 Mika Niikko ps: Arvostettu rouva puhemies! Edustaja Räsäsen lakialoite on sinän-
sä symbolisesti varmaan ihan hieno asia, mutta nyt perustelen asian, minkä takia tässä nyt
ei ole välttämättä tarvetta tähän suuntaan edetä eduskunnassa.

Ensinnäkään ei se nyt ole yksi yhteen, kuinka paljon käyttää rahaa, että tulee valituksi
eduskuntaan. Esimerkiksi viime eduskuntavaaleissa jäi ulkopuolelle useita ehdokkaita, jot-
ka käyttivät sen yli 50 000 euroa tai jopa 100 000 euroa ja enemmänkin rahaa eivätkä pääs-
seet lähellekään eduskuntaa. Eduskuntavaaleissa tippuu myös kansanedustajia, jotka käyt-
tävät yli 50 000 euroa eivätkä silti pääse läpi. Elikkä tällä haluan sanoa sen, että jos äänes-
täjän silmissä ehdokkaalla ei ole sanomaa ja jotain missiota, mitä hän ajaa, tai uskottavuut-
ta, niin ei sitä yksin rahalla osteta.

Toisekseen se heikkous tällaisessa lainsäädännössä olisi se, että jos joku haluaa omalla
rahalla pyrkiä eduskuntaan, niin miksei sitä hänelle suotaisi. Jos hän haluaa siihen laittaa
rahaa — nimenomaan puhun nyt omasta rahasta, en lahjoituksena saadusta tai jostain am-
mattijärjestön saamasta rahasta — niin sen soisin hänelle.

Täytyy muistaa myös se, että eduskuntavaaleissa ja muissakin vaaleissa hyvin vahvoilla
ovat ne ehdokkaat, jotka ovat jonkunnäköisen tempun tehneet julkisuudessa aikaisemmin
tai jonkun urheilusuorituksen. Heillä on sitten valtava ylilyöntiasema muihin ehdokkaisiin
nähden, jos he pääsevät tavallaan julkisuuteen ilman rahaa.

Arvoisa puhemies! Tärkeämpää olisi eduskunnassa keskustella tästä asiasta syvemmin
siltä näkökannalta, kuinka tämä avoimuus lisääntyisi. Nyt täällä on ihan lyhyen ajan sisäl-
lä, tämän vuoden aikana, puhuttu kaksi kertaa erilaisissa lähetekeskusteluissa vaalirahoi-
tuksesta, ja silti ei minkäännäköistä signaalia ole tullut meidän hallitukselta siitä, lähde-
täänkö muuttamaan lakia siihen, että esimerkiksi kaikki ehdokkaat, jotka ovat kunta- tai
eduskuntavaaleissa ehdokkaina, julkaisisivat ne rahoituslähteensä, vaikka eivät tulisi vali-
tuiksi. Me tiedämme, että esimerkiksi kuntavaaleissa on hyvin paljon luottamuspaikkoja
niille henkilöille, jotka eivät pääse valtuustoon saakka, ja kuitenkaan heidän ei tarvitse ker-
toa lainkaan, mistä he saavat rahansa — ei siitäkään huolimatta, vaikka pääsisivät puheen-
johtajaksi vaikkapa kaupunkisuunnittelulautakuntaan ja vaikuttamaan keskeisesti yrittäji-
en intresseihin.

Arvoisa puhemies! Toivon, että tämän hallituskauden aikana vielä tämä luottamushen-
kilöiden rahoituksen avoimuus lisääntyisi. Ja yksi asia, jos me haluaisimme parantaa jolla-
kin tavalla myös näiden muiden henkilöitten mahdollisuutta päästä valituksi, joilla ei ole
siihen lähtökohtaisesti samanlaisia taloudellisia varoja kuin monella muulla, olisi antaa
vaikka verovähennysoikeus tähän kampanjointiin käytettyihin varoihin johonkin määrät-
3



Pöytäkirjan asiakohta PTK 44/2016 vp
tyyn summaan saakka. Silloin sitä omaa rahaa (Puhemies koputtaa) käytettäisiin helpom-
min eikä ruvettaisi kikkailemaan erilaisten ammattijärjestöjen (Puhemies koputtaa) työ-
ajan saamisilla ja joillain muilla panoksilla, joita ei ilmoiteta minnekään.

18.01 Päivi Räsänen kd: Arvoisa puhemies! Tässä keskustelussa on tullut esiin ihan hy-
viä ja pohtimisen arvoisia näkökulmia.

Haluan itse vielä lisätä sen, että kampanjakatto kunnallisvaaleissa kohtelisi kyllä jonkin
verran eriarvoisesti eri kunnissa olevia ehdokkaita. On varmasti aivan eri asia kampanjoi-
da Helsingissä kuin vaikkapa Lopella kunnallisvaaleissa, eri tavalla sitä rahaa tarvitaan.
Mutta se, minkä takia näihin summiin päädyin, oli ihan yksinkertaisesti parlamentaarinen
vaali- ja puoluerahoituskomitea, joka päätyi näihin summiin.

Muistutan myös, että meillä on mahdollisesti jatkossa tulossa myös maakuntavaalit, jot-
ka nekin sitten syövät kampanjakuluja ja vaativat rahoitusta. Mikäli tällainen kampanjakat-
tojärjestelmä perustettaisiin, niin mielestäni olisi johdonmukaista ulottaa se myös näihin
maakuntavaaleihin.

Presidentinvaaleista haluan vielä todeta, että niihin osallistuu huomattavasti vähemmän
ehdokkaita ja ne luonteeltaan eroavat hyvin paljon muista vaaleista, joten en pidä kampan-
jakaton asettamista presidentinvaaleihin tarpeellisena.

Keskustelu päättyi.

Asia lähetettiin perustuslakivaliokuntaan.
4


