















































DEMCB40.tmpSave.xml


Pöytäkirjan asiakohta PTK 6/2016 vp
Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

3. Rikokseen syyllistyneen ulkomaalaisen karkoittaminen
Kansalaisaloite KAA 4/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

17.02 Olli-Poika Parviainen vihr: Arvoisa rouva puhemies! Vakavat rikokset herättävät
aivan ymmärrettävästi suomalaisissa myös moraalista närkästystä. On myös ymmärrettä-
vää, että kun hädänalaisia on paljon ja joudumme muutenkin valitsemaan, keitä pystymme
auttamaan Suomessa, eivät ihmiset, jotka tuovat turvattomuutta tullessaan, voi olla jonon
kärkipäässä.

En silti kannata aloitteeseen sisältyvän lakiehdotuksen hyväksymistä, koska aloitteen
perusajatus näyttää toteutuvan jo nykyisessä lainsäädännössä. Arvostan kuitenkin sitä, että
kansalaisaloite on jälleen saatu eduskuntaan asti.

Vihreät lähtevät nollatoleranssista väkivallan ja ihmisten seksuaaliseen itsemääräämis-
oikeuteen kajoamisen suhteen. Henkilökohtainen mielipiteeni on, että esimerkiksi rais-
kauksista tuomitaan Suomessa usein aivan liian kevyitä rangaistuksia.

Törkeät rikokset pitää ottaa huomioon myös karkotusperusteena. Ulkomaalaislainsää-
däntö mahdollistaakin jo nyt ulkomaalaisten karkotukset lievempienkin rikosten (Hälinää
— Puhemies koputtaa) kuin törkeiden perusteella ja vankeusrangaistuksen pituudesta riip-
pumatta.

Mitä tulee turvapaikan saaneisiin, laki mahdollistaa henkilön aseman tarkastelun uudel-
leen ja lakkauttamisen, jos henkilö syyllistyy rikoksiin. Tämä koskee sekä pakolaisasemas-
sa olevia että suojelun tai humanitaarisen suojelun asemassa olevia.

Jos asema lakkautetaan ja olosuhteet lähtömaassa muuttuvat, voidaan henkilö siis myös
karkottaa. Esimerkiksi viime vuonna Suomi päätti karkottaa 90 ulkomaalaista rikosten ta-
kia. Karkotusehdotuksia tehtiin tätäkin enemmän.

Asiaan liittyvä sääntely vaihtelee sen mukaan, millä perustein oleskelulupa on myönnet-
ty. Käytännön haasteita ovat usein esimerkiksi kohdemaan sekava tilanne tai valtioiden vä-
liltä puuttuva palautussopimus.

Eräs seikka on kuitenkin pidettävä kirkkaana mielessä: Suomi on oikeusvaltio, ja Suomi
on sivistysvaltio. Suomessa emme kiduta ihmisiä emmekä tuomitse heitä kuolemaan mis-
sään olosuhteissa.

Siksi on johdonmukaista ja oikein, että emme myöskään lähetä ihmisiä Suomesta olo-
suhteisiin, joiden tiedämme johtavan kuolemaan ja kidutukseen jossain toisaalla. Tämä ra-
 Tarkistettu
4.0



Pöytäkirjan asiakohta PTK 6/2016 vp
joittaa sitä, ketä voidaan karkottaa ja minne. Samasta syystä kansalaisaloitteessa väläytetyt
karkotusautomaatit ovat ongelmallisia.

Vihreätkin ovat valmiita ottamaan Suomessa törkeään rikokseen syyllistyneen henkilön
oleskeluluvan jatkon tai mahdollisen karkotuksen automaattisesti harkittavaksi aina hänen
vapauduttuaan. Harkinnan on kuitenkin aina perustuttava yksilölliseen suojelutarpeen tut-
kintaan.

Ajatus karkotusautomaatista sisältää riskin siitä, ettei tilannetta katsottaisi riittävän tar-
kasti. Paitsi että se ei olisi sivistysvaltiossa oikein, se voi johtaa myös kansainvälisen oi-
keuden vastaisiin tilanteisiin. Pienen Suomen etu kuitenkin on, että kansainvälisiä sopi-
muksia yleisesti maailmassa noudatetaan.

Käsittelyjä on joka tapauksessa syytä pyrkiä nopeuttamaan, oli kyse sitten karkotukseen
tai turvapaikkaan liittyvästä tutkinnasta. Jotta näin voitaisiin tehdä, viranomaiset tarvitse-
vat riittävät resurssit.

Nyt monille on syntynyt sellainen kuva, ettei ihmisiä voisi tarvittaessa karkottaa. Osin
sen vuoksi yli 54 000 ihmistäkin varmaan on tämän kansalaisaloitteen allekirjoittanut. La-
kejamme voi olla tarpeen selkeyttää paitsi sisällöllisistä syistä myös siksi, että lakien sisäl-
tö olisi suomalaisille ymmärrettävämpi.

Arvoisa rouva puhemies! Kansalaisaloite ei määrittele ulkomaalaista. Lakiehdotus kos-
kisi siis kaikkia ulkomaalaisia. Tulkitsen aloitetta ja käytyä julkista keskustelua kuitenkin
niin, että nyt puhutaan pääasiassa turvapaikanhakijoista. Turvapaikanhakijoiden tekemik-
si epäillyt rikokset ovat olleet paljon esillä julkisuudessa.

Lainsäätäjän näkökulmasta jokainen rikos on tuomittava, jotkut erityisen tuomittavia ja
jokainen rikos on liikaa. On silti hyvä muistaa, että niin kammottavia rikoksia kuin esimer-
kiksi raiskaukset ovatkin, vain pieni osa turvapaikanhakijoista ja pakolaisista syyllistyy ri-
koksiin.

Rikoksiin syyllistyvät henkilöt mustaavat sen suuren enemmistön maineen, joka on tul-
lut tänne hyvin aikein. Koko ryhmän tuomitseminen rikoksentekijöiden vuoksi on aina yk-
siselitteisesti väärin.

On turvapaikanhakijoiden oma intressi, että rikokset käsitellään oikeudenmukaisesti ja
tarkasti ja että syylliset voidaan eräin edellytyksin käännyttää tai karkottaa. Usein pakolais-
ten omat yhteisöt ovat kärkevimpiä tuomitsemaan rikolliset. He tietävät, että heidät kaikki
leimataan herkästi, jos rikoksia tapahtuu.

Rangaistuksen uhka on tärkeä ja välttämätön väline rikosten ehkäisyssä. Mutta meidän
kannattaa käyttää myös muita keinoja vähentää ja ennalta ehkäistä rikoksia. Näin toimim-
me myös, jos huomaamme, että joku kantaväestön ryhmä tekee rikoksia muita herkem-
min. Kunkin ryhmän kohdalla on syytä kysyä, millä täsmätoimilla saamme siihen kuulu-
vat pidettyä kaidalla polulla.

Lopuksi haluan todeta, että rikoksista tuomitsevat Suomessa tuomioistuimet, eivät kan-
sankäräjät tai verkkojulkaisut. Ei ole yksi eikä kaksi kertaa, kun esimerkiksi mediassa on
esitetty turvapaikanhakijoiden tekemistä rikoksista epäilyjä, jotka ovat myöhemmin osoit-
tautuneet täysin perusteettomiksi. Henkilö on syyllinen vasta, kun syyllisyys on toteen
näytetty. Tuomiot sekä käännyttäminen ja karkottaminen ovat käytössä jo nyt. Niiden mää-
räämisen on Suomessa perustuttava jatkossakin oikeusperiaatteisiin ja kansainvälisiin so-
pimuksiin.
2



Pöytäkirjan asiakohta PTK 6/2016 vp
17.07 Veera Ruoho ps: Arvoisa puhemies! Edustaja Parviainen toikin tuossa edeltävässä
puheenvuorossa esiin näitä nykyisen lain mahdollisuuksia karkottamiseen, joten niihin en
puutukaan sitten enempää, mutta pidättäydyn spekuloimasta näitten kansalaisaloitteen al-
lekirjoittajien motiiveja.

Tämä on tärkeä aihe käsitellä, ja minä asetan sen ensin siihen kehykseen, että on yleinen
ilmiö se, että maahanmuuttajataustaiset syyllistyvät rikoksiin moninkertaisesti useammin
kuin kantaväestö suhteutettuna heidän määräänsä. Näin siis muissakin eurooppalaisissa
maissa kuin pelkästään Suomessa.

Minä olen vuosia itse tehnyt maastakarkotustutkintaa ja -tehtäviä karkotus- ja maahan-
tulokieltoesityksineen poliisissa ja siten tunnen tämän prosessin läpikotaisin. Ilahduin, kun
me jo keväällä saimme hallitusohjelmaan kirjauksen siitä, että rikoksiin syyllistyneiden ul-
komaalaisten maastakarkotusprossia nopeutetaan. Itse maastakarkotusprosessihan on hy-
vin monivaiheinen, sen yksityiskohtiin en tässä mene, mutta totean, että suurin viivästys
prosessissa kohdistuu niin sanottuun loppuvaiheeseen eli siihen, että valitusoikeudet ja
karkotuspäätösten täytäntöönpanokiellot viivästyttävät aktuaalista maasta poistamista.

Voin kertoa, että kun poliisi aloittaa maastakarkotusprosessin, juttu on lähtökohtaisesti
jo hyvin vahva. Ja senkin haluan mainita vielä, että näitä juttuja oli sinä aikana, kun itse
olin niissä tehtävissä — tietysti nyttenkin — niin paljon kuin tutkijat niitä ehtivät valmis-
tella ja tehdä. Tarkoitan sitä, ettei lähdetä kevein perustein kokeilemaan, saataisiinko tämä
ihminen käännytettyä tai karkotettua. Korostan siis tässä prosessin nopeuttamisessa sitä,
että karkotuspäätösten täytäntöönpano tulee mahdollistaa pikaisesti, vaikka henkilö valit-
taisi. Kannatan ensisijaisesti valitusten käsittelyjen nopeuttamista oikeuslaitoksissa — ja
mieluiten siten, että hallinto-oikeustason ratkaisu olisi se ylin valitusaste käytännössäkin.

Ja sitten lopuksi haluaisin muistuttaa, että rikollisten maastakarkottamiseen liittyy maa-
hantulokiellon määrääminen. Ja suurelta osin, rikoksesta riippuen, kiellon pituus vaihtelee
5, 10, 15 vuoden välillä tai toistaiseksi. Ja vuosia on ollut ongelmana tämä maahantulokiel-
lon rikkominen. Ulkomaalaiset rikkovat maahantulokieltoa jopa useita kertoja kuukaudes-
sa. Suomessa maahantulokiellon rikkomisesta seuraa maksimissaan vain sakkoa. Pohjois-
maiden esimerkkien mukaisesti — ja 8.12. hallituksen turvapaikkapoliittisessa toimenpi-
deohjelmassakin on mainittu se — yritetään nostaa tämän maahantulokiellon rikkomisen
maksimirangaistus vankeuteen. Ja sitten minä näen, että vankeusrangaistuksen uhalla ja
Pohjoismaiden esimerkkien mukaisesti vielä sillä, että rangaistus voitaisiin määrätä kärsit-
täväksi ulkomaalaisten kotimaassa, olisi vahva ennalta ehkäisevä vaikutus.

Arvoisa puhemies! Vielä tähän kansalaisaloitteeseen: siinä sinänsä on sellainen oikea
henki, vaikka se ei nyt todellakaan täysin kohdistunut siihen ongelmien ytimeen, mikä näin
käytännön maastakarkotusesityksiä ja -tehtäviä tehneenä näkökulmani on.

17.12 Mika Niikko ps: Arvoisa rouva puhemies! Hyvät kollegat! Ensiksi täytyy lausua
kiitokset kansalaisaloitteen tekijöille, sillä tämä aihe on hyvin tärkeä ja hyvin paljon myös
tunteita herättävä sekä huolta herättävä kansalaisten keskuudessa. Siinä mielessä on hie-
noa, että saitte tämän asian eduskunnan käsittelyyn.

Eduskunnan tulee kyetä luomaan lakeja, jotka edistävät ennen kaikkea Suomen kansa-
laisten turvallisuutta. Tämä kansalaisaloite on tarpeen, jotta Suomi säilyisi turvallisena
paikkana, jollainen se on tähän saakka ollut.

Ensiksi tärkeä asia: Ulkomaalaisten rikollisuutta Suomessa voidaan ehkäistä. Tärkeä
keino on se, että täällä saavat suojelua vain todellisessa tarpeessa olevat. Heillä on hyvä
3



Pöytäkirjan asiakohta PTK 6/2016 vp
motivaatio elää suomalaisten lakien mukaisesti. Maahanmuuttajien määrän rajoittaminen
tarkoittaa myös parempia kotouttamismahdollisuuksia.

Arvoisa puhemies! Niin kauan kuin jatkamme Geneven ja Dublinin sopimusten eris-
kummallista tulkintaa, holtiton maahanmuutto ei tule, ikävä kyllä, loppumaan. Geneven
sopimuksen henkenä on pelastaa vainottuja ihmisiä, kuten vainottuja, jotka joutuvat kidu-
tettavaksi tai surmattavaksi. Turvapaikkamenettelyssä ei pitäisi olla kyse siitä, että sotatoi-
mialueiden ihmisiä evakuoidaan tuhansien kilometrien päähän ja jätetään sinne, vaikka
konflikti olisi ratkennut. Nykyinen tulkinta on vastuutonta resurssien käyttöä järjestelmän
väärinkäyttäjien hyväksi. Sivutuotteena lahjoitamme tulovirrat ihmissalakuljettajille ja ter-
roristeille.

Miksi tämä on niin tärkeä asia? Viime vuonna Suomesta haki kansainvälistä suojelua
yhteensä 32 476 henkilöä. Suurimmat hakijamäärät tulivat Irakista, 20 485, Afganistanis-
ta, 5 214, ja Somaliasta, 1 981. Syyriasta, vaikka siitä paljon puhutaan, tuli vain 877 hen-
kilöä. Vaikka tämä pakolaiskeskustelun päärooli on Syyriassa, sieltä saakka ei kuitenkaan
Suomeen jostain syystä saavuta.

Mikäli oleskeluluvan päätöksiä tarkastellaan ilman rauenneita ja tutkimatta jätettyjä tur-
vapaikkahakemuksia, käy ilmi, että Suomella on hyvin löysä linja oleskeluluvan myöntä-
misessä. Vuonna 2015 kaikista hakemuksista myönteisten oleskelulupapäätösten osuus oli
60 prosenttia. Päätöksistä siis vain 40 prosenttia oli kielteisiä. Erityisen suosivia päätökset
ovat juuri niistä maista tulleita kohtaan, joista väestöä tulee eniten. Somalialaisten saama
myönteisten turvapaikkapäätösten osuus oli 97 prosenttia. Irakilaisten kohdalla vastaava
luku oli 85 ja Afganistanista tulleilla 72 prosenttia. Muissa Pohjoismaissa on olennaisesti
tiukempi linja. Ruotsissa irakilaiset saivat myönteisen ratkaisun 58 prosentissa tapauksis-
ta, ja Tanskassa luku oli 38.

Viime syksystä saakka julkisuudessa on useasti toistettu erityisesti sisäministeri Orpon
suulla, että noin 30 prosenttia turvapaikanhakijoista tulee saamaan oleskeluluvan Suo-
meen. Kuntia on pyydetty valmistautumaan vastaanottamaan 10 000 myönteisen päätök-
sen saanutta. Nykylinjalla siis todellinen riski on, että toteutuvat luvut ovat reilusti yli
10 000. Koomista kyllä, ennuste riippuu pitkälle siitä, kuinka suuri osa hakijoista laittaa
hakemuksensa vapaaehtoisesti raukeamaan. Viime vuonna yksistään, 2015, irakilaisten
osalta 3 186 hakemusta raukesi. Tänä vuonna luku tähän saakka on 918. Tämä tulee hyvin
pitkälle määrittämään sen, kuinka paljon näistä jo viime vuonna yli 20 000 irakilaisesta tu-
lee jäämään Suomeen. Siinä mielessä tämä 10 000:een varautuminen kunnissa voi olla
liian varovainen arvio.

Arvoisa puhemies! Hallitus on poistamassa humanitääristä suojelua koskevan oleskelu-
luvan. Tämä on hyvä esimerkki oikeasta suunnasta. Humanitääristä suojelua koskevan
oleskeluluvan edellytyksistä ei säädetä Euroopan unionin lainsäädännössä, ei myöskään
pakolaissopimuksessa. Tämä on Suomen oma, kansallinen ratkaisu. Tämä ei kuitenkaan
ratkaise siirtolaisongelmaa kuin nimeksi. Sisäministeriön kotisivujen mukaan humanitää-
risen suojelun perusteella oleskelulupia on myönnetty hyvin vähän. Vuosina 2013 ja 2014
sen osuus on ollut noin 1 prosentti kansainvälistä suojelua saaneiden kokonaismäärästä.

Arvoisa puhemies! Asiantuntijoiden mukaan siirtolaisaallolle ei näy loppua. Suomen pi-
tää omatoimisesti muuttaa tulkintalinjaansa kansainvälisistä sopimuksista ja laittaa rajat
kiinni. Meidän täytyy eduskunnassa myös keskustella näiden pakolaissopimusten, Gene-
ven sopimusten ja muiden, uudelleentulkitsemisesta.
4



Pöytäkirjan asiakohta PTK 6/2016 vp
Arvoisa puhemies! Lopuksi haluan sanoa, että kannatan kansalaisaloitetta vakaviin ri-
koksiin syyllistyneiden ulkomaalaisten karkottamisesta. Oikeuspoliittisen tutkimuslaitok-
sen mukaan Lähi-idästä tai Pohjois-Afrikasta kotoisin oleva mies syyllistyy raiskaukseen
16 kertaa todennäköisemmin kuin kantaväestön suomenkielinen. Tämä luku on ikävakioi-
tu. Helsingissä niin sanotuista puskaraiskaajista kaikki yhtä lukuun ottamatta olivat ulko-
maalaistaustaisia sekä viime että toissa vuonna.

Valitettavasti tämä ongelma ei ratkea pelkällä valistuksella ja koulutuksella. Tässä tilan-
teessa osoitamme välittämistä kaikkia Suomessa asuvia kohtaan, jos otamme lujan, käy-
tännöllisen auktoriteetin. Ei riitä, että sanotaan, että jotain ei saa tehdä. Pahalla teolla pitää
olla riittävät seuraukset. Lainsäädännön uskottavuus ja tiukka linja hyödyttävät ennen
kaikkea niitä maahanmuuttajia, jotka elävät maassamme lainkuuliaisesti. Ei ole todella-
kaan hauskaa joutua kenenkään kuulemaan maanmiestensä tekemistä rikoksista harva se
päivä. Tällainen uutisointi ei ole hyväksi. Kun otamme nyt tiukan linjan, emme kulje sa-
maa polkua kuin länsinaapurimaamme Ruotsi, jossa kärsitään korkeista rikollisuusluvuis-
ta. Suomi voi säilyä suomalaisena maana, jossa kantaväestö ja maahanmuuttajat viihtyvät
ja elävät yhdessä lain mukaan.

Arvoisa puhemies! Suomen ulkomaalaislain mukaan jo nyt voidaan karkottaa ulkomaa-
lainen, jos rikoksesta saisi vähintään vuoden vankeutta tai jos rikollisuus on toistuvaa.
Tämä kansalaisaloite tekisi karkottamisesta ei ainoastaan optiota vaan myös lähtökohtai-
sen käytännön. Lisäksi on panostettava siihen, että karkotukset saadaan käytännössä toteu-
tettua eikä muutoksen voimaa vesitetä kohtuuttoman tiukoilla tulkinnoilla vaarallisista alu-
eista. On erittäin hyvä, että ulkoministeri ajaa tätä asiaa eteenpäin.

Kansalaisaloitteen kohdalla on saivarreltu myös muun muassa siitä, että se ehdottaa va-
kaviin rikoksiin syyllistyneiden karkottamista. Helppohan tästä saivartelukysymyksestä on
päästä eroon. Vaihdetaan sana "vakava" sanaksi "törkeä", niin rikoslaista löytyy valmiiksi
sellaiset listat, joissa törkeisiin rikoksiin syyllistyneet luetellaan. Lisäksi voidaan harkita
eduskunnassa, kannattaisiko säädökseen sisällyttää lieviä rikoksia usein uusivat henkilöt,
jotka tulisi myös karkottaa.

Arvoisa puhemies! Aivan tähän lopuksi haluan sanoa, että nopeasti muuttuvassa maail-
massa vastuulliset päättäjät ajantasaistavat lakeja nopeasti. Mitä tulee tähän kansalaisaloit-
teeseen, se osoittaa vain kansalaisten vakavaa huolta omasta turvallisuudesta. Ei voi olla
niin, että kansanedustajat eivät tunnista tätä aitoa huolta ja hätää. Tämä on lainsäädännöl-
linen ongelma. Tätä aloitetta ei pidä hylätä muotoseikkojen vuoksi, vaan sen käsittelyn tu-
lee johtaa lainsäädännön tiukentamiseen. Kannatan siis tätä kansalaisaloitetta.

Puhemies Maria Lohela: Puheenvuorojen enimmäispituus on 10 minuuttia. — Edustaja
Immonen seuraavaksi.

17.21 Olli Immonen ps: Arvoisa puhemies! Suomen vankilat ovat pullistelleet jo useiden
vuosien ajan ulkomaalaisista vangeista. Ulkomaalaisten vankien määrä Suomen vankilois-
sa on kasvanut jo yli 20-kertaiseksi vuodesta 1992 tähän päivään. Ulkomaalaisten vankien
määrä uhkaa kasvaa tulevaisuudessa entistä suuremmaksi, sillä tiedämme Eurooppaa pa-
rasta aikaa vavisuttavan turvapaikanhakijakriisin tuovan maahamme mukanaan paljon
muitakin kuin pelkästään turvaa hakevia ihmisiä. Ei ole suomalaisten veronmaksajien etu-
jen mukaista, että Suomen valtion toimesta perusteettomasti säilötään ja elätetään ulko-
maalaista rikollista ainesta, jos heidät vaihtoehtoisesti voitaisiin karkottaa Suomesta.
5



Pöytäkirjan asiakohta PTK 6/2016 vp
Arvoisa puhemies! Nykyisin rikoksiin syyllistyneiden ulkomaalaisten karkottamisessa
ongelmat liittyvät suurelta osin siihen, että hallinto-oikeuksille sekä karkotuspäätöksiä te-
keville viranomaisille on annettu liikaa tulkintavaltaa sen suhteen, voidaanko ulkomaalai-
nen tiettyjen ehtojen täyttyessä karkottaa takaisin kotimaahansa. Ja liian usein hallinto-oi-
keudet kumoavatkin rikollisista ulkomaalaisista tehtyjä karkotuspäätöksiä. Lisäksi ongel-
mana on se, että osa karkotettavista joudutaan tuomaan takaisin ja päästämään Suomessa
vapaaksi, jos heidän lähtömaansa ei suostu ottamaan heitä vastaan.

Jo nykyisin ulkomaalaislain 149 §:n mukaan maasta voidaan karkottaa ulkomaalainen,
jonka on esimerkiksi todettu syyllistyneen rikokseen, josta on säädetty enimmäisrangais-
tuksena vähintään 1 vuosi vankeutta, taikka jonka on todettu syyllistyneen toistuvasti ri-
koksiin. Myös kansalaisaloitteessa linjataan, että vakaviin rikoksiin syyllistyneet maahan-
muuttajat tulisi voida karkottaa pois Suomesta.

Ymmärrän kuitenkin sen, mitä tällä kansalaisaloitteella on haluttu ajaa takaa. Jotta kan-
salaisaloitteen todellinen tahto ja henki toteutuisi, yksi hyvä tapa muuttaa lakia olisi se, että
nykyinen lain muotoilu "voidaan karkottaa" korvattaisiin muotoilulla "karkotetaan". Täl-
löin Maahanmuuttovirastolle, hallinto-oikeuksille ja karkotuspäätöksiä tekeville viran-
omaisille ei jäisi enää harkinta- ja tulkintavaltaa tässä asiassa. Tämä olisi pieni mutta huo-
mattava muutos lakiin, ja se vastaisi paremmin myös kansan yleistä oikeustajua.

Jos taas karkottaminen olisi mahdotonta siksi, että mikään maa ei suostu ottamaan kar-
kotettavaa henkilöä vastaan, tulisi hänet pitää talteenotettuna, kunnes karkottaminen on
mahdollista. Järkevää olisi myös se, että tilapäistä oleskelulupaa ei myönnettäisi lainkaan
henkilölle, joka on määrätty karkotettavaksi ulkomaalaislain 149 §:n perusteella, vaan täl-
lainen henkilö pidettäisiin talteenotettuna, kunnes maasta poistaminen voidaan panna täy-
täntöön.

Arvoisa puhemies! Nyt käsittelyssä olevan kansalaisaloitteen henki on hyvä ja täysin oi-
kea. Suomen valtion tehtävänä ei ole toimia ulkomaalaisten rikollisten turvasatamana vaan
ennen kaikkea Suomen kansalaisten edun ajajana yhä epävakaammaksi muuttuvassa maa-
ilmassa. Siksi haluankin kannustaa hallitusta ottamaan tämän kansalaisaloitteen mukaisen
kansan tahdon huomioon hallituksen tarkastellessa tätäkin kohtaa ulkomaalaislainsäädän-
nöstä ja ryhtymään toimenpiteisiin lain järkevöittämiseksi.

17.25 Antti Kurvinen kesk:  Arvoisa rouva puhemies! Hyvät edustajakollegat! Tänään
meillä on käsittelyssä kansalaisaloite jälleen kerran. Tällä kertaa aiheena on ulkomaalais-
ten rikoksentekijöitten karkottaminen. Ehkä tärkein viesti tästä aloitteesta on se, että se on
aika voimakasta ajankuvaa vuosien 2015 ja 2016 Suomesta ja Euroopasta. Noin 54 000
suomalaista on kokenut pelon siitä, että maahamme muuttaneitten turvapaikanhakijoitten
tai muuten tänne tulleitten henkilöitten rikokset voivat vaarantaa heidän perusturvallisuut-
taan. Se on sellainen viesti, joka pitää meidän kaikkien kansanedustajien yli puoluerajojen
ja hallitus- ja oppositiorajojen ottaa vakavasti.

Tähän aloitteeseen kantaa ottamista vaikeuttaa se, että ehkäpä tämän aloitteen tekijät ei-
vät ole aivan loppuun asti hioneet ja miettineet, kun he ovat tätä aloitetta tehneet. Täällä on
monta sellaista aika isoakin muotoepäselvyyttä. Minusta ei voi sanoa niin, että tätä ei voisi
hyväksyä sen takia, että tässä on pieniä muotopoikkeuksia. Tämä on hyvin keskeneräinen
ja epäselvä ja paikoittain jopa aika sekava aloite. Muun muassa käsitteen "ulkomaalainen"
määrittely on jäänyt tästä pois ja täällä puhutaan välillä vakavista rikoksista ja välillä yli-
6



Pöytäkirjan asiakohta PTK 6/2016 vp
päänsä rikokseen syyllistyneistä ulkomaalaisista. Uskon, että nämä tekijät jo pelkästään
johtavat siihen, että tätä aloitetta tällaisenaan ei voi hyväksyä.

Paljon käydään keskustelua siitä, mitenkä Suomeen tulleiden turvapaikanhakijoiden,
joilla ei ole meidän ulkomaalaislakimme ja meitä velvoittavien kansainvälisten sopimus-
ten ja meidän perustuslakimme pohjalta oikeutta turvapaikkaan, palautus tulisi järjestää ja
mitenkä henkilöt, jotka ovat syyllistyneet Suomessa rikoksiin, saisi pois maasta. Itse toi-
voisin, että harkittaisiin jatkossa sellaista lainsäädäntöä, että mikäli henkilön lähtömaa on
edelleen vaarallinen ja henkilö voi siellä kokea vainoa mutta jos siinä lähellä on naapuri-
maa, jos maa A, josta henkilö on lähtöisin, on vaarallinen, niin jos naapurimaa B tai naa-
purimaa C on sellainen, missä tähän henkilöön ei kohdistu vainoa, voisiko hänet palauttaa
sitten tähän valtioon. (Eva Biaudet: Sanoo varmaan tervetuloa!) — Niin, varmaan toivon,
että siitä käydään keskustelua, ja tämä on hallitukselle semmoinen viesti, että käydään neu-
vottelua näitten naapurivaltioitten kohdalla.

Kuitenkin toivon, että kun tätäkin kansalaisaloitetta käsitellään ja mietitään, mitä tämä
tarkoittaa, niin huomioidaan meidän perustuslakimme 9 §:ssä olevat toteamiset, missä aika
kategorisesti kielletään karkottamasta Suomen kansalaista. Minä en tiedä, tarkoitetaanko
tässä ulkomaalaisella Suomeen muuttanutta henkilöä, joka on voinut saada vaikka Suo-
men kansalaisuuden. Tosiaan perustuslain 9 §:n 3 momentti tämän kieltää ja 4 momentissa
todetaan, että ulkomaalaista ei saa karkottaa, luovuttaa tai palauttaa, jos häntä tämän vuok-
si uhkaa kuolemanrangaistus, kidutus tai muu ihmisarvoa loukkaava kohtelu. Nämä ovat
minun mielestäni sellaisia tekijöitä, mitkä ovat ihan meidän oikeusjärjestyksemme perus-
teita. Meillä on ollut Suomen kansalaisen karkottamisen kielto jo aivan sieltä vuodesta
1919, ihan meidän tasavallan perustajien ajoista lähtien. Myös yleisesti on hyväksytty tämä
periaate Euroopassa, että henkilöä ei voi karkottaa sellaiseen maahan, missä häntä uhkaa
epäinhimillinen kohtelu. Minusta siitä tekijästä tulee edelleenkin pitää kiinni ja tästä peri-
aatteesta tulee pitää kiinni.

Haluan myös nostaa esille tässä tämän kansalaisaloitteen lähetekeskustelussa sen, että
meillä aika kattavasti jo nykyinen ulkomaalaislaki mahdollistaa törkeisiin rikoksiin syyl-
listyneitten henkilöitten karkottamisen. Siteeraan tässä nykyisen ulkomaalaislain 149 §:ää:

"Maasta karkottamisen perusteet
Maasta voidaan karkottaa oleskeluluvalla oleskellut ulkomaalainen:"
Muun muassa 2 kohdassa todetaan: "jonka on todettu syyllistyneen rikokseen, josta on

säädetty enimmäisrangaistuksena vähintään yksi vuosi vankeutta taikka jonka on todettu
syyllistyneen toistuvasti rikoksiin". 

Samassa 149 §:ssä todetaan myös, että jos henkilö on vaaraksi tai jos henkilö on käyt-
täytymisellään osoittanut olevansa vaaraksi muiden turvallisuudelle tai Suomen kansalli-
selle turvallisuudelle, hänet voidaan karkottaa. Kyllä tähän huoleen on jo tartuttukin mei-
dän lainsäädännössämme, ja totta kai toivon, että hallitus vielä tarkentaa ulkomaalaislakia
tältä osin.

Arvoisa puhemies! Tämä on kansalaisaloite, jota käsitellään, ja kansalaisaloitejärjestel-
mähän on varsin tuore meidän perustuslaissamme. Eilen me kävimme keskustelua tästä
eräästä kansalaisaloitteesta, kansalaisaloitteesta sukupuolineutraalin avioliittolain hyväk-
symisestä, siitä johtuneista laeista. Tästäkin asiasta jälleen kerran äänestellään, ja ilmeises-
ti joku vastakansalaisaloite on liikkeellä. Ensi viikolla käsitellään kansalaisaloitetta nolla-
tuntityösopimusten kieltämisestä. Sitten julkisuuden mukaan tällä hetkellä Suomessa kerä-
tään sellaista kansalaisaloitetta, että eläkeindeksejäkin pitäisi jonkun aloitteen pohjalta
7



Pöytäkirjan asiakohta PTK 6/2016 vp
muuttaa. Itse olen kyllä pikkuisen huolestunut siitä, onko tämä kansalaisaloitejärjestelmä
toimiva ja onko se säädetty sellaiseksi, mitä on ajateltu. Minusta se on tarkoitettu vain har-
voihin isoihin kysymyksiin käsiteltäväksi, ei pääasialliseksi lainsäädäntöinstrumentiksi.

Tämän kansalaisaloitteen, joka nyt on käsittelyssä, on allekirjoittanut noin 54 000 hen-
kilöä. Tämä määrä, arvoisat kansanedustajat, on vain noin kymmenen Suomen kansan-
edustajan äänimäärää vastaava määrä tai reilun kymmenen äänimäärää vastaava määrä.
Minua kokeneemmat kollegat tietävät, että kymmenen kansanedustajan lakialoitteella ei
tule näin massiivista käsittelyä, mitä nämä kansalaisaloitteet tällä hetkellä saavat. Minusta
suomalaisessa demokratiassa henkilöitten, jotka haluavat vaikuttaa ulkomaalaisten karko-
tukseen, jotka haluavat vaikuttaa avioliittolakiin tai haluavat vaikuttaa eläkeindeksiin, tu-
lisi lähteä mukaan puolueitten toimintaan, yhdistysten toimintaan ja toimia näitten oikeit-
ten vaikutuskanavien kautta eikä lähteä liikkeelle siitä, että kaikki yhteiskunnan epäkohdat
ratkaistaan keräämällä nettipankkitunnuksilla nimiä internetissä. (Arto Satonen: Hyvä pu-
he!)

17.32 Mika Niikko ps (vastauspuheenvuoro):  Arvoisa puhemies! Vähän hämmästelen
edustaja Kurvisen tapaa siirtää keskustelu siihen, että kansalaisaloitteet eivät ole tarpeelli-
sia, sillä tämähän nimenomaan lisää kansanvaltaa, että kansalaiset saavat tänne eduskun-
taan käsiteltäväksi sellaisia aiheita, mitä eduskunta ei tahdo käsitellä. Itsekin olen kyllä sitä
mieltä, että jos tätä halutaan kehittää, niin miksei siirryttäisi suoraan vaikka suoraan kan-
sanäänestykseen esimerkiksi Sveitsin mallin mukaan. Se sopisi minullekin.

Mutta en voi olla hämmästelemättä sitä, edustaja Kurvinen, miksi Suomessa rikokseen
syyllistynyttä ei pidä karkottaa maahan, jossa kokee olevansa uhassa. Huomatkaa se, että
ne eivät kaikki ole autenttisesti faktoja asioita. Pitääkö rikollisen saada asua Suomessa sii-
tä huolimatta, vaikka hän toistuvasti syyllistyy vaikkapa lasten tai naisten pahoinpitelyyn
tai raiskauksiin? Tästähän on kysymys, että ihmiset haluavat turvallisuutta ja että me an-
namme semmoisen viestin, että maassa maan tavalla: jos täällä teet näin, niin joudut sinne
mistä tulit riippumatta, millainen kohtalo siellä odottaa. Kyllä Suomessa on liian löyhä
lainsäädäntö, jos me suojelemme rikollisia enemmän kuin uhreja.

17.34 Antti Kurvinen kesk (vastauspuheenvuoro):  Arvoisa puhemies! Haluan vielä tar-
kentaa edustaja Niikolle, että minusta voisi olla hyvä, että jos henkilöä ei voi karkottaa läh-
tömaahansa, hänet palautettaisiin johonkin sen lähtömaan naapurimaahan, missä häntä ei
uhkaa kuolemanrangaistus tai kidutus.

Mutta edustaja Niikolta on pakko kysyä: kun meillä on tälläkin hetkellä vastaanottokes-
kuksissa henkilöitä, joita on kidutettu työkoneilla, heiltä on katkottu raajoista osia, pitäisi-
kö tällaiset henkilöt lähettää takaisin lähtömaihin kokemaan tätä kohtelua? Onko se se suo-
malainen yhteiskunta, mitä me täällä porukalla yritämme puolustaa, ja se arvoperusta, mitä
me yritämme puolustaa?

17.34 Mika Niikko ps (vastauspuheenvuoro):  Arvoisa puhemies! Jos henkilö syyllistyy
törkeään rikokseen, niin ilman muuta sellainen henkilö pitää maasta poistaa. Ei se ole pe-
ruste, että hän mahdollisesti joutuu jossain muualla vainottavaksi. Miten tämä esimerkiksi
toteutetaan, jos sinä olet vaikka Irakista tullut ja sinut haluttaisiin karkottaa tai siirtää vaik-
ka Iraniin? Luuletko, että se kohtalo on siellä helpompaa? Siellä on oma lainsäädäntö, oma
kulttuuri ja siellä kohdellaan rikollisia heidän lainsäädännön mukaan. En usko, että se uhka
8



Pöytäkirjan asiakohta PTK 6/2016 vp
poistuu sillä, että me siirrämme sinne naapurimaahan jonkun henkilön, ja toisekseen, eivät
he ota näitä vastaan.

Jos me emme löydä mitään muuta kompromissia, niin voitaisiinko sopia sitten siitä, ku-
ten edustaja Immonen erinomaisesti sanoi, että ei päästetä heitä vapaaksi, jos he eivät voi
palata sinne maahan? Istuvat niin kauan täällä vankilassa, kunnes se turvallinen paikka löy-
tyy, minne heidät voidaan vapauttaa. Mutta kadullekaan heitä ei pidä vapaaksi päästää. Me
emme voi vaarantaa lastemme ja kansalaistemme turvallisuutta sillä, että me annamme ri-
kostentekijöiden uusia rikoksiansa ja siitä ei seuraa käytännössä minkäännäköistä rangais-
tusta. Tästä on kysymys, (Puhemies koputtaa) kun tämä kansalaisaloite on jätetty.

17.35 Olli-Poika Parviainen vihr (vastauspuheenvuoro):  Arvoisa rouva puhemies!
Edustaja Kurviselle palauttamisesta toiseen, vaikka naapurimaahan: siinä sattuu olemaan
sellainen pieni ongelma, että palauttaminen toimii siten, että siellä pitää olla myös joku
vastaanottamassa. Ei voida vain dumpata johonkin maahan x. Se on se ongelma. Miksi
nämä naapurimaat ottaisivat vastaan henkilön, jonka he kokevat uhaksi?

Edustaja Niikolle: sinänsä ymmärrän teidän taustallanne olevan huolen, mutta ajatus sii-
tä, että me palauttaisimme minne tahansa, kuulostaa minusta, kuten puheessani totesin, si-
vistysvaltioperiaatteen vastaiselta. Kuten sanoin, me emme Suomessa tuomitse ihmisiä
kuolemaan. Me emme Suomessa harjoita kidutusta. Miksi me siis tekisimme niin, että me
lähettäisimme ihmisiä kuolemaan tai kidutukseen?

Kysyisin myös sitä, kun te puhuitte siitä, että kun vankilasta vapautuu, niin ei saa pääs-
tää vapaaksi uusimaan rikoksiaan, koskeeko tämä teidän mielestänne myös suomalaisia,
jotka ovat tehneet rikoksia. Miten me heihin suhtaudumme? Onko tästä tulkittavissa, että te
kannatatte kuolemantuomiota?

17.36 Eva Biaudet r (vastauspuheenvuoro):  Arvoisa puhemies! Edustaja Niikko toistu-
vasti puhuu siitä, että pitäisi toimia maassa maan tavalla. Mutta mikä on enemmän maan
tapa kuin meidän perustuslakimme, meidän oikeusjärjestelmämme, meidän tapamme koh-
della ihmisiä oikeudenmukaisesti: jos he tekevät rikoksia, niin heitä syytetään oikeuslai-
toksessa ja niin edelleen. Mistä johtuu tämä halveksinta Suomen lakia ja Suomen perustus-
lakia kohtaan? Mielestäni se on hyvin "ei- maassa maan tavalla".

17.37 Mika Niikko ps (vastauspuheenvuoro): Arvoisa puhemies! Nytten tämä keskuste-
lu alkaa menemään sivuraiteille. (Välihuutoja)

Meillä varmasti suurin ongelma ei ole siinä, ettemmekö me saa näitä henkilöitä palau-
tettua. Se ei ole varmasti se suurin ongelma, vaan suurin ongelma on siinä, että me emme
tahdo palauttaa niitä henkilöitä, jotka eivät ole saaneet riittävän suurta tuomiota. Tämähän
on kansalaisaloitteen ydin, että jos tuomio on mikä tahansa henkilöllä, joka ei nauti Suo-
messa kansalaisuutta, niin hänet palautetaan tai poistetaan maasta.

Mitä tulee sitten suomalaisten tekemiin rikoksiin, niin toki tästä keskusteltiin jo viime
kautena, että onko meidän lainsäädäntömme liian löyhä, jos täällä eivät saa tuomiota tois-
tuvasti vakavia rikoksia tehneet. Yleensä ne tuomiot ovat löyhiä mielestäni. Tämän johdos-
ta tein viime kautena esimerkiksi lakialoitteen, jossa törkeisiin rikoksiin syyllistyneet eivät
saisi automaattisesti minkään näköisiä lievennyksiä. Ensikertalaisuuspykälä on vanhanai-
kainen nyky-yhteiskunnassa, ja siitä voidaan aloittaa. Kiristetään lakeja sitten myös kaik-
kia Suomessa asuvia kohtaan näissä törkeissä rikoksissa.
9



Pöytäkirjan asiakohta PTK 6/2016 vp
Puhemies Maria Lohela: Muistutan arvon edustajia, että me puhumme nyt kuitenkin täs-
tä kansalaisaloitteen sisällöstä. Tässä on vielä muutama pyydetty vastauspuheenvuoro. 

17.38 Pekka Haavisto vihr (vastauspuheenvuoro):  Arvoisa puhemies! Edustaja Parviai-
nen toi hyvin esiin mielestäni sen, että meillä on jo lainsäädännössä keinot rikoksentekijöi-
den karkottamiseen.

Olisin vain tuonut yhden kokemuksen tähän asiaan, jonka edustaja Niikko otti esille,
sen, että on helppo karkottaa. Olin ministeriaikana tekemisissä tällaisen asian kanssa, jossa
Suomessa henkirikoksen tehnyt henkilö haluttiin palauttaa ja pyrittiin palauttamaan, ja ky-
symys oli maasta, jossa on kuolemanrangaistus. Silloin tämän maan asianomaiset viran-
omaiset nostivat tämän esiin, että se on tämän henkilön todennäköinen kohtalo. Mitä teem-
me siinä tapauksessa? Kyllä meillä on tietty vastuu myöskin siitä, jos olemme lähtökohtai-
sesti ja ideologiamme mukaan kuolemanrangaistuksen vastustajia. Jos meistä jokainen ih-
miselämä on arvokas siitä huolimatta, että on jopa syyllistynyt rikokseen, uskomme vaik-
kapa ihmisen parantumisen mahdollisuuteen, niin kuin omasta lähtökohdastamme teem-
me, niin meidän täytyy nämä asiat myöskin ottaa tässä huomioon.

17.39 Timo Heinonen kok (vastauspuheenvuoro):  Arvoisa rouva puhemies! Itse haluan
uskoa, että tämän kansalaisaloitteen 54 000 allekirjoittajaa eivät ole — toivottavasti —
edustaja Niikon linjoilla. Itse lähtökohtaisesti (Mika Niikon välihuuto) suhtaudun tähän
aloitteeseen ja tämän henkeen ihan myönteisesti. Ja tässä aloitteessa itse asiassa on kohta,
jossa myös tuodaan esille tuo ajatus, että ulkomaalaistenkin oikeusturvasta on huolehditta-
va, se on kirjoitettu tännekin. Tuntuu siltä, että edustaja Niikko nyt vetää tässä mutkat suo-
riksi ja itse asiassa tekee hallaa tälle sinänsä hyvälle tavoitteelle, että me voisimme nopeut-
taa esimerkiksi näitä karkotuksia. Tässä vähän joutuu itsekin miettimään, että haluanko
edes edustaja Niikon kanssa olla samaa mieltä ja kannattamassa tätä lakialoitetta, jos tä-
mäntasoinen keskustelu jatkuu.

17.40 Antti Kurvinen kesk (vastauspuheenvuoro):  Arvoisa puhemies! Voin vakuuttaa,
että en käytä tähän enää sitten vastauspuheenvuoroja — ei tarvitse hätäillä. Haluan nyt vie-
lä kirkastaa useammallekin edustajalle täällä, mitä tarkoitin.

Me voimme uskoa mitä vain: me voimme uskoa, että sen maa A:n, joka on vaarallinen
jollekin henkilölle, naapurit eivät haluaisi tällaista palautussopimusta tehdä. Mutta minä en
nyt halua tämmöisestä uskonasiasta puhua vaan annan ikään kuin toimeksiannon meidän
hallitukselle, että neuvoteltaisiin näitten tiettyjen naapurimaitten kanssa vaikka Lähi-idäs-
sä ja katsottaisiin, olisiko se mahdollista.

Olen edustaja Niikon kanssa samaa mieltä siitä, että tällaista henkilön säilöönottoa, hä-
nen vapautensa rajoittamista, jos hän on vaarallinen, pitäisi selvittää. Ilmeisesti Norjassa
on hieman tämäntyyppinen järjestelmä. Ja minusta me olemme edustaja Niikon kanssa vä-
hän niin kuin samalla asialla, mutta minä yritän löytää tapoja näitten palautusten ja karko-
tusten toteuttamiseen meidän perustuslain kanssa sopusoinnussa ja meitä velvoittavien ih-
misoikeussopimusten kanssa sopusoinnussa.

Puhemies Maria Lohela: Vielä vastauspuheenvuorot, edustajat Elo, Häkkänen ja Niikko.
10



Pöytäkirjan asiakohta PTK 6/2016 vp
17.41 Simon Elo ps (vastauspuheenvuoro):  Arvoisa rouva puhemies! Olen tyytyväinen
tähän keskusteluun. Miksi? Siksi, että kansalaisaloitteen kautta on tuotu eduskunnan kes-
kusteltavaksi ja käsiteltäväksi asia, joka kansalaisia kiistämättä kiinnostaa ja herättää tun-
teita, herättää huolta.

Otan yhden esimerkin siitä, mikä minusta tässä on se ongelma ja se, mitä meidän pitää
pohtia. Saksassa Sankt Johannin pienessä kylässä on nyt huomattu, että siellä on pakolais-
majoituksessa tällainen Isis-johtaja, joka on todistetusti omassa maassaan tehnyt kidutus-
ta, teettänyt kuolemantuomioita ja tehnyt sellaisia tekoja, joita ei voida missään tapaukses-
sa hyväksyä. Ja sitten herää se kysymys, että saako tällainen henkilö jäädä Saksaan tuo-
mion saaneena vankilaan vai karkotetaanko hänet.

Nämä ovat niitä vaikeita kysymyksiä, joita meidän pitää käydä. Hän on kuitenkin tehnyt
niitä tekoja, joita me kaikki tässä vastustamme. Tämä kansalaisaloite on sen takia hyvin
tärkeä tuoda tänne käsittelyyn ja asianmukaisesti hoitaa.

17.42 Antti Häkkänen kok (vastauspuheenvuoro): Arvoisa rouva puhemies! Kyllä tämä
kysymys on varmaan kevään yksi suurimpia kansalaisten huolenaiheita. Vaikka lukumää-
rällisesti ei välttämättä puhuta rikostilastoissa valtavan suurista määristä, tämä on huolen-
aiheena ja myös moraalisesti yksi eduskunnan kärkipään kysymyksiä, kuinka tämä asia
hoidetaan.

Samaan aikaan pitäisi pystyä muistamaan se, että Suomi pitää kiinni kaikista perustus-
lain oikeudenmukaisista oikeudenkäynneistä, tietyistä periaatteista rikosoikeusjärjestel-
mässä eli emme syyllisty itsekään tosiasiallisesti kidutukseen tai kuolemantuomioon liitty-
viin toimenpiteisiin. Mutta taas toisaalta meidän pitää tehostaa palautusjärjestelmää niin,
että pystytään törkeisiin rikoksiin syyllistyneet ihmiset palauttamaan mahdollisimman te-
hokkaasti. Tässä tuleekin kyseeseen, että kuinka pystytään mahdollisimman tehokkaasti
selvittämään, joutuuko ihminen siellä kotimaassaan ihan oikeasti tämmöisen uhan alle.
Tämä tulee olemaan se iso kysymys todennäköisesti tuhansien ihmisten osalta jossain vai-
heessa.

17.44 Mika Niikko ps (vastauspuheenvuoro): Arvoisa puhemies! Väännetään nyt rauta-
langasta tämä asia uudelleen, edustaja Heinonen. Täällä on kansalaisaloite, joka käsittelee
rikokseen syyllistyneiden ulkomaalaisten karkottamista. (Eduskunnasta: Kyllä!) Itse sa-
noin, että kannatan tätä kansalaisaloitetta. En ottanut kantaa kuolemantuomioon millään
muotoa. En puhunut sanaakaan kuolemantuomion kannattamisesta tai siitä, millä tavalla
he hoitavat asiansa omassa maassaan, jos henkilö karkotetaan.

Olen Suomen parlamentin edustaja ja edustan Suomen kansaa ja ajan Suomen kansalais-
ten etua. Mielestäni on aika häpeällistä ruveta tällä perusteella ikään kuin pesemään käten-
sä pois semmoisesta kansalaisaloitteesta, jota ei edes halua kannattaa, edustaja Heinonen.

Kysymys on siitä, että jos palautusjärjestelmää parannetaan, niin me voimme saada pa-
rempia tuloksia. Saksahan on juuri muuttamassa lakeja niin, että jos siellä peräti jopa uh-
kaillaan virkamiehiä, niin ollaan valmiita karkottamaan maasta pois. Siellä tulee hyvin
tiukka lainsäädäntö ainakin niiden lehtitietojen mukaan, mitä olen lukenut. Tähän suun-
taan koko Eurooppa on menossa. Jäämmekö me Suomessa tämmöiseen pehmeämpään lin-
jaan siinä mielessä, että me emme uskalla mitään lakeja muuttaa?

Puhemies Maria Lohela: Vielä edustaja Elomaa ja sitten puhujalistaan.
11



Pöytäkirjan asiakohta PTK 6/2016 vp
17.45 Ritva Elomaa ps (vastauspuheenvuoro): Arvoisa puhemies! Edustaja Kurvinen otti
esille kansalaisaloitteen tarpeellisuuden, ja siinä olen hänen kanssaan kyllä eri mieltä.
Niikko puolusteli kansalaisaloitteen tarpeellisuutta, ja hän oli siinä oikeassa. Se on uusi
tapa kansalaisten päästä esille ja ottaa asioita esille. Se on demokratiaa. On hyvä, että nämä
kansalaisaloitteet käsitellään asiallisesti täällä eduskunnassa.

Tämä kyseessä oleva kansalaisaloite on todella tarpeellinen ja pääosin kyllä kannatetta-
va.

Puhemies Maria Lohela: Sitten puhujalistaan.

17.46 Timo Heinonen kok: Arvoisa rouva puhemies! Hyvät edustajakollegat! (Ben Zys-
kowicz: Hyvä alku! — Naurua) Itse toivon, että tällaisestakin asiasta voidaan puhua asial-
lisesti, kiihkottomasti, ollaan sitten puolesta taikka vastaan. Totesin tuohon edellä puhu-
neen edustajan — en mainitse nimeä, niin ei tule vastauspuheenvuoroa — puheenvuoroon,
viittasin siihen, että tämän kansalaisaloitteenkaan tekijät eivät ole edellä puhuneen puhu-
jan kannalla, että kaikissa tapauksissa, (Mika Niikko: Tarkoitatko minua?) välittämättä sii-
tä, vaikka kuolemantuomio tai kidutus odottaisi, heidät palautettaisiin. Tässä kansalais-
aloitteessa kuitenkin on lause, joka viittaa siihen, että se ei olisi automaatio. Sen takia ha-
lusin irtaantua edellä puhuneen edustajan puheenvuorosta.

Lähtökohtana kannatan tätä kansalaisaloitteen periaatetta. Suomi on maa, Suomen pitää
olla maa, mihin rikolliset eivät ole tervetulleita. Suomen pitää olla maa, missä ei raiskata.
Sitä ei Suomessa hyväksytä. Viestin pitää olla selkeä tänne tuleville, kaikille tänne pyrki-
ville, että Suomi on maa, missä raiskausta ei hyväksytä. Viestin pitää olla minun mielestä-
ni sama myös kantasuomalaisille raiskaustenkin suhteen, ja siksi olen tehnyt tässä salissa
lakialoitteen, jossa raiskauksesta seuraisi aina ehdoton tuomio, ja se on lakivaliokunnan
käsittelyssä. Toivon, että se sieltä vielä tänä keväänä eteenpäin saadaan.

Mitä sitten tulee rikokseen syyllistyneiden ulkomaalaisten karkottamiseen, niin jos ri-
kos on tapahtunut kotimaassa eli lähtömaassa, karkotus on mahdollista. Mutta kyseenalai-
sia tilanteita syntyy vaikkapa Daesh-terroristijärjestön toimintaan osallistuneiden ihmisten
keskuudessa, miten heidän kohdallaan toimitaan. Eli Daesh, siis Isil suomalaisessa medi-
assa.

Toisaalta sitten tilanteessa, missä ulkomaalainen — tai on sitten kyse ulkomaalaisesta
turvapaikanhakijasta — raiskaa Suomessa, karkotus ei olekaan enää automaattisesti mah-
dollinen, jos rikos tapahtuu täällä, ja tuomio on silloin todennäköistä niin, että tuohon kar-
kotukseen ei edetä.

Itse olen sitä mieltä, että kyllä ulos pitää jättää tilanteet, missä selkeästi voidaan osoit-
taa, että rikollista odottaa kuolemantuomio tai selkeä kidutus. Sellaiset tilanteet ovat niitä,
missä minun mielestäni meidänkin pitää kyllä kunnioittaa ulkomaalaisten oikeusturvaa ja
myös ulkomaalaisten oikeusturvasta tulee huolehtia. Ajatus siitä, että tuomio voitaisiin
suorittaa omassa kotimaassa, on hyvä ja kannatettava, mutta niissä on myös tuo sama oi-
keusturvakysymys.

Arvoisa puhemies! Julkisuudessa on ollut tapaus, jossa Tuuli-tytön murhaaja on vapau-
tumassa. Olen käynyt tämän tapauksen läpi oman lakialoitteeni yhteydessä hieman toises-
ta tulokulmasta, mutta nyt tulemme siihen, että meillä pitää olla varmuus karkotuksen var-
mistamisesta. Eli kun rikollinen on vapautumassa, meillä pitää olla varmuus tämäntyyppis-
ten rikollisten kohdalla, että heidät varmuudella saadaan maasta pois. Tuuli-tytön murha
12



Pöytäkirjan asiakohta PTK 6/2016 vp
on ollut laajasti julkisuudessa, ja tämä kyseinen henkilö on syyllistynyt uusiin rikoksiin,
julmiin rikoksiin, jopa lyhyillä vankilomillaan. Minun mielestäni sellaiselle ihmiselle ei
ole sijaa Suomessa.

Aivan lopuksi valitusten käsittelyyn. Nykyinen hallitus on määrätietoisesti myös uudis-
tanut näitä asioita ja hallitus on keventämässä tuomarien määrää. Jo ennen tätä nyt jo hal-
litsemattomaksikin kuvattua maahanmuuttotilannetta Euroopan unionin vapaa liikkuvuus
lisäsi Suomeen tulevien ulkomaalaisten rikollistenkin määrää. Muutamia vuosia sitten
Helsingin ulkomaalaispoliisin komisario Liisa Lintuluoto nosti tämän asian esille. Hän to-
tesi, että karkotuspäätösten toimeenpanossa käy usein niin, että ne kestävät hyvin kauan,
sillä päätöksistä valitetaan usein hallinto-oikeuteen eikä ihmistä voida karkottaa ennen
kuin asia on hallinto-oikeudessa käsitelty. Lintuluoto totesi silloin, mitä itsekin kannatan,
että meidän pitää miettiä vielä jonkinlaista muutosta tähän valitusoikeuteen. Jos henkilön
valitusprosessi kestää vuoden, on mahdollista, että hän syyllistyy uusiin vakaviin rikok-
siin, ehkä henkirikoksiin ja muihin rikoksiin, ja sen takia tässä asiassa pitää myös hallituk-
sen toimia.

Loppuun kansalaisaloitteista yleisesti. Itse pidän kansalaisaloitejärjestelmää hyvänä ja
kannatettavana, ja tälläkin kansalaisaloitteella on vankka suomalaisten tuki, mutta olen
esittänyt myös sitä, että kansalaisaloitteen voisi niin sanotusti ei-allekirjoittaa. Meillä on
syntymässä nyt eduskuntaan järjestelmä, missä kansalaisaloitteen vastakansalaisaloite on
tulossa ja sen perään ehkä sitten taas uusi kansalaisaloite, ja tämä ei ole varmastikaan tä-
män järjestelmän tarkoitus. Silloin voisi olla hyvä, että kansalaisaloitteessa voisi olla myös
ei-allekirjoitus, vaikka itse uskon, että peruslähtökohdiltaan tämän kansalaisaloitteen
meistä valtaosa pystyy allekirjoittamaan.

Puhemies Maria Lohela: Seuraavaksi ministeri Orpo, enintään 5 minuuttia.

17.52 Sisäministeri Petteri Orpo:  Arvoisa rouva puhemies! Hyvät edustajat! Halusin
kuunnella tätä keskustelua, koska kyseessä on instituutio nimeltä kansalaisaloite. Silloin
sen ensimmäinen foorumi on tämä sali, joka käy lähetekeskustelua. Hallituksen osalta
mahdollisesti käynnistyy lainvalmisteluhankkeita, mutta ennen kaikkea mielestäni oleel-
lista on tämä käytävä keskustelu, jossa tämäkin aloite on osoittanut tärkeytensä — ajan-
kohtainen asia ja kansalaisten kannalta iso kysymys.

Tässä on mielestäni kaksi taustaa, miksi tämä aloite on täällä. Ensimmäinen on se, että
nykyiset käytäntömme tuntuvat kovin monesta suomalaisesta maalaisjärjen vastaisilta, eli
jos syyllistyy rikoksiin, sillä ei ole vaikutusta — suoraa vaikutusta, näyttävää vaikutusta —
turvapaikkapäätökseen, tai toisaalta se ei vaikuta niin vahvasti kuin haluttaisiin siihen, että
voidaan rikoksiin syyllistyneet karkottaa maasta. Toisaalta tämä aloite kertoo kansalaisten
huolesta yleisestä turvallisuudesta. Meidän on ihan turha mennä karkuun sitä tosiasiaa, että
suomalaiset kokevat laajamittaisen maahanmuuton myötä, että heidän turvallisuustilan-
teensa on heikentynyt. Siksi tämä aloite pitää ottaa vakavasti, ja siksi hallituksen on omalta
osaltaan toimittava riippumatta siitä, miten tämä aloite itsessään eduskuntakäsittelyssä ete-
nee.

Täytyy lähteä siitä tosiasiasta, että viranomaisten ja hallituksen — edelleen poliisin, ra-
janviranomaisten ja maahanmuuttoviranomaisten — tulee noudattaa lakia ja kansainväli-
siä sopimuksia, joihin Suomi on sitoutunut. Meitä sitovat tässä koko ympäristössä kansain-
väliset sopimukset, EU-lainsäädäntö, kotimainen lainsäädäntö. Tämä on se kehikko, jossa
13



Pöytäkirjan asiakohta PTK 6/2016 vp
me toimimme. Jos ja kun haluamme — jatkuvasti tehdään muutoksia — niin meidän pitää
arvioida se, mikä on Suomen hallituksen käsissä: kansallinen lainsäädäntömme, josta
olemme jo hallitusohjelmaan kirjanneet, että me teemme siihen tiukennuksia tai nopeutam-
me törkeisiin rikoksiin syyllistyneiden poistamista maasta. Tämä asia on liikkeellä. Tätä
lakia on vielä hallituksen turvapaikkapoliittisen toimenpideohjelman yhteydessä kiirehdit-
ty niin, että — se on vaikea hanke — me pyrimme siihen, että se on heti alkuvuodesta 17
eduskunnan käsittelyssä, ja lupaan selvittää, onko sitä mahdollista vielä tästäkin nopeuttaa.

Toinen foorumi, jolla mielestäni voidaan vaikuttaa meidän toimintaympäristöömme —
ja uskoisin, että tasavallan presidenttikin tarkoitti nimenomaan sitä — on Euroopan unio-
ni. Euroopan unioni luo niin laajoilta osin meidän säännösympäristömme, toimintaympä-
ristömme, että myöskin Euroopan unionin pitää tässä muuttuneessa maailmantilanteessa
miettiä tätä turvapaikka- ja maahanmuuttopolitiikan lainsäädäntökokonaisuutta ja olla
myös valmis tekemään uudistuksia, jotka ovat välttämättömiä. Me olemme uudistamassa
Dublin-järjestelmää. Siihen liittyy oma problematiikkansa, mutta se otsikko kertoo mieles-
täni sen, että meidän täytyy uudistaa turvapaikkajärjestelmäämme Euroopassa. Se ei toimi
tällä hetkellä. Meidän täytyy miettiä meidän eurooppalaista lainsäädäntöämme, joka mää-
rittelee ne prosessit, miten asioita käsitellään, kun olemme sen tilanteen edessä, että turva-
paikanhakijoiden määrä Eurooppaan ja Suomeen on moninkertainen.

No, edelleen palaan kotimaahan. Se, mitä myöskin voimme tehdä ja olemme tehneet, on
se, että jos turvapaikanhakija syyllistyy Suomessa rikoksiin, niin sillä on joka tapauksessa
vaikutusta niin, että me voimme ottaa ja otamme tällaisen henkilön hakemuksen käsitte-
lyyn nopeutetusti, niin sanotusti pinon pohjalta tai keskeltä päällimmäiseksi — etenkin sii-
nä tapauksessa, että hakemus on ilmeisen perusteeton — niin että saadaan nopeasti ratkai-
su tehtyä. Jos eivät täyty nämä kansainvälisen suojelun kriteerit, jolloin siis ainoastaan tör-
keä rikos voi vaikuttaa niin, että karkotetaan, silloin, jos on nämä alemmat suojelutarpeet,
toissijainen suojelu tai humanitäärinen suojelu, näillä rikoksilla on jo heti vaikutusta ja ne
voidaan silloin panna käytäntöön. Eli tämän me voimme tehdä.

Sitten meillä on tämä yleisen turvallisuuden kokonaisuus, jossa me työskentelemme.
Minä haluaisin korostaa — myöskin edustaja Niikolle — että hallituspuolueet ovat yhteis-
tuumin tehneet 80 kohdan ohjelman, jossa on paljon yleiseen turvallisuuteen liittyviä ky-
symyksiä, näihin asioihin liittyviä kysymyksiä, ja hallitus varmasti työskentelee koko ajan
tässä yhdessä.

Ja viimeiseksi, jos puhemies sallii, sanoisin muutaman sanan vielä näistä luvuista, kun
ne ovat olleet tänä päivänä syystä tai toisesta niin kovasti esillä. Eli kuinka moni todennä-
köisesti tulee Suomesta saamaan turvapaikan? Ensinnäkään me emme voi tietää kuin to-
dennäköisyyden, koska tällä hetkellä ja tästä oikeasti eteenpäin, tulevina viikkoina, kuu-
kausina, käsitellään sen suuren pääjoukon turvapaikkahakemuksia, joka on saapunut vii-
me syksystä lähtien Suomeen. Me olemme sen jälkeen hallituksen toimesta kiristäneet kri-
teerejä, mutta ennen kaikkea kun Maahanmuuttovirasto on tehnyt nämä turvallisuusselvi-
tykset Somaliassa, Afganistanissa, Irakissa, niin ne ovat käytännössä kiristäneet meidän
kriteerejämme. Me tulemme vasta tulevina viikkoina, kuukausina päätöksenteon myötä oi-
keasti näkemään, miten ne vaikuttavat.

Ja jos katsotaan tämän päivän prosentit, me olemme viime vuoden alusta tähän päivään
mennessä tulleiden käsiteltyjen turvapaikkahakemusten osalta tilanteessa, jossa myöntei-
siä päätöksiä on 24,5 prosenttia, 2 324, kielteisiä päätöksiä 1 500, perusteettomia eli pää-
asiassa Dublin-tapauksia 1 571 ja rauenneita 4 100. Jos lasketaan yhteen vain kielteiset ja
14



Pöytäkirjan asiakohta PTK 6/2016 vp
myönteiset, niin voidaan saada isoja prosenttilukuja myönteisten osalta. Jos katsomme
koko määrän, niin prosentti on 24 myönteisissä. Näitä lukuja voi pyörittää, niistä voi löy-
tää erilaisia totuuksia, mutta totuus on se, että lopulliset luvut siitä, kuinka moni Suomessa
turvapaikan saa, me näemme, kun nämä yksilöllisesti on käsitelty. Kriteerit ovat tiukentu-
neet, enkä allekirjoita sitä, että meillä olisi paljon löysemmät kriteerit kuin muissa Pohjois-
maissa tai Euroopassa. Mutta nämä ovat asioita, joista olemme todenneet hallituksen kes-
ken, että me seuraamme niitä, vertaamme suomalaista maahanmuuttopolitiikkaa ja sen kri-
teereitä ja toimintamuotoja koko ajan eri maihin, ennen kaikkea muihin Pohjoismaihin, ja
olemme päättäneet, että pidämme meidän politiikkamme ja kriteeristömme tällä tasolla.
Eli toivon malttia tähän prosenttikeskusteluun.

Mitä vielä tulee tähän kansalaisaloitteeseen, niin haluan toistaa sen, että ymmärrän sen
tarpeellisuuden nimenomaan siitä lähtökohdasta, että ihmiset ovat huolissaan yleisestä tur-
vallisuudesta ja että tässä meidän käytännössämme on maalaisjärjen vastaisia piirteitä,
mutta me korjaamme niitä koko ajan. Siksi me olemme tänne tulleet valituiksi.

Puhemies Maria Lohela:  Nyt taitaa olla halua käydä debattia tässä, eli avataan se.

18.00 Arto Satonen kok (vastauspuheenvuoro):  Arvoisa puhemies! On tietysti niin, että
kun ihmisiä tulee tänne hakemaan turvaa ja monilla on siihen myös perusteltu syy, niin sit-
ten, kun joku sellainen henkilö, joka on tullut hakemaan turvaa, syyllistyy rikokseen, sitä
on aika vaikea käsittää, kun tänne on tultu turvaa hakemaan. Eli siinä mielessä ymmärtää
sen, että turvallisuudentunteen osalta nämä asiat kansalaisia puhuttavat. Mutta minusta on
erittäin johdonmukaisesti johdettu nyt sitä, mitä maahanmuuttopolitiikassa on tehty ja
mikä näissä olosuhteissa on ollut mahdollista. Hallituksen tekemät linjaukset sisäministe-
rin johdolla ovat olleet hyvin yksiselitteisiä. Me olemme seuranneet pohjoismaista kehitys-
tä, ja me olemme johdonmukaisesti kantaneet vastuuta siitä tilanteesta, missä me olemme,
ja toivon, että niin mennään myös jatkossa eteenpäin.

18.01 Simon Elo ps (vastauspuheenvuoro):  Arvoisa rouva puhemies! Olen pitänyt sitä
aina tervetulleena, että sisäministeri on suoraan sanonut, että todennäköisesti kaksi kol-
masosaa, jopa ehkä enemmänkin näistä turvapaikanhakijoista, on niin sanotusti perusteet-
tomia. Tosin se tarkoittaa sitä, että se asettaa tänä vuonna hallitukselle myös aika kovan tu-
losvastuun, jos näin voi sanoa. Kansalaiset sitten odottavat, että se, mitä sisäministeri, ja
moni muukin tietysti, tältä osin on julkisuudessa sanonut, myös toteutuu.

Haluaisin kysyä sisäministeriltä vielä tähän liittyen kysymyksen. Kun Syyrian tilanne
on tässä viime aikoina eskaloitunut — Turkin ja Syyrian rajalla odottaa noin 50 000 ihmis-
tä pääsyä Turkkiin, nämä ihmiset ovat paenneet selvästi vainoa mutta todellakin ovat siellä
rajalla vielä — kysyisin, miten Suomi on varautunut siihen, että Syyrian kiihtyvä sota lisää
turvapaikanhakijavirtaa myös Suomeen, muistaen, että rikollistakin ainesta valitettavasti
tämän virran mukana tulee.

18.02 Joona Räsänen sd (vastauspuheenvuoro): Arvoisa puhemies! Kiitoksia ensinnäkin
ministerille hyvin perustellusta puheenvuorosta. Mutta jos mennään takaisin tähän itse
kansalaisaloitteeseen, niin meillähän on jo nyt lainsäädännössä hyvin laajat valtuudet sii-
hen, miten näitä ihmisiä, jotka ovat täällä rikoksiin syyllistyneet, voidaan sitten karkottaa.
Se suurempi ongelma käsittääkseni liittyy nimenomaan tähän karkotusprosessiin, ja sii-
15



Pöytäkirjan asiakohta PTK 6/2016 vp
henhän ministeri viittasikin, että millä tavalla tätä karkotusprosessia saataisiin tehostettua,
kun tämä itse prosessi kestää muistaakseni keskimäärin 3 vuotta. Millä tätä saataisiin no-
peutettua? Tästä olisinkin pyytänyt, että ministeri vähän enemmän avaisi tätä konkretiaa,
sitä, mitä siellä ollaan tekemässä. Käsittääkseni oikeusministeriöstä on tulossa tähän jotain
uusia avauksia, mutta tämä olisi syytä käydä läpi, koska se varmasti jo antaisi sitä luotta-
musta kansalaistenkin keskuudessa siihen, että näihin prosesseihin kun lähdetään, ne tut-
kitaan nopeasti ja sen jälkeen sitten tehdään mahdolliset päätökset siitä, karkotetaanko vai
ei.

Ensimmäinen varapuhemies Mauri Pekkarinen: Muutama vastauspuheenvuoro vielä,
ja sen jälkeen ministeri vastaa.

18.03 Pekka Haavisto vihr (vastauspuheenvuoro): Arvoisa puhemies! Kiitos ministerin
puheenvuorosta, joka otti esille tätä vähän laajempaa kehystä, mitä Euroopan unioni on te-
kemässä. Tietysti tärkeintä on, että saamme siellä kriisialueella, Syyriassa, Somaliassa,
kriisit päättymään, ja siihen voimme vaikuttaa. Toinen on se, että saamme näiden kautta-
kulkumaiden tilanteen rauhoittumaan: tuemme Turkkia ja pyrimme saamaan Libyassa ai-
kaan tilanteen, jolloin Libya ei olisi tämmöinen kauttakulkumaa enää. Mutta silloin huo-
mio kiinnittyy näihin ensimmäisiin vastaanottajamaihin Euroopassa, Kreikkaan ja Ita-
liaan, ja huomasin, että komissio oli kovistellut myöskin Kreikkaa siitä, että sormenjälkien
ottaminen, henkilöiden tunnistaminen pitäisi siellä saada vielä nykyistä tehokkaammaksi.
Kysymykseni on: Kuinka paljon voimme Euroopan unionin puitteissa lisätä tätä ensim-
mäisen vastaanottajamaan tehokkuutta näissä, että sieltä ei tulisi ihmisiä tunnistamatta lä-
vitse? Silloin saisimme tietysti sotarikolliset ja muutkin rikolliset siellä jo kiinni ja saisim-
me tämän eurooppalaisen järjestelmän toimimaan järkevästi. Nyt tavallaan ihmisiä tulee
tunnistamatta myöskin tänne pohjoiseen.

18.04 Ben Zyskowicz kok (vastauspuheenvuoro): Arvoisa herra puhemies! Ministeri lu-
pasi sujuvoittaa ja nopeuttaa näitä karkottamisia. Olen tarjonnut konkreettista ehdotusta ai-
kaisemmin oikeusministerille, ja nyt uudistan tarjoukseni myös sisäministerille. Nykysys-
teemissä poliisi virkavastuulla tekee Maahanmuuttovirastolle ehdotuksen rikokseen syyl-
listyneen ulkomaalaisen karkottamisesta. Maahanmuuttovirasto virkavastuulla tekee kar-
kottamispäätöksen. Sen jälkeen tällä ulkomaalaisella on oikeus valittaa Maahanmuuttovi-
raston päätöksestä hallinto-oikeuteen, niin kuin asiaan kuuluukin. Mutta sen jälkeen vielä
on mahdollisuus valitusluvan kautta päästä korkeimpaan hallinto-oikeuteen. Tämä porras
on täysin tarpeeton. Vaikka sanotaan, että "niin niin, mutta se vaatii valitusluvan", niin
myös sen valitusluvan käsittely siellä korkeimmassa hallinto-oikeudessa vaatii asiaan pa-
neutumista ja vie näiden tuomareiden aikaa ja tarmoa. Toisin sanoen: valituskielto hallin-
to-oikeudesta eteenpäin olisi nyt konkreettinen ja nopeasti tehtävissä oleva ratkaisu. Esitys
voitaisiin antaa jo kuukauden päästä.

18.06 Li Andersson vas (vastauspuheenvuoro):  Arvoisa puhemies! Mielestäni edustaja
Elo kiinnitti huomiota erittäin tärkeään asiaan tässä äsken puheenvuorossaan, eli tämä
konflikti ja kriisi Syyriassa ei vielä ole ohi, eli suojelun ja avun tarpeessa olevien ihmisten
määrä ei ole vähenemään päin, vaan on edelleen valtava joukko ihmisiä, jotka ovat kan-
sainvälisen suojelun tarpeessa. Miten me olemme varautuneet tähän? Miten me aiomme
16



Pöytäkirjan asiakohta PTK 6/2016 vp
näiden ihmisten kansainvälisen suojelun tarpeesta huolehtia? Tässä on käyty paljon kes-
kustelua suomalaisten kansalaisten oikeustajusta, ja minä olen ainakin itse huomannut, että
kansalaiset usein ottavat yhteyttä juuri siitä syystä, että haluavat auttaa hädässä olevia nai-
sia ja lapsia ennen kaikkea. Nyt hallitus tulee esittämään muun muassa perheenyhdistämis-
kriteerien tiukentamista, joka tulee siis vaikeuttamaan juurikin hädässä olevien naisten ja
lasten pääsemistä turvaan tänne. Mikä on ministerin näkemys tästä?

18.07 Ari Jalonen ps (vastauspuheenvuoro): Arvoisa puhemies! Tämä on todellakin tämä
realiteetti, että rauha ei ole saapunut tuolle alueelle ja tuskin hetkeen saapuukaan, joten
tämä vallitseva tilanne Suomessa jatkuu, ja vaikka hallitus tekee sinänsä lähtökohtaisesti
oikeita asioita, niin tämä on, voisiko sanoa, tuskaisen hidasta, ja tämä kansalaisaloite on oi-
keastaan merkki siitä, että kansa haluaa tehokkaampia toimenpiteitä. Kysyisin: mitä toi-
menpiteitä hallitus aikoo tehdä tiukentaakseen tätä tilannetta ja nopeuttaakseen tätä tilan-
netta esimerkiksi Zyskowiczin esittämällä tavalla?

Ensimmäinen varapuhemies Mauri Pekkarinen: Ja vielä edustajat Tolvanen ja Hongis-
to ja sen jälkeen ministerin puheenvuoro, ja sitten jatkamme keskustelua. Nyt edustaja Tol-
vanen.

18.08 Kari Tolvanen kok (vastauspuheenvuoro):  Arvoisa puhemies! Palaan takaisin tä-
hän kansalaisaloitteeseen. Kansalaisaloitehan on arvokas systeemi, jonka olemme luoneet
tänne, ja sitä pitää kunnioittaa, ja näillä ihmisillä, jotka tämän aloitteen ovat tehneet, on ol-
lut huoli.

Haluan kiittää heti alkuun, että ministeri oikaisi noita lukuja, joita nyt on julkisuuteen tä-
nään levinnyt, että saadaan oikeat todennäköisyysluvut. Mutta haluan kiittää ministeriä
myös siitä, että hän on ryhtynyt hallitusohjelman mukaisiin toimenpiteisiin vakavaan tai
toistuvasti rikokseen syyllistyneen sekä yhteiskunnalle turvallisuuden vaarantavan henki-
lön, ei-suomalaisen, ei- Suomen kansalaisen, poistamiseksi maasta, että hallitukselta tulee
esitys, kiitän siitä. Näitä prosesseja tiedän oikeusministeriössä nopeutettavan, se on hieno
juttu.

Mutta kysyisin nyt näistä takaisinottosopimuksista. Onko teillä tietoa — tietysti se on
enemmän ulkoministerin tehtävää — että kun on tiettyjä maita, jotka eivät rikoksentekijää,
oikeudessa tuomittua rikoksentekijää, suostu ottamaan takaisin, ovatko nämä neuvottelut
edenneet tiettyjen maiden kanssa?

Ensimmäinen varapuhemies Mauri Pekkarinen: Edustajat, pyrin antamaan vastauspu-
heenvuoron tietystikin, jos on kysymys valiokunnan puheenjohtajasta tai jaoston puheen-
johtajasta, mahdollisuuksien mukaan aina priorisoiden häntä. Jos taas samasta eduskunta-
ryhmästä tulee useampia pyyntöjä, pyrin näille pyynnöille antamaan tilan suurin piirtein
siinä järjestyksessä, missä ne pyynnöt on tehty. Tätä periaatetta pyrin tässä noudattamaan.
— Edustaja Hongisto, teillä vastauspuheenvuoro.

18.09 Reijo Hongisto ps (vastauspuheenvuoro): Arvoisa herra puhemies! Jatkan edustaja
Tolvasen käyttämällä linjalla ja haluan kiittää hallitusta ja erityisesti ministeri Orpoa siitä,
että hallitus on näin nopeasti ja ketterästi reagoinut tähän turvapaikanhakijoilla ilmene-
vään ongelmaan, että jos turvapaikkaa hakeva henkilö syyllistyy Suomessa oikeudenvas-
17



Pöytäkirjan asiakohta PTK 6/2016 vp
taiseen tekoon tai jopa rikokseen, niin tämä hakemus otetaan sieltä, on se sitten pakan ala-
puolella, keskellä tai missä tahansa, nopeutettuun käsittelyyn ja tarkastellaan se nopeute-
tusti, ja mikäli niin sanotusti eväitä on, niin henkilö palautetaan siihen maahan, josta hän on
Suomeen tullut. Tämä toimii, uskallan sanoa, yleisestävänä periaatteena, että henkilöt nä-
kevät näin, että Suomessa on noudatettava Suomen lakeja, jos aikoo Suomessa yleensä saa-
da tämän asiansa asianmukaisesti käsiteltyä. Hallitukselta erinomaisen hyvin toimittu. —
Kiitoksia.

Ensimmäinen varapuhemies Mauri Pekkarinen: Nyt ministeri Orpo. Käykö paikan
päältä, pari minuuttia?

18.10 Sisäministeri Petteri Orpo (vastauspuheenvuoro): Arvoisa puhemies! Kiitos. Täs-
sä ehkä osa kysymyksistä meni jo kansalaisaloitteesta sivuun, mutta vastaan joka tapauk-
sessa niin paljon kuin ehdin. Siis vielä kerran: tämä noin kaksi kolmasosaa ei ole minun
keksimäni luku, se on Maahanmuuttoviraston arvio sen perusteella, miten ennen on tehty
päätöksiä ja miten he arvioivat tulevaisuudessa olevan. Ja kuten sanoin, niin sen, mihin
tämä sitten muodostuu, me näemme, kun hakemukset yksilöllisesti on käsitelty.

Syyrian tilanne on järkyttävä. 600 000 ihmisen on arvioitu joutuneen jättämään pommi-
tusten ja sodan kiihtymisen vuoksi kotinsa ja pyrkivän Turkkiin, jossa on entuudestaan
2,5 miljoonaa pakolaista leireillä, Libanonissa ja Jordaniassa yli 2 miljoonaa yhteensä. On
selvää, että paine on huikea Eurooppaan.

Se, mitä nyt tehdään — siis nyt ei kannata niinkään tuijottaa kotimaisia toimia ensisijai-
sesti, vaan sitä, mitä Eurooppa voi tehdä, ratkoa kriisejä ja auttaa ihmisiä lähtöalueella. Sit-
ten kolme asiaa: Turkin sopimus, Kreikan rajavalvonta ja ehkä katse myöskin tuonne Ma-
kedonian rajalle tällä hetkellä. Turkin kanssa EU neuvottelee 3 miljardin tukiohjelmasta
vastineena sille, että Turkki rajoittaa pakolaisten virtaa Kreikkaan. Tässä on ollut puhetta
myöskin Nato-joukkojen käytöstä, mutta siinä keskustelussa Suomi ei ole osallinen. Krei-
kan on pakko laittaa tämä valvontansa, siis rekisteröintinsä, kuntoon. Siellä ovat nyt jou-
lusta lähtien olleet, joulukuusta lähtien, eurooppalaiset toimijat mukana, Frontexin joukot,
EASOn asiantuntijat, ja sitä laitetaan kovalla kyydillä kuntoon. Samoin tämä kolmas, jo-
hon pyydän kiinnittämään huomiota ja kannattaa kiinnittää huomiota: Makedonian raja,
jossa valvontaa tehostetaan merkittävällä tavalla. Kyseessä on Schengen-ulkoraja Euroo-
pan näkökulmasta. Tämä tulee tarkoittamaan sitä, että Kreikkaan jää enemmän ja enem-
män ihmisiä, mikä tulee tarkoittamaan sitä, että Euroopan unionin sisäisten siirtojen ohjel-
man toteuttamiselle, joka on jo päätetty, jota ei ole pantu toimeen, tulee tosi kovia paineita.

Mutta edelleen, edustaja Zyskowiczin esitys on juuri sen suuntainen, mitä lakiuudistuk-
sella haetaan, ja palataan siihen, kun meidän asiantuntijamme saavat sitä tehtyä.

Edustaja Anderssonille: perheenyhdistämisessä edetään hallitusohjelman määrittele-
mällä tavalla. Toimeentulokriteeri on se keskeinen elementti, joka siinä lakiuudistuksessa
tulee olemaan. Se on tällä hetkellä lausuntokierroksella. Siihen palaamme.

Takaisinottosopimuksesta vielä, arvoisa puhemies: Neuvotteluja käydään tiiviisti Irakin
kanssa nyt ennen kaikkea, koska se on avain. Toimimme suoraan kahdenvälisesti, ulkomi-
nisteriö—sisäministeriö-yhteistyöllä, mutta sen lisäksi me pyrimme enemmän ja enem-
män toimimaan Euroopan unionin kautta, koska jos Euroopan unioni on neuvottelukump-
pani ja neuvotellaan, silloin paine on paljon kovempi ja silloin me pääsemme yhdenmukai-
siin käytäntöihin, ja jos jollakin maalla on jo takaisinottosopimus esimerkiksi Irakin kans-
18



Pöytäkirjan asiakohta PTK 6/2016 vp
sa, niin me voisimme hyötyä sitä kautta, saada sopimukset, jotta myöskin nämä pakolla pa-
lautukset onnistuisivat. — Kiitos.

Ensimmäinen varapuhemies Mauri Pekkarinen: Ja vielä jatkamme vähän aikaa vas-
tauspuheenvuoroja.

18.14 Timo Heinonen kok (vastauspuheenvuoro):  Arvoisa herra puhemies! Mielenkiin-
toista, kun katsoo tätä kansalaisaloitetta ja sen graafeja, miten nämä 54 000 nimeä tähän
ovat tulleet: nämä on kerätty 5.11.2014 ja 5.5.2015 välisenä aikana eli ennen tätä pakolais-
kriisiä. Kuinkakohan paljon tässä nyt olisikaan allekirjoituksia, jos tätä tänä päivänä teh-
täisiin? Mutta tämä kuvaa hyvin kuitenkin sitä, että tällainen turvattomuuden tunne on li-
sääntynyt merkittävällä tavalla Suomessa ja tämä maa ei saa olla turvapaikka rikollisille.
Mutta viestin — niin kuin tämä kansalaisaloitteen kerääminenkin on — pitää olla myös
selkeä kaikille muille, ulkomaalaisillekin tänne tuleville, että tänne ei tulla tekemään rikok-
sia ja täällä ei voida silloin olla. Itse toivon, että myös sisäministeri on aktiivinen poliisi-
miesten määrässä nyt tässä tilanteessa. Se on meillä huoli tuolla maakunnissa, että arjessa
poliisi ei näy, ja se lisää myös osaltaan tätä turvattomuuden tunnetta.

18.15 Mika Niikko ps (vastauspuheenvuoro): Arvoisa puhemies! Kiitosta pitää antaa sil-
loin, kun on kiitoksen paikka, ja ministeri on kyllä tehnyt kovasti työtä näiden asioitten
korjaamiseksi, ja hyvä niin. Esimerkiksi tämä 80 kohdan maahanmuutto-ohjelma on erit-
täin hyvä toimenpide siihen, että saadaan jonkunnäköinen roti tähän toimintaan. Lisäksi
tämä nopeutus törkeisiin rikoksiin syyllistyneiden karkottamiseksi maasta on erittäin hyvä
toimenpide. Kysynkin ministeriltä: Riittääkö se ilman tätä kansalaisaloitetta? Kuten mai-
nitsitte itsekin, tarvitsee olla vähintään vuoden mittainen vankeusrangaistus, jotta voidaan
karkottaa, mikäli ne turvapaikkaedellytykset täyttyvät. Ja mitä tulee näihin prosenttilukui-
hin, joista puhuttiin, — kuten ne luvut, jotka mainitsitte, ministeri — niin niistä käsitellyis-
tä 60 prosenttia on saanut myönteisen päätöksen. Näitä rauenneita ja Dublinin sopimuksia,
joita ei käsitelty lainkaan, kuten mainitsitte, oli 5 600. Niiden prosessiahan ei ole viety pää-
tökseen. Elikkä nytten nämä luvut, joista minä puhun, ovat Migrin sivuilla olevia käsitel-
tyjä päätöksiä. Elikkä kielteisiä päätöksiä, kuten mainitsin, oli 1 500 (Puhemies koputtaa)
ja myönteisiä 2 300 tähän mennessä. Ja siitäkin se 60 prosenttia tulee eikä pelkästään vii-
me vuoden luvuista.

Ensimmäinen varapuhemies Mauri Pekkarinen: No niin, jospa ministeri vastaa tähän
heti. Minuutti paikalta.

18.16 Sisäministeri Petteri Orpo (vastauspuheenvuoro): Arvoisa puhemies! Vastaan tä-
hän, koska pitää käydä hetki muualla. Siis voi myöskin olettaa, että niiden 4 000:n sisällä,
jotka ovat rauenneita, on paljon sellaisia henkilöitä, jotka ovat tienneet, että he eivät olisi
tulleet saamaan turvapaikkaa, ja siksi he ovat lähteneet. En kiistä sitä, minkä sanoitte, mut-
ta edelleen viestini on se, että lopulliset luvut me tiedämme vasta, kun nämä käsittelyt nyt
menevät. Kriteerejä on tiukennettu, ja jokainen saa edelleenkin yksilöllisen käsittelyn, eli
ei voi ennustaa. (Puhemies koputtaa) Nyt me alamme näkemään, kun tämä suuri syksyllä
saapunut joukko on käsittelyssä, että mihin nämä asettuvat.
19



Pöytäkirjan asiakohta PTK 6/2016 vp
18.17 Hannu Hoskonen kesk (vastauspuheenvuoro): Arvoisa herra puhemies! Aivan ku-
ten ministeri Orpo aivan oivallisesti äsken kuvasi, tilanne Syyriassa ja siinä lähialueillahan
on tällä hetkellä aivan kammottava. Euroopan unionilla pitää olla yhteistä voimaa siihen,
että pyritään tilannetta rauhoittamaan kaikin keinoin ja estämään se inhimillisen katastro-
fin synty, mikä parhaillaan siellä niillä alueilla on jo tapahtunut ja pahenee joka päivä. Sii-
nä tarvitaan Euroopan unionin yhteistä voimaa. Mutta sitten taas näillä alueilla, niin kuin
Suomessa, tänne on tullut paljon ihmisiä, jotka ovat hakeneet täältä turvapaikkaa, ja kuten
tasavallan presidentti Sauli Niinistö hyvin totesi omissa puheenvuoroissaan ja kannan-
otoissaan, osa niistä ihmisistä on varmaan tullut ihan aidon hädänkin takia, osa ehkä pa-
remman elämän toivossa. Mutta näitä varten meidän tulee luoda semmoinen järjestelmä,
jossa pystymme erottelemaan ne, joilla on todella hätä — ja sitten ne turvapaikkakäsitte-
lyt, jotka johtavat palautuksiin, pitää hoitaa jämäkästi ja tyylikkäästi.

Haluan kiittää edustaja Ben Zyskowiczia erinomaisesta puheenvuorostaan ja analyysis-
tään, miten tämä homma tulee hoitaa. Siinä puheenvuorossa hän hyvin linjasi sen, miten
tämä tulisi hoitaa: ei turhaa byrokratiaa (Puhemies koputtaa) vaan järkeviä päätöksiä.

18.18 Veera Ruoho ps (vastauspuheenvuoro):  Arvoisa puhemies! Minä huomautan en-
sinnäkin, että kun puhutaan maasta karkottamisesta, siihen kuuluu käytännössä monia
muitakin ulkomaalaisia kuin pelkästään näitä tp-hakijoina tänne saapuneita. Helsingin po-
liisilaitoskin on kyllä käytännössä karkottanut jos johonkin maailman kolkkaan henkilöitä
ja todellakin eri taustoin, eri motiivein ja perustein tänne saapuneita.

Sitten, viitaten taas tähän kansalaisaloitteen tahtoon saada lievemmistäkin rikoksista
karkotuspäätös, mihin tuossa edustaja Niikkokin viittasi, haluan sanoa sen, että tämä lain-
säädännön mahdollistama karkottamisuhka on ulkomaalaiselle suurempi pelote kuin se
itse rikoksesta tullut tuomio. Ja tämäkin näin ihan käytännön kokemuksena.

18.19 Antti Häkkänen kok (vastauspuheenvuoro):  Arvoisa puhemies! Kyllä ministeri
Petteri Orpo äsken hyvin kuvasi niitä laajoja toimenpiteitä, joita hallitus on jo tekemässä
tämän kansalaisaloitteen esittämän huolen johdosta. Tietysti Euroopassa ja vähän maail-
mallakin on kohdattu nyt ennennäkemättömiä kriisejä turvallisuuteen liittyen samaan ai-
kaan. Pakolaiskriisi, terrorismi ja monet muut ovat tulleet myös monien suomalaisten mie-
leen, ja samaan aikaan Suomessa kansalaisten huoli on herännyt ihan arjen turvallisuuden
kysymyksissä. Nyt edellytetäänkin sitä, että hallitus ja eduskunta kääntävät kaikki ne kivet
myös tässä asiassa, joilla voidaan tehostaa näihin rikoksiin syyllistyneiden palauttamista
kuitenkaan loukkaamatta tiettyjä kansainvälisiä velvoitteita. Tässä olisi nyt hyvä, että hal-
litus myös kääntäisi kaikki nämä kivet yhdessä muiden EU-maitten kanssa, jotka ovat sa-
massa liemessä vakaviin rikoksiin syyllistyneiden kanssa.

18.20 Vesa-Matti Saarakkala ps (vastauspuheenvuoro):  Arvoisa herra puhemies! Mie-
lestäni tämä kansalaisaloite on tärkeä ja tarpeellinen, ja se on ennen kaikkea mielestäni hä-
tähuuto sen puolesta, että meillä tulisi kiristää suomalaista kriminaalipolitiikkaa. Kun tääl-
lä on paljon puhuttu siitä, että tässä on ehkä ihmisoikeusongelmia ja niinpäin pois tämän
kansalaisaloitteen eteenpäinviemisessä siltä pohjalta, mitä on vaadittu, niin toisaalta, jos
näin on, pitäisi sitten samalla todeta, että mitä me voimme tehdä. Me voimme esimerkiksi
kiristää meidän ensikertalaisuuslainsäädäntöä. Rikoksentekijähän pääsee tänä päivänä
puolella: käytännössä istuu puolet tuomiostaan, jos on ensikertalainen. Ja ensikertalainen
20



Pöytäkirjan asiakohta PTK 6/2016 vp
voi Suomessa olla aina uudestaan ja uudestaan kolmen vuoden välein. Näin olisivat paljon
uskottavampia nämä argumentit tätä kansalaisaloitetta vastaan, mikäli vastaavasti sitten
näissä, missä voidaan tehdä kiristyksiä varmuudella, tehtäisiin niitä kiristyksiä.

Mitä sitten tulee ihmisoikeuksiin, niin meillä on tänään käsittelyssä oma lakialoitteeni
alle 18-vuotiaitten ympärileikkausten kieltämiseksi. Toivon, että kaikki (Puhemies koput-
taa) ihmisoikeuksia peräänkuuluttavat osallistuvat siihen keskusteluun myös.

18.21 Joona Räsänen sd (vastauspuheenvuoro):  Arvoisa puhemies! Tässä todella kun
puhutaan nyt näistä karkotuksista ja palautuksista ja täällä on toivottu vähän leveämpiä
hartioita, että koko Euroopan laajuisesti näitä hoidettaisiin, liittyen siihen neuvottelupro-
sessiin, miten näitä palautussopimuksia saadaan sitten solmittua eri maiden kanssa, mutta
myös siihen, että sitten kun ihan konkreettisesti näitä palautuksia tehdään — koska jokai-
nen varmasti myös ymmärtää, että henkilön palauttaminen Suomesta minnepäin maailmaa
tahansa ei ole kovinkaan halpaa ja se vaatii resursseja esimerkiksi poliisilta — niin olisikin
järkevää nyt, että tätä katsottaisiin Euroopan laajuisesti vähän laajemmilla hartioilla ja esi-
merkiksi Frontexin toimesta sitten keskitetysti näitä palautuksia eri puolilta Eurooppaa
tehtäisiin, niin kuin nyt on ollut aikomus. Toivoisin, että hallitus veisi tätä eteenpäin EU-
pöydissä, jotta näihin palautuksiin saataisiin vähän parempi koordinaatio kuin tällä hetkel-
lä ja saataisiin tähän yhteiset hartiat, millä näitä sitten pystytään tekemään.

18.22 Lea Mäkipää ps (vastauspuheenvuoro): Arvoisa puhemies! Haluaisin antaa lievät
kiitokset tälle hallituksen turvapaikkavisiolle. Se on ihan myönteinen.

Mitä tulee tähän kansalaisaloitteeseen, niin kyllä tässä varmaan vähän hiomista on.
Täällä sanotaan, että karkotettaisiin vankeusrangaistuksen pituudesta riippumatta. Tässä
yhteydessä kyllä esittäisin, että edustaja Tavio on mielestäni tehnyt hyvän lakialoitteen: jos
ulkomaalainen tuomitaan kahden vuoden tai pidempään vankeusrangaistukseen, karkotus
tapahtuisi nykyisen oikeusprosessin ensimmäisessä vaiheessa, eli tämä on hirmuisen sel-
keä. Eli nämä valitukset, mitä täällä on sanottu, ovat kohtuuttoman pitkiä, ja jos ajatellaan
valtiontaloudellista tilannetta, niin tässähän säästyisi eri oikeusistunnoista huomattavasti
rahaa. Olisin tätä kysynyt sisäministeriltä. Minun mielestäni tämä ei ole poikkiteloin halli-
tuksen suunnitelmia (Puhemies koputtaa) vastaan, elikkä se on yksi semmoinen konkreet-
tinen esitys.

18.23 Li Andersson vas (vastauspuheenvuoro):  Arvoisa puhemies! Kun täällä ministeri
Orpo esitteli tätä hallituksen keinovalikoimaa, niin hän myöskin painotti Kreikassa ja Ma-
kedoniassa tapahtuvan rajavalvonnan tiukentamisen merkitystä keinona vähentää Euroop-
paan kohdistuvaa painetta. Tämän ratkaisumallin ongelmahan on vain se, että silloin tämä
paine kasvaa juurikin näillä lähialueilla ja Turkissa. Ja kuten on moneen otteeseen todettu
tässä keskustelussa, olosuhteet näillä leireillä ovat jo tällä hetkellä erittäin epäinhimilliset.
Eli tämä ihmisten paine siirtyä eteenpäin Eurooppaan tulee kyllä säilymään niin kauan, kun
nämä olosuhteet ovat niin heikolla tolalla kuin millä ne näillä lähialueilla ovat.

Toivoisin, että niin Suomessa kuin Euroopan tasolla, kun käydään tätä keskustelua raja-
valvonnasta, samanaikaisesti myöskin esitettäisiin niitä keinoja, joilla esimerkiksi Suomi
ja EU haluavat edistää näiden olosuhteiden parantamista pakolaisleireillä, esimerkiksi
UNHCR:n tai EU:n kautta. (Ben Zyskowicz: Näin tehdään koko ajan!) — Eikä tehdä.
21



Pöytäkirjan asiakohta PTK 6/2016 vp
Ensimmäinen varapuhemies Mauri Pekkarinen:  Vielä kolme pyydettyä vastauspu-
heenvuoroa, enempää niitä ei näytä olevan. — Nyt tulee neljäs. — Eli edustaja Elomaa.

18.24 Ritva Elomaa ps (vastauspuheenvuoro):  Arvoisa puhemies! Ministerin puheessa
tuli esille se, että rikokseen syyllistyneen turvapaikanhakijan hakemus tullaan käsittele-
mään nopeutetusti, ja se on hyvä asia. Tämä kansalaisaloite on syntynyt kansalaisten huo-
lesta oman turvallisuutensa puolesta, joten aloite on otettava todella vakavasti ja karkotta-
mislakia olisi tiukennettava ja tarkennettava. Rikosten ennaltaehkäisyyn on pyrittävä en-
tistä voimakkaammin. Myös maahamme tuleville pakolaisille ja turvapaikanhakijoille oli-
si annettava tarpeellinen info käytännöistä, säännöistä, laeista, joiden piirissä kaikilla kan-
salaisillamme on velvollisuus toimia. Varmaan sitä infoa jo annetaankin, ja jos ministeri
olisi tässä, olisin kysynyt häneltä, kuinka se konkreettisesti tällä hetkellä tapahtuu.

18.25 Laura Huhtasaari ps (vastauspuheenvuoro):  Arvoisa puhemies! Tämä aloite on
erittäin tervetullut, ja tähän tulee tarttua. Tämä on viesti kansalta, ja kansan tahtoahan me
eduskunnassa toteutamme. Perussuomalaisten kansanedustaja Ville Tavio on tehnyt lakia-
loitteen karkotusautomaatista, elikkä jos ulkomaalainen syyllistyy törkeään rikokseen ja
ulkomaalainen tuomitaan kahden vuoden tai pidempään vankeusrangaistukseen, hänet
määrätään automaattisesti myös silloin karkotettavaksi elikkä rikostuomio kärsitään ensin
ja sen jälkeen poliisi saa ottaa ulkomaalaisen suoraan vankilasta kotimaahansa. Tässä tuli
esille, että karkotusprosessi on tällä hetkellä moniportainen, mutta edustaja Tavion laki-
aloitteessa prosessi olisi nopeampi, tehokkaampi ja toisi säästöjä. Tämä sopii hyvin halli-
tusohjelman henkeen ja tämän kansalaisaloitteen henkeen, ja tätä tulee viedä eteenpäin.

Ensimmäinen varapuhemies Mauri Pekkarinen: Vielä edustajat Niikko ja Zyskowicz,
ensin Niikko.

18.26 Mika Niikko ps (vastauspuheenvuoro): Arvoisa herra puhemies! Tämä kansalais-
aloite on ajankohtainen, koska tätä pakolaiskriisiä emme pysty ratkaisemaan vielä varmas-
ti pitkään aikaan. Kaikki riippuu siitä, mihin suuntaan Eurooppa menee yhteisissä ulkora-
javalvonnan päätöksissä. Sen tähden on tärkeää myös Suomen jossain vaiheessa tarkastel-
la omaa suhtautumistaan kansainvälisiin sopimuksiin, jos ei tähän millään tavalla muuten
tule loppua. Tältä näkökannalta kansalaisaloite täytyy ottaa vakavasti.

Arvoisa puhemies! Olisin halunnut vielä tämän huolen nostaa esille, mikä Maahanmuut-
tovirastosta tulee. Hehän joutuvat noudattamaan niitä olemassa olevia lakeja ja kansainvä-
lisiä sopimuksia. Meillä on kuitenkin perustuslakia myöten sekä korkeimman hallinto-oi-
keuden ennakkopäätösten esimerkit antamassa raamia heille, miten he hakemukset käsit-
televät. Heitä ei voida syyttää siitä, missä määrin ihmiset saavat myönteisen tai kielteisen
turvapaikkapäätöksen. Tässä mielessä lainsäätäjä on avainasemassa. Meidän tulee tehdä
sellainen selkeä lainsäädäntö, joka on oikeudenmukainen erityisesti niitä kohtaan, jotka ai-
dosti hätää kärsivät ja turvaa tarvitsevat, mutta muita kohtaan (Puhemies koputtaa) olisim-
me ripeämpiä.

Ensimmäinen varapuhemies Mauri Pekkarinen: Viimeinen vastauspuheenvuoro, edus-
taja Zyskowicz.
22



Pöytäkirjan asiakohta PTK 6/2016 vp
18.28 Ben Zyskowicz kok (vastauspuheenvuoro): Arvoisa herra puhemies! Edustaja An-
dersson puheenvuorossaan antoi ymmärtää, että Suomi ja Euroopan unioni keskittyvät
vain estämään turvapaikanhakijoiden saapumisen Turkin kautta Eurooppaan sen sijaan,
että keskittyisivät auttamaan olosuhteita Turkin pakolaisleireillä. Edustaja Anderssonin
väite on täysin perusteeton. Euroopan unioni ja Suomi Euroopan unionin jäsenenä toimii
juuri sen puolesta, että Turkissa olevien pakolaisleirien tilaa kohennettaisiin, lapset pääsi-
sivät kouluun, aikuiset saisivat terveydenhuoltoa. Euroopan unioni on varannut tähän 3
miljardia euroa. Tämän tarkoituksena on juuri se, että ihmiset voisivat olla paossa lähellä
kotimaataan, jolloin palautuminen sinne on mahdollisempaa. Niille, jotka haluaisivat ha-
kea turvapaikkaa kauempaa Euroopasta, se mahdollistettaisiin, ja silloin he voisivat tulla
laillisia reittejä sen sijaan, että henkensä kaupalla turvautuvat näihin ihmissalakuljettajiin.

18.29 Li Andersson vas (vastauspuheenvuoro): Arvoisa puhemies! On selvää, että ei olla
tehty tarpeeksi. Koko ajan tulee uutiskuvia siitä, minkälaisia ne olosuhteet ovat leireillä täl-
lä hetkellä. Ja ne panostukset, mitä tähän asti on tehty, ovat selvästi olleet riittämättömällä
tasolla.

Sen lisäksi, en tiedä, mitä edustaja Zyskowicz on mieltä Turkin nykyisen hallinnon toi-
menpiteistä ja politiikasta, mitä Turkkiin tulee, siitä, miten se kohtelee esimerkiksi vähem-
mistöä, kurdivähemmistöä, ja niistä ihmisoikeusloukkauksista, mistä sieltä on kuultu. Eikö
olisi ollut järkevämpää, että EU olisi pyrkinyt kanavoimaan tämän rahan nimenomaan
UNHCR:n eli YK:n järjestön kautta, sen sijaan, että lähdetään tekemään sopimuksia Tur-
kin nykyisen hallinnon kanssa, ottaen huomioon ne ihmisoikeusloukkaukset, johon tämä
hallituskin on kytköksissä?

18.30 Ben Zyskowicz kok (vastauspuheenvuoro):  Arvoisa herra puhemies! Myönnän
mielelläni, että ei ole tehty tarpeeksi. Harvoin on tehty tarpeeksi. Mutta Euroopan unionin
yhteistyö Turkin kanssa ei sulje pois yhteistyötä myös UNHCR:n ja muiden pakolaisjär-
jestöjen kanssa. Käsitykseni mukaan Euroopan unioni suuntaa osan taloudellisesta tues-
taan pakolaisten hyväksi näillä leireillä juuri näiden kansainvälisten pakolaisjärjestöjen ja
myös YK:n pakolaisjärjestön kautta.

Se, miten Turkin hallitus suhtautuu omaan kurdivähemmistöönsä ja rikkoo sen ihmisoi-
keuksia, ei mielestäni millään tavoin perustele sitä, ettemmekö me voi ja etteikö meidän
pidä tehdä Turkin kanssa yhteistyötä, jotta voisimme parantaa Turkin pakolaisleireillä ole-
vien pakolaisten asemaa. Ja kuten sanoin, samanaikaisesti meidän pitää avata mahdolli-
suus sille, että ne, jotka haluavat hakea turvapaikkaa Euroopasta, voivat sen tehdä. Ja tä-
mä, kuten on kerrottu, merkitsee myös Suomen oman pakolaiskiintiön tarkastelua, kunhan
näin pitkälle päästäisiin.

Ensimmäinen varapuhemies Mauri Pekkarinen: Siirrymme puhujalistaan.

18.31 Simon Elo ps: Arvoisa herra puhemies! Tämän nyt käsiteltävän keskustan tuoman
kansalaisaloitteen lisäksi, kuten täällä on kerrottu jo useammasta suusta, esimerkiksi Pe-
russuomalaisten kansanedustaja Ville Tavio on esittänyt konkreettisia ratkaisuja tämän ti-
lanteen hoitamiseen.

Toimiessani Perussuomalaisten Nuorten puheenjohtajana vuonna 2014 esitimme van-
keusrangaistuksiin tuomittujen ulkomaalaisten automaattista karkottamista. Karkotus teh-
23



Pöytäkirjan asiakohta PTK 6/2016 vp
täisiin heti tuomion suorittamisen jälkeen, jos ulkomaalaislaissa määritetyt karkotuksen
ehdot täyttyisivät. Esitimme silloin erilaisia ehtoja riippuen oleskeluluvan olemassaolosta,
voimassaolosta, ja esitys on yhä ajankohtainen:

Jos oleskelulupa on ollut voimassa yli 8 vuoden ajan, rikoksentekijä voidaan karkottaa,
mikäli tuomitaan ehdottomaan vankeusrangaistukseen väkivalta- tai seksuaalirikoksista,
sosiaaliavustusten anomisesta väärin perustein, laittoman maahantulon järjestämisestä tai
terrorismista ja sen rahoittamisesta tai siihen kouluttamisesta. Jos oleskelulupa on ollut
voimassa yli 5 vuoden ajan, rikoksentekijä voidaan karkottaa, mikäli hänet tuomitaan yli
yhden vuoden ehdottomaan vankeusrangaistukseen tai yli 6 kuukauden vankeusrangais-
tukseen useista rikoksista. Ja lopuksi vielä: jos oleskelulupa on ollut voimassa alle 5 vuo-
den ajan, rikoksentekijä voidaan karkottaa, mikäli hänet tuomitaan ehdolliseen tai ehdot-
tomaan vankeusrangaistukseen.

Nämä rajat eivät ole mitään tuulesta temmattuja eivätkä edes omasta päästä vaan perus-
tuvat joidenkin muiden EU-maiden jo olemassa olevaan käytäntöön. Katsoimme silloin,
että rikollisten ulkomaalaisten karkottamisen ehtojen selkeä määrittely on nimenomaan ta-
vallisten maahanmuuttajien ja tietysti myös turvapaikanhakijoiden etu. Kuuluvatko van-
keustuomionsa suorittaneet ulkomaalaiset enää Suomeen? Mielestäni eivät kuulu.

Tämän jälkeen kansa on aktivoitunut. Niin kuin tässä edustaja Heinonen otti esille, niin
voi tietysti kysyä, että jos olisivat aktivoituneet vielä tässä vaiheessa, missä kriisi on nyt,
niin lukumäärä tässä allekirjoittajien joukossa voisi olla vielä suurempi. Kansa on siis pu-
hunut.

Yli 50 000 nimen kansalaisaloitteessa ehdotetaan, että vakaviin rikoksiin syyllistyneet
ulkomaalaiset karkotettaisiin vankeusrangaistuksen pituudesta huolimatta. Poikkeuksia
tehtäisiin vain tapauksissa, joissa karkotus varmuudella rikkoisi kansainvälisiä sopimuk-
sia. Tietysti tämä "varmuudella" on sellainen ehto, joka asettaa paljon vaatimuksia sen ar-
vioinnille, mikä on varmaa ja mikä ei. Lisäksi kansalaiset vaativat, että karkotetut asetet-
taisiin maahantulokieltoon ja heidän oleskelulupansa mitätöitäisiin saman tien, eli tulkit-
sen niin, että ilman valtavaa byrokratiaa tai turhanaikaista hidastelua.

Kannatan lämpimästi tätä tehtyä kansalaisaloitetta. Vaikka lakia ei välttämättä suoraan
voitaisi tehdä kansalaisaloitteen mukaiseksi, on sen antama signaali oikea, ja lakiesitys
voitaisiin muotoilla siten, että se kunnioittaa tämän kansalaisaloitteiden tekijöiden ja sille
nimiä keränneiden allekirjoittaneiden tahtotilaa. Kansanedustajana tuenkin lämpimästi ja
ilolla kansalaisten aktiivisuutta tällaisten aloitteiden tekemisessä. Tämä on erittäin tärkeä
kanava tuoda keskustelua tänne meille eduskuntaan ja myös ihan suoranaisia päätöksiä.

Arvoisa puhemies! Odotan, että kansalaisten huoli ja muuttunut turvallisuuspoliittinen
ympäristö huomioidaan, kun asiasta täällä salissa keskustellaan. Täytyy sanoa, että ilolla
pistin merkille, että sisäministeri Orpo tähän asiaan tarttui juuri tällä tavalla — huomioi
sen, että tämä aihe ja tämä huoli, mikä näillä ihmisillä on, on varteenotettava ja sellainen,
johon hallitus haluaa tarttua tavalla tai toisella.

Vielä lopuksi haluan kommentoida edustaja Kurviselle, joka otti esille turvapaikkojen
myöntämisperusteet: Edustaja Kurvinen, tässähän täytyy huomioida se, että hallituksen
hyväksymän toimenpideohjelman mukaisesti turvapaikat myönnetään lähtökohtaisesti
määräajaksi ja henkilön lähtömaan turvallisuustilanne arvioidaan säännöllisesti. Näkisin,
että kun tämä toimenpideohjelma kaikkinensa pistetään täytäntöön, ja lakiesitykset ovat jo
hyvässä vauhdissa etenemässä, niin tämä on varsin riittävä määrittelynä ainakin tässä tilan-
24



Pöytäkirjan asiakohta PTK 6/2016 vp
teessa. Käytännön vain pitää sitten vastata sitä, mitä me täällä eduskunnassa olemme la-
kiin säätäneet.

18.36 Mika Raatikainen ps: Arvoisa herra puhemies! Ihan lyhyesti muutamia ihan käy-
tännön juttuja, kun olen rikostutkinnassa ollut melkein koko ikäni.

Pari tämmöistä perusasiaa, mitä tässä on jäänyt kokonaan mainitsematta, minkä takia ul-
komaiset rikoksentekijät on hyvä saada pois maasta mahdollisimman pian, on esimerkiksi
se, että nämä, jotka ovat tuomiotaan istumassa, verkostoituvat tehokkaasti kansainvälisten
tai ulkomaisten rikoksentekijöiden kanssa. Tuomion suorittamisen jälkeen mitä nopeam-
min saadaan pois maasta, sen parempi. Tietysti vaihtoehto on se, että ennen kuin tuomiota
aletaan suorittamaan, jos voidaan sopia rikoksentekijän kotimaan kanssa, että suorittaisi
tuomionsa kotimaassa, aina parempi. Säästetään veronmaksajien rahoja. En sen kummem-
min puutu turvapaikanhakijoiden tekemiin rikoksiin, niistä on puhuttu jo ihan tarpeeksi.
Ihan näin rikostutkinnan kannalta: mitä nopeammin saadaan vakaviin rikoksiin syyllisty-
neet ulos Suomesta, sen parempi ja sen edullisempaa.

Vielä yksi kommentti näistä turvapaikanhakijoista — puhuttiin näistä lukumääristä —
niin nythän tässä on ilmeisesti unohtunut se, että jos kaksi kolmasosaa päätöksistä ehkä on
kieltäviä, niin se ei tarkoita sitä, että tämä porukka lähtisi pois maasta. Niistähän neljä vii-
desosaa tulee maista, joiden kanssa ei ole palautussopimuksia, niin että he jäävät tänne joka
tapauksessa.

18.37 Kari Tolvanen kok: Arvoisa puhemies! On selvää, että tämä kansalaisaloite heijas-
telee kansalaisten turvattomuuden tunnetta, ja sitä pitää arvostaa, vaikka tätä kansalaisaloi-
tetta ei tällaisenaan lainsäädäntöön vietäisikään. Mutta on ilo havaita, että hallitus on ryh-
tynyt toimenpiteisiin hallitusohjelman mukaisesti sekä tiukentaessaan näitä kriteereitä että
myös nopeuttaessaan prosesseja ja näitä takaisinottosopimuksia neuvotellessaan. Näin pi-
tää olla, hyvä.

Haluaisin tuohon edustaja Ruohon toteamukseen lyhyesti todeta myös omakohtaisia ko-
kemuksia. Kun olin rikostutkinnassa mukana, meillä oli iso ryöstösarja, katuryöstöjä ja tör-
keitä ryöstöjä, joihin ulkomaalaistaustaiset, ei- Suomen kansalaiset syyllistyivät. Kuinka
ollakaan, me saimme heidät kiinni, saimme päätekijän karkotettua pois Suomesta, ja kuin-
ka ollakaan, nämä ryöstöt loppuivat muiden osalta. Eli kyllä tällä on pelotevaikutus, ennal-
ta ehkäisevä vaikutus noin laajemminkin, ei pelkästään tähän henkilöön, vaan kyllä se so-
siaalisessa mediassa leviää hyvin äkkiä, että karkotus on mahdollinen, ja tätä pelätään.

18.38 Jari Ronkainen ps:  Arvoisa puhemies! On todella hyvä, että tämäkin kansalais-
aloite on tullut eduskuntaan täydentämään hallituksen maahanmuuttopoliittisia linjauksia.
Tämä on vakava asia, ja on hyvä huomioida, että kansalaisaloite sisältää periaatteen siitä,
että emme hyväksy vakavia rikoksia.

Tässä on jo mainittu aikaisemmin edustaja Huhtasaaren ja Elon suusta edustaja Tavion
viime vuoden lopulla tekemä lakialoite, jossa vaaditaan yli kahden vuoden tuomion saa-
neen ulkomaalaisen välitöntä karkottamista käräjäoikeuden päätöksen jälkeen. Tämä on
mielestäni aivan oikea suunta. On huomattava, että silti vuoden tuomion saanut voidaan
myös tarvittaessa karkottaa, tai jos on syyllistynyt toistuviin rikoksiin. Myös muita perus-
teita löytyy. Ainoana esteenä voi olla kansalaisaloitteessa todettu tilanne, jossa varmuudel-
la, huom. varmuudella, rikottaisiin kansainvälisiä sopimuksia. Myönnän kyllä, että kaik-
25



Pöytäkirjan asiakohta PTK 6/2016 vp
kia karkotuspäätöksen saaneita ei pystytä karkottamaan, sillä heitä ei oteta vastaan koti-
maassaan.

Kansalaisaloite on myös saanut kritiikkiä. Vasta eilen Maahanmuuttoviraston tulosalu-
een johtaja Olli Koskipirtti toteaa, ettei usko kansalaisaloitteen muuttavan mitään todeten
muun muassa sen, ettei siinä määritellä, mitä vakavilla rikoksilla tarkoitetaan. Sen, mitä
vakava rikos on, määrittelemme me täällä eduskunnassa. Kansalaisaloite on ehdotus lain-
valmisteluun ryhtymisestä. Edellä jo mainitsin yhden määritelmän. Ei törkeissä rikoksissa
voida nähdä maahan jäämistä puoltavia seikkoja. Kahden vuoden tuomio kertoo nykyään
jo siitä, että kyse on jostain selkeästi vakavammasta teosta.

Arvoisa puhemies! Suurin ongelmamme on byrokratia. Tällä hetkellä karkottaminen on
pitkä tie, koneisto on aivan liian raskas ja ennen kaikkea kallis. On syytä selkeyttää käy-
täntöjämme entisestään ja tehdä muutoksia lainsäädäntöömme. Kalliin byrokratian karsi-
misen lisäksi tämä luo uskoa oikeuslaitoksellemme ja lisää kansalaistemme turvallisuuden
tunnetta. Näitä asioita ei pidä väheksyä, vaan on aika toimia.

18.41 Teuvo Hakkarainen ps:  Arvoisa puhemies! Kannatan lämpimästi tätä kansalais-
aloitetta. Aloitteen sisällössä sanotaan, että vakaviin rikoksiin syyllistyneet ulkomaalaiset
karkotettaisiin vankeusrangaistuksen pituudesta huolimatta. Itse olisin valmis menemään
paljon pitemmälle. Karkotuksen tulisi ulottua kaikkiin rikoksiin, ei pelkästään vakaviin.
Karkottaa tulisi paitsi rikoksiin syyllistyneet myös rikkeisiin syyllistyneet.

Meidän on annettava selkeä signaali siitä, että tänne ei sovi tulla rötöstelemään, eikä
meidän missään nimessä tule hyysätä näitä rikollisia. Viime kesästä lähtien tulleiden jou-
kossa heitä on hirvittävän paljon. Se, mitä olemme tähän asti nähneet, on vasta jäävuoren
huippu. Paljon pahempaa on tulossa. Joka ei tätä ymmärrä tai halua ymmärtää, on sinisil-
mäinen hölmö. Ihan oma lukunsa ovat sitten ne, jotka tavalla tai toisella hyötyvät turva-
paikkaturismista. He eivät ilmeisesti piittaa kaikesta siitä kärsimyksestä, mitä yhä pahene-
va rikollisuus ja turvattomuus merkitsevät esimerkiksi niille naisille ja tytöille, jotka ovat
jo joutuneet muuttamaan arkipäiväisiä rutiinejaan, koska he pelkäävät, ja he pelkäävät ai-
dosti ja syystä.

Välittömällä karkotuksella olisi pelotevaikutus. Nykytilanteessa nämä maahantunkeutu-
jat pitävät meitä ja meidän lainsäädäntöämme pilkkanaan. Näin ei voi jatkua. Jos jatkuu,
meille käy kuten Ruotsissa. Ruotsissa raiskataan maailman toiseksi eniten, keskimäärin 16
kertaa päivässä. Jos tuo luku suhteutetaan meidän asukaslukuumme, se merkitsisi meille
noin kymmentä raiskausta per päivä. Kuka tämmöistä haluaa? Naisia, lapsia ja miehiä.
Syksyllä Ruotsiin avattiin raiskattujen poikien ja miesten kriisiyksikkö. Monen suomalai-
sen silmät ovat avautuneet näkemään, että ellemme tee nopeita ja merkittäviä kiristyksiä
lainsäädäntöömme, Ruotsin tie tulee olemaan meidän tie. Se on siinä. (Perussuomalaisten
ryhmästä: Näin on!) — Näin on. — On turha kuvitella, että jos panostamme kotouttami-
seen, vältymme rikosaallolta ja sekasorrolta. Tiettyjen kansallisuuksien kotouttaminen ei
ole onnistunut ainoassakaan maassa, eikä tule onnistumaan meilläkään. Mikään raha tai
mikään aika ei riitä, kun suurin osa maahantunkeutujista ei edes halua olla maassa maan ta-
valla. He haluavat rusinat pullasta, elää meidän siivellämme mutta omilla säännöillään.

Arvoisa puhemies! Tuomioista valittaminen on oikeus, jonka tulisi kuulua vain suoma-
laisille. Ulkomaalaisilta se on poistettava. Valitusoikeus tarkoittaa sitä, että nämä rikolliset
saavat pitkitettyä prosessia vuositolkulla. Lakimiehetkin siitä hyötyvät, ja suomalainen ve-
26



Pöytäkirjan asiakohta PTK 6/2016 vp
ronmaksaja maksaa viulut. Ja suomalainen, lähes hotellitasoinen vankila, jonka senkin
suomalainen veronmaksaja kustantaa, on aivan liian hyvä paikka näille, jotka tänne tulevat.

Arvoisa puhemies! Tämä kansalaisaloite on laitettu vireille marraskuussa 2014. Tilan-
teemme on nyt oleellisesti pahempi kuin reilu vuosi sitten. Monet suomalaiset, erityisesti
teini-ikäisten lasten äidit ja isät, pelkäävät, mitä kevät ja kesä tuovat tullessaan. Siksi rikok-
siin syyllistyneiden ulkomaalaisten karkottamista on kiirehdittävä, kuten kaikkia muitakin
maahanmuuttajiin kohdistuvia kiristyksiä.

Tänään oikeusministeri Lindström kertoi, että seitsemän käräjäoikeutta suljetaan. Eipä
aikaakaan, kun RKP:n taholta oltiin oikeusministeriä moittimassa. Kuitenkin nämä samat
tahot toivottavat tänne avosylin tervetulleiksi Lähi-idän ja Afrikan nuoret miehet. Ettekö te
näe toiminnassanne ollenkaan ristiriitaa? Hallituksen on pakko karsia ja leikata, koska jo
muutenkin heikolla tolalla olevaa talouttamme rasittaa kohtuuttomasti turvapaikkaturis-
min miljardiluokan kustannukset. Samaan aikaan tänne tulvii esimerkiksi sotilas- ja vanki-
karkureita, jotka kuormittavat juuri näitä käräjäoikeuksia tolkuttomasti. Oikeuspoliittisen
tutkimuslaitoksen mukaan tietyt kansalaisuudet raiskaavat 17 kertaa enemmän kuin kanta-
suomalaiset. Tämä muistutuksena heille, joiden perusvastaus on, että suomalaisetkin rais-
kaavat. — Kiitos.

18.47 Eva Biaudet r (vastauspuheenvuoro):  Arvoisa puhemies! Mielestäni ei ole arvo-
kasta käyttäytymistä, että viitataan kaikkiin turvapaikanhakijoihin ikään kuin he olisivat
maahan tunkeilijoita, rikollisia. Mielestäni se on rasististen näkemysten tukemista ja ei
mielestäni ole tämän salin arvokkuuden mukaista.

18.48 Teuvo Hakkarainen ps (vastauspuheenvuoro):  Herra puhemies! Ei tässä olla mi-
tään rasisteja, mutta tämä on semmoinen porsaanreikä tässä maassa, että sieltä tunkee nyt
— se on niin kuin Troijan hevonen — tähän maahan semmoista porukkaa. Missä ovat ne
feministit nyt, jotka sanovat naisten oikeuksista? Naiset ovat Ilta-Sanomien mukaan tais-
telemassa Isisiä vastaan, ja täällä nämä turvapaikkaturistit, ukot istuvat meidän holhottava-
na, hyysättävänä, syötettävänä. Sitäkö me haluamme tänne?

18.48 Reijo Hongisto ps:  Arvoisa herra puhemies! Kansalaisaloitteen sisältö on tulkin-
nanvarainen. Aloitteessa puhutaan ensin vakavaan rikokseen syyllistyneen ulkomaalaisen
maasta karkottamisesta ja sitten pelkästään rikokseen syyllistyneen ulkomaalaisen maa-
hanmuuttajan karkottamisesta. Kumpaa mahdetaan tarkoittaa? Jos halutaan karkottaa yli-
päätään rikokseen syyllistyneet, niin käsitykseni mukaan lakialoitteen tarkoittama karkot-
taminen koskisi kaikkia muita paitsi rikkomus-nimikkeellä käsiteltäviä lieviä tekoja. Näin
jopa suuremmat ylinopeudetkin, esimerkiksi liikenneturvallisuuden vaarantaminen, olisi-
vat peruste karkottaa henkilö maasta. Minä en ole valmis laskemaan maasta karkottamisen
rajaa aivan näin alas.

Mielestäni karkottaminen on perusteltua ja puolusteltua silloin, kun henkilön todetaan
syyllistyneen rikokseen, josta langetettava minimirangaistus on esimerkiksi vuosi vankeut-
ta, taikka henkilö on syyllistynyt toistuvasti rikoksiin. Tuollaiseen tekoon ei enää syyllis-
tytä sattumalta ja vahingossa, vaan teko taikka teot edellyttävät tarkoitushakuisuutta, ja täl-
löin tekijän täytyy ymmärtää rikkovansa teollaan Suomen lakeja ja asetuksia. Jos ja kun te-
kijän tahto on suhtautua hyväksyvästi lakiemme rikkomiseen eikä teko ole vähäinen, osoit-
taa se tekijässä selvää piittaamattomuutta yhteiskuntamme tukena olevia lakeja ja oikeus-
27



Pöytäkirjan asiakohta PTK 6/2016 vp
järjestelmäämme kohtaan. Tällaisen henkilön paikka ei ole enää yhteiskunnassamme, vaan
on perusteltua karkottaa hänet maasta. Maasta karkottamiset toimisivat myös erinomaisina
varoittavina esimerkkeinä ja näin lisäävät rangaistuksen yleisestävää vaikutusta.

Arvoisa herra puhemies! Maassa eletään maan lakien ja asetusten mukaan, taikka läh-
detään maasta pois, vapaaehtoisesti taikka saatettuna.

18.51 Mika Niikko ps: Arvoisa puhemies! Edustaja Hakkaraisen puhe oli sellainen kan-
sanmiehen puhe, joka tulee suoraan sydämestä ja sieltä ihmisten tunnosta, ja siinä mielessä
arvostan sitä, että joku pystyy puhumaan asioiden oikeilla nimillä, vaikka ne joskus voi-
daan vähän väärin tulkitakin.

Kuitenkin tämä lähtökohta, mistä vaikka edustaja Hakkarainen lähti liikkeelle, nämä
raiskausasiat, niin nehän tulevat esille tästä kansalaisaloitteesta. Täällä viidestä perustelus-
ta kaksi käsittelee nimenomaan näitä raiskaustilastoja ja -tapauksia. Siinä mielessä tämä on
arka aihe, mutta tämä on reaaliaikaa tänä päivänä. Ihmiset ovat huolissaan siitä, onko tur-
vallista enää kulkea kadulla. Se on totta, kun kevät ja kesä tulee, kuten edustaja Hakkarai-
nen sanoi, niin miten me pystymme suojelemaan meidän lapsiamme, tyttöjämme ja nai-
siamme tuolla kadulla, jos laki ei ole pelotteena niille henkilöille, jotka eivät kunnioita täl-
laista lainsäädäntöä.

Eri kulttuureista tulevien ihmisten täytyy ymmärtää se, että maassa maan tavalla tai
maasta pois, kuten edustaja Hongisto sanoi. Tämähän on lainsäätäjän tehtävä, luoda turva
kansalaisilleen ja kertoa niille henkilöille, jotka eivät Suomen kansalaisia ole, että tässä
maassa on sellainen käytäntö, että jos et noudata näitä lakeja, niin sinun täytyy poistua täs-
tä maasta. Täytyy muistaa se, että ennen kaikkea lainsäätäjänä minä itse olen vastuussa mi-
nun äänestäjilleni ja tämän maan kansalaisille. Toissijainen asia on se sitten, millä tavalla
jossain muussa maassa käsitellään rikoksia tehneitä. Se ei ole minun päätösvaltani alaisuu-
dessa. Minä kannan huolta omista kansalaisista, niin kuin jokaisen kansanedustajan tulisi
tehdä.

Arvoisa puhemies! Vielä nopeasti eräs näkökulma tähän näin: että kansalaisaloitteen
henki ja viesti ovat hyvin selkeitä, vaikka ne eivät täytäkään lainsäädännön suoria kritee-
reitä. Se viesti on selkeä. Kiristäkää, päättäjät, lakeja, jotta voimme kokea turvaa tässä
maassa. Meidän täytyy laittaa sellainen lainsäädäntö, jotta se viestii kaikille rikoksenteki-
jöille, että te ette ole tervetulleita Suomeen. Tässä ei mielestäni sorreta millään tavalla ul-
komaalaisia. Tämä nimenomaan suojelee Suomessa asuvia ulkomaalaisia siltä, että heitä ei
leimata rikollisiksi, (Puhemies koputtaa) kun jotkut siihen syyllistyvät. Tämän johdosta
toivon, että tämä kansalaisaloite menestyy tässä talossa.

18.53 Olli-Poika Parviainen vihr (vastauspuheenvuoro):  Arvoisa herra puhemies! Kun
täällä nyt käytettiin, esimerkiksi edustaja Hakkarainen käytti, sen tyyppisiä puheenvuoro-
ja, että valtava maahantunkeutujien virta ja mitä kaikkea muuta, niin minä nyt kuitenkin
haluan muistuttaa siitä, että Suomeen saapui viime vuonna esimerkiksi hieman päälle
32 000 turvapaikanhakijaa ja heistä noin 0,08 prosentin epäillään syyllistyneen vaikkapa
raiskaukseen. Totta kai yksikin tapaus on aina liikaa, siitä ei varmasti kukaan meistä ole eri
mieltä, mutta minä toivoisin, että tämä keskustelu pidetään sillä tavalla asiallisena, kuten jo
aikaisemmassa puheenvuorossani pyysin, että me emme leimaisi kokonaista ihmisryhmää
sen takia, että jotkut sen ihmisryhmän edustajat ovat syyllistyneet rikoksiin.
28



Pöytäkirjan asiakohta PTK 6/2016 vp
18.54 Veera Ruoho ps:  Arvoisa puhemies! Keskimäärin karkotusprosessi kestää jopa
kolme vuotta, vähintään normaalisti semmoisen kaksi vuotta. Ulkomaalaislain 149 §:n
mukaan karkottamisen edellytyksiin kuuluu tietenkin itse se törkeä rikos tai syyllistymi-
nen toistuvasti rikoksiin ja kokonaisharkinta. Tähän kokonaisharkintaan kuuluu muun
muassa perhesiteet. Kun karkotusprosessi pitkittyy, monesti näitä siteitä ilmestyy siten,
että jopa koko karkotus peruuntuu.

Lopuksi minä haluan vielä kanssa itse kiittää kuitenkin kansalaisaloitteen tekijöitä. Se
aloitteen henki on kyllä otettu täällä meidän edustajien kesken vakavasti.

18.55 Leena Meri ps: Arvoisa puhemies! Edustaja Parviaiselle haluaisin vain sanoa, että
me keskustelemme näistä maahanmuuttajien tekemistä rikoksista täällä sitä varten, kun
meillä on kansalaisaloite siitä. Että siinä mielessä emme me voi puhua joistakin muista ri-
koksista, vaan nimenomaan kansalaisten toiveesta me käymme tätä keskustelua.

Haluaisin muistuttaa, että tämä ei ole ihan vain mututuntumaa: esimerkiksi erittäin ar-
vostettu rikosoikeuden professori emerita Terttu Utriainen otti viime syksynä marraskuus-
sa puheeksi sen, että maahanmuuttajat — hän ei puhunut turvapaikanhakijoista vaan maa-
hanmuuttajista — ovat yliedustettuina raiskausrikoksissa. Henkilökohtainen mielipiteeni,
kuten monen muunkin suomalaisen mielipide, on se, että kun tulet Suomeen, noudatat
sääntöjä. Jos et kunnioita meidän sääntöjämme, syyllistyt vakaviin rikoksiin tai toistuvasti
teet rikoksia, niin silloin suhtaudut meihin halveksivasti. Et voi odottaa, että me otamme
yhteiskunnassa sinut tervetulleeksi, ehkä kustannamme verovaroin terveydenhoitosi tai
muuta. Se on minusta aivan luonnollista: ole hyvä ja lähde pois — kun et kerran täällä viih-
dykään etkä voi noudattaa meidän yhteisiä sääntöjämme, niin voit poistua. Ei se ole sen
kummallisempaa kuin että jos minä tulen jollekin kylään, niin jos minä siellä heittelen ta-
varoita pitkin poikin ja käyttäydyn törkeästi, niin kyllä siellä aika nopeasti sitä ovea minul-
le näytetään eikä sanota, että ole täällä ja tee mitä vain, että minä sinua yritän ymmärtää.

Tämä on erittäin hyvä pointti, mitä monet ovat täällä tuoneet siitä — tämä nimien ke-
ruuhan loppui toukokuussa — että jos tämä nimien keruu olisi päättynyt nyt näihin aikoi-
hin, kun viime kesänähän tämä lähti nousuun, niin tämä olisi varmasti moninkertainen.

Ja oli erittäin hyvä puheenvuoro Niikolta siitä, että me olemme vastuussa kansalaisille,
me säädämme täällä Suomen lait. Emme me voi puuttua siihen, mitä jossain muualla teh-
dään. Niin kauan kuin me noudatamme ihmisoikeussopimuksia ja toimimme muutenkin
aivan normaalisti, kyllä me saamme näistä karkotuksia määrätä ja puhua siitä, että ulko-
maalaiset ovat esimerkiksi yliedustettuina raiskaustilastoissa.

18.57 Joona Räsänen sd: Arvoisa puhemies! Varmasti kaikille on nyt tullut tässä salissa
selväksi se, että kyllä se huoli, mikä tämänkin kansalaisaloitteen takana on, on hyvin vaka-
vasti tässä keskustelussa otettu, ja varmaan sitten jatkotyöstössäkin se siellä näkyy.

Itse olisin myös kyllä kiittänyt siitä, että pääosin kyllä tämä keskustelu on hyvin asial-
lista ollut. Varmaan muutamia kommentteja olisi voinut jättää sanomatta, mutta pääosin
olemme kyllä selvinneet tästä aika hienosti ja olemme kunnioittaneet tätä eduskunnankin
arvovaltaa.

Se, mihin ehkä itse haluaisin vielä tässä puuttua — nyt kun täällä on hyvin käynyt sel-
väksi se, että tätä itse karkottamisprosessia pitää ja voidaan tehostaa ja sitä ollaan tekemäs-
sä, ja hyvä niin, ja siitä varmaan kaikki odotamme nyt sitten tuloksia, että mitä hallitus sii-
nä saa aikaan ja miten se lähtee vaikuttamaan — on sellainen asia, että meillä jo nyt näiden
29



Pöytäkirjan asiakohta PTK 6/2016 vp
ulkomaalaistaustaisten vankien, ketkä istuvat suomalaisissa vankiloissa, siirrot tai neuvot-
telut vastaanottavan maan kanssa siitä, että heitä palautettaisiin suorittamaan näitä rikoksia
omaan kotimaahansa, ovat hyvin hitaita. Varsinkin silloin, kun ei ole mitään esteenä, kan-
sainvälisiä sopimuksia tai muita, tätä voitaisiin varmaan tässä samassa kyllä tehostaa, jotta
myös yhä suuremmassa määrin ulkomaalaistaustaiset vangit, ketkä täällä syyllistyvät ri-
koksiin, voisivat kuitenkin suorittaa tuomionsa kotimaassaan. Tämä olisi varmaan meille
myös taloudellinen etu, ettemme sitten käyttäisi niukkoja vankeinhoidon resursseja ulko-
maalaisiin, vaan eiköhän meillä riitä täällä ihan kotimaisia rikollisia, ketkä näistä vankein-
hoidon resursseista pääsevät nauttimaan.

18.58 Mika Niikko ps:  Arvoisa puhemies! Olen samaa mieltä, edustaja Parviainen, tei-
dän kanssanne siitä, että meidän ei tule leimata kaikkia turvapaikanhakijoita, saati ulko-
maalaisia, rikollisiksi tai sinnepäin taipuviksi henkilöiksi, vaikka tilastot osoittavatkin suu-
ria epäkohtia tässä asiassa. Nämä ovat kuitenkin yksilöllisiä tapauksia, siitä olen samaa
mieltä. Enkä usko, että tämän kansalaisaloitteen tekijät ovat tätä tarkoittaneet missään
määrin. Tämä ei tule tässä ilmi, vaan tässä puhutaan nimenomaan siitä, että rikokseen syyl-
listyneet henkilöt tulisi aikaisempaa kovemman lainsäädännön kautta poistaa maasta.

Minä kerron yhden esimerkin. Itse olin viime lauantaina Vihdissä puhumassa eräässä ti-
laisuudessa, ja siellä oli suhteellisen monta irakilaista paikalla. Sen tilaisuuden jälkeen,
kun he kuulivat, että minä olen kansanedustaja, viisi irakilaista miestä tuli puhumaan mi-
nulle. Nokkamiehenä siinä oli tämmöinen professorihenkilö jostain Bagdadin pohjoispuo-
lelta, ja hän sanoi minulle näin: "Pyydän anteeksi sitä, että monet turvapaikanhakijat ovat
syyllistyneet Suomessa rikoksiin ja eivät kunnioita näitä Suomen lakeja ja kunnioita teidän
hyväntahtoisuuttanne, kun te olette avanneet meille ovet. Tehkää sellaista lainsäädäntöä,
että te karkotatte pois nämä rikokseen syyllistyneet henkilöt. Me emme itsekään halua, että
he ovat tässä maassa." He itse, nämä turvapaikanhakijat, jotka haluavat täällä vain elää
maassa maan lakien mukaisesti, toivovat, että lainsäätäjät suojelisivat myös heidän mainet-
taan sillä, että me rankaisemme niitä, jotka rikkovat näitä lakeja.

Tämän johdosta tämä kansalaisaloite nimenomaan osoittaa sen, että tämä on tarpeen.
Meidän täytyy näitä turvapaikanhakijoita suojellaksemme, myös tietenkin kansalaisiam-
me suojellaksemme, tiukentaa lakeja, jotta tällaiset ylilyönnit keskusteluissa loppuisivat ja
loppuisi myös sellainen tapa, että me piilotamme ongelmat ja luulemme, että ne häviävät
itsestään, jos me emme mitään tee.

19.00 Vesa-Matti Saarakkala ps: Arvoisa herra puhemies! On pakko puuttua myös sii-
hen tässä keskustelussa, kun tässä keskustelun kuluessa on hieman epäilty tämän kansalais-
aloiteinstituution toimivuutta ja sitä, onko se tarpeellinen. Haluan ainakin itse puolustaa
tätä viime kaudella säädettyä kansalaisaloitelakia sen takia, että se täydentää tätä meidän
edustuksellista demokratiaamme. Mehän tiedämme sen, että kun elämme monipuoluejär-
jestelmässä ja meillä on suhteellinen vaalitapa, meillä on monipuoluehallitukset, niin pak-
kaa vain usein käymään niin, että monet asiat, jotka niissä vaalipuheissa ovat, vesittyvät.
Tämä on se kansalaisten keino myös vahtia meitä päättäjiä, että nämä asiat kuitenkin ete-
nevät. Niitä ei pystytä lakaisemaan maton alle, vaan ne tarvittaessa nostetaan niillä 50 000
allekirjoituksella tai sähköisellä tunnistautumisella keskusteluun. Mielestäni tämä on hyvä
järjestelmä, jota tulee kunnioittaa siitä riippumatta, että aina kaikki kansalaisaloitteitten
30



Pöytäkirjan asiakohta PTK 6/2016 vp
seurauksena säädettävät lait eivät välttämättä ole jokaisen meistä mieleen. Toivotaan, että
jatkossakin kansalaiset olisivat aktiivisia tässä suhteessa.

Ja sen sanon vielä, että toivon ehkä hieman pykälittäin muotoillumpia aloitteita. Että se
täytyy sanoa tämän aloitteen heikkoudeksi, että se oli hieman liian väljästi muotoiltu. Toi-
voisin, että kun on kyse näinkin merkittävistä lakikokonaisuuksista, niin viitsittäisiin näh-
dä sen verran vaivaa, että esimerkiksi pykälämuotoon näitä saatettaisiin jo siinä vaiheessa,
kun aloite tehdään.

Keskustelu päättyi.

Asia lähetettiin hallintovaliokuntaan.
31


