















































DEMAA9F.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.3. Suullinen kysymys sote-valiokunnan asiantuntijakuulemisista (Olli-Poika Parviainen 
vihr)

Suullinen kysymys SKT 275/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Olli-Poi-
ka Parviainen. Uskon, että ollaan edelleen sotessa.

Keskustelu

16.37 Olli-Poika Parviainen vihr: Kyllä olemme, herra puhemies. 
Arvoisa herra puhemies! Kyllä jokaiselle ainakin täällä päässä on käynyt selväksi, että

sote-uudistuksen alkuperäiset tavoitteet kustannusten kasvun hillinnästä, saumattomista
hoitoketjuista ja paremmista palveluista eivät näytä toteutuvan, ja yli hallituskausien me-
nevästä uudistuksesta yritetään nyt väkisin tehdä tällainen viime metrien runnonta, jossa
tätä asiaa runtataan valiokuntatasolla läpi muutaman päivänkin varoitusajalla hirveällä kii-
reellä. 

Sosiaali- ja terveysvaliokunnassa hallitusryhmät estivät tähän kiireeseen vedoten asian
normaalin käsittelyn. Eduskuntaryhmänne eivät teistä irrallaan toimi, vaan he ovat osa sitä
joukkuetta, jossa tekin pelaatte. Teidän puolueenne estivät asiantuntijoiden käytön sote-
kysymyksessä nyt loppumetreillä. Edes kirjallisia lausuntoja ei saa pyytää, vaan hallituk-
sen toimittamat vastineet pitäisi kuitata sellaisenaan. Tämä ei ole oikein. Tällä tavoin ei
pystytä varmistumaan siitä, että tämä uudistus on perustuslain mukainen, ja epäilys on ai-
heellinen, sillä hallituksen vastineessa esitetyt muutokset näyttävät monilta osin siltä, että
rima heiluu, ellei peräti putoa. Nyt asiantuntijoiden vaihtoehdoksi näyttää jäävän lähinnä
tviitata näistä kysymyksistä. Kysyisinkin teiltä, hallitus, millaisena te pidätte tätä menette-
lyä. Onko tämä mielestänne asianmukaista?

16.38 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olen erityisen tarkka nyt tässä herkässä tilanteessa siitä, mikä on eduskunnan
ja hallituksen toimivalta. Minun on mahdotonta ottaa kantaa valiokunnan yksittäisiin ta-
pauksiin, joista joitakin versioita on kuultu julkisen keskustelun kautta. Sen rohkenen sa-
noa sosiaali- ja terveysvaliokunnan pitkäaikaisena jäsenenä, että käsittääkseni normaali
käytäntö on, että joskus asiantuntijakuuleminen päättyy ja siitä käynnistyy valmistava kes-
kustelu ja asiantuntijoiden kannan pohjalta muodostuu valiokunnan kanta, vastaavanlai-
nen kuin perustuslakivaliokunnassa, siis yhteentulo ja yhteispäätelmä kaikesta kuullusta ja
arvioidusta hallituksen esityksen pohjalta. Ymmärtääkseni tämäntyyppisestä tilanteesta on
ollut kysymys, mutta muutoin en halua ottaa tähän kantaa. Totean vain sen, että perustus-
 Tarkistettu
4.0



Pöytäkirjan asiakohta PTK 167/2018 vp
lakivaliokuntahan kävi jo läpi sosiaali- ja terveysvaliokunnan mietintöä eli sitä vaihetta,
josta jo kertaalleen valiokunta on tehnyt kokonaisarvion eli yhteentuleman siitä, mitä miel-
tä sosiaali- ja terveydenhuollon uudistuksen lakipykälistä kaikkiaan ollaan.

16.39 Olli-Poika Parviainen vihr (vastauspuheenvuoro): Arvoisa puhemies! Eduskunta-
puolueet ovat yhtä mieltä sote-uudistuksen periaatteellisesta tarpeesta ja myös keskeisistä
tavoitteista, ja kuten me kaikki tiedämme, tämän paketin ylivoimaisesti ongelmallisin osio
on valinnanvapauden markkinamalli, josta täälläkin on paljon puhuttu. Se vaarantaa mie-
lestämme uudistuksen kaikki keskeiset tavoitteet aina paremmin yhteensovitetuista palve-
luista kustannusten kasvun hillintään saakka. Tämän ovat myös monet asiantuntijat toden-
neet. Markkinamalli pirstoo palvelut ja tekee koko järjestelmästä vaikeasti hallittavan esi-
merkiksi palveluverkon rakentamisen osalta. Sote-uudistus onkin nyt useamman kerran
törmännyt perustuslakiin, ja tälläkin kertaa perustuslakivaliokunta on kiinnittänyt huomio-
ta useisiin asioihin ja on toistakymmentä kohtaa, joita pitäisi tarkistaa.

Arvoisa hallitus, kysyn teiltä siis suoraan: Jos tämä on nyt valinnanvapaudesta eli mark-
kinamallista kiinni, vedättekö te tämän mallin pois? Meillä olisi vielä mahdollisuus saada
tässä aikaan jotakin yhdessä. Ja jos te aiotte viedä tätä mallianne eteenpäin, miten te kuvit-
telette, että Suomi selviää markkinamallin pauloissa?

16.40 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ensinnäkin haluan todeta tähän väitteeseenne markkinamallista, että ehkä
viime viikkojen vanhuspalvelukeskustelu on muistuttanut meitä siitä, että yksityiset palve-
luntuottajat ovat jo täällä osana meidän nykyjärjestelmää. Esimerkiksi ikäihmisten ympä-
rivuorokautisen hoivan palveluista puolet on jo yksityisen tuottamia. Valinnanvapauden
ajattelutavan muutos suhteessa nykytilaan on se, että jatkossa ikäihminen itse tai omaisen-
sa kanssa yhdessä pääsee valitsemaan reunaehdot täyttävien palveluntuottajien, yksityis-
ten ja julkisten, väliltä sen, missä haluaa oman hoitonsa ja asumisensa tapahtuvan. Tämä on
keskeisin ajattelutavan muutos ja ero niihin markkinoihin, jotka ovat jo avautuneet osaksi
maamme sosiaali- ja terveydenhuollon palveluita.

Kysymyksen käsittely päättyi.
2


