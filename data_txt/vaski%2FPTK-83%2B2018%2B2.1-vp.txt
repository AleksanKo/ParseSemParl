















































DEM5A93.tmp.xml


Pöytäkirjan asiakohta PTK 83/2018 vp
Pöytäkirjan asiakohta 

PTK 83/2018 vp

Täysistunto

Torstai 13.9.2018 klo 15.59—18.11

2.1. Suullinen kysymys Kela-kyytien saatavuudesta (Katja Taimela sd)
Suullinen kysymys SKT 125/2018 vp

Suullinen kyselytunti

Puhemies Paula Risikko: Kyselytunnin aloittaa sosialidemokraattinen eduskuntaryhmä,
edustaja Taimela, olkaa hyvä.

Keskustelu

16.00 Katja Taimela sd:  Arvoisa rouva puhemies! Kansanedustajina olemme saaneet
paljon palautetta kansalaisilta, kuinka Kela-kyytien tilauskeskuksissa ei vastata, kyydit
jäävät saapumatta tai sairaat ihmiset odottavat tuntikausia. Heinäkuun alussa voimaan as-
tuneen taksilain uudistuksen myötä hallitus laittoi kerralla uusiksi Suomen sinällään toimi-
van taksijärjestelmän. Lakiuudistuksen jälkeen Kela-kyytien saatavuus on ollut sekaisin, ja
ongelmat jatkuvat uhkasakoista huolimatta. Julkisuudessa olemme saaneet lukea muun
muassa 10-vuotiaasta Oskarista, joka liikuntavammaisena odotti 42 minuuttia taksia yksin
peläten, pääseekö perille.

Odotetusti pääkaupunkiseudulla ja suurissa kaupungeissa uudistus on monipuolistanut
palveluiden saatavuutta. Muualla maassa viesti on täysin toisenlainen. Taksiyrittäjät ovat
lopettaneet tai siirtyneet keskuskaupunkeihin. Mitä hallitus aikoo tehdä koko maan lasten
ja sairaiden taksipalveluiden varmistamiseksi jatkossa?

Puhemies Paula Risikko: Nyt on valitettavasti sillä tavalla, että vastaava ministeri ei ole
paikalla, mutta sopiiko, että joku ministereistä vastaa tähän? Me emme voi kovin kauaa jat-
kaa tätä keskustelua, koska vastuuministeri ei ole paikalla, mutta aloittaisiko ministeri Ber-
ner? — Olkaa hyvä. [Välihuutoja vasemmalta]

16.02 Liikenne- ja viestintäministeri Anne Berner (vastauspuheenvuoro):  Arvoisa pu-
hemies! Kiitoksia kysymyksestä, ymmärrän erittäin hyvin tämän huolenaiheen.

Laki liikenteen palveluista säätelee sitä, miten muun muassa taksimarkkina osana hen-
kilöliikennepalveluita toimii jatkossa Suomessa. Laki liikenteen palveluista ei säätele sitä,
miten julkinen sektori ostaa palveluitaan ja miten julkinen sektori kilpailuttaa. Näin ollen
se, millä tavalla kunnat tekevät ostopäätöksiään tai kilpailuttavat esimerkiksi koulukyyte-
jä, on heidän päätösasioitaan. Vastaavasti Kela-kyytien osalta Kelan kilpailutus kuuluu
STM:n alaisuuteen ja siten ministeri Mattilan toimivaltaan. Tästä osa, myös näihin liitty-
vää lainsäädäntöä, on erikseen hyväksytty muun muassa eduskunnassa ja myöskin käsitel-
ty täällä.
 Tarkistettu
4.1



Pöytäkirjan asiakohta PTK 83/2018 vp
Sen sijaan kannamme kyllä yhteistä huolta siitä, miten asia voitaisiin parhaiten ratkais-
ta. Olemme myöskin käyneet Kelan, STM:n ja LVM:n välillä keskustelua siitä, voimmeko
tukea tätä kilpailutusta ja siihen liittyviä haasteita parantamalla sääntelyä niin STM:n kuin
myöskin LVM:n puolella.

Puhemies Paula Risikko: Otetaan tähän muutama lisäkysymys, mutta pyydän huomioi-
maan, että me joudumme siirtämään tämän siihen kyselytuntiin, jolloinka ministeri Matti-
la on paikalla. Mutta otetaan muutama lisäkysymys, edustaja Taimela jatkaa.

16.03 Katja Taimela sd (vastauspuheenvuoro): Arvoisa rouva puhemies! Mielestäni seu-
raava jatkokysymys liittyy selkeästi kyllä liikenne- ja viestintäministeriön alaan.

Liikenne- ja viestintäministeri Berner on kertonut julkisuudessa useasti kesän aikana, et-
tei liikennepalvelulaki koske Kela-kyytejä, eikä vaatinut Kelaa nyt kilpailuttamaan. Tämä
on osaltaan oikein, mutta lakiuudistus sotkee juuri niitä taksimarkkinoita, joilta Kela kyy-
tinsä ostaa.

Kela esitti ilman menestystä vanhan mallin korvausmenettelyn jatkamista vuoden lop-
puun siirtymäaikana kilpailutukselle. Lopulta Kelan oli kuitenkin pakko kilpailuttaa kyy-
tinsä, jotta se saattoi varmistua korvattavasta hintatasosta. Tuskin hallituksellakaan oli sel-
lainen ajatus, että Kelan olisi pitänyt korvata taksien vapaa hinnoittelu valtion budjetista.

Kysyn hallitukselta, vaikka ministeri Berner siihen jo viittasi jonkun verran: ettekö näh-
neet näitä ongelmia etukäteen ja miten koordinoitte valmistelun liikenne- ja viestintäminis-
teriön ja Kela-kyytien korvaamisesta vastaavan sosiaali- ja terveysministeriön välillä jat-
kossa, jotta nämä ongelmat oikeasti poistuvat välittömästi?

16.04 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kyllä me näimme nämä ongelmat ja kyllä itse asiassa kiinnitimme myös
eduskunnan huomiota niihin koko kevään tänä vuonna ja edellisenä.

Tämä prosessi Kelan kilpailutuksesta käynnistyi marraskuussa 2017, ja kävimme yhtei-
siä keskusteluita ja kiinnitimme huomiota myöskin siihen, että ennustamme tämän kilpai-
lumallin tuottavan haasteita kilpailutuksen lopputuloksena.

Sille, että Kelan olisi pitänyt kilpailuttaa juuri niin, että Kela-kyytien kilpailutus astuisi
voimaan samana päivänä kuin laki liikenteen palveluista, ei todellakaan ollut minkäänlais-
ta välttämättömyyttä. Kela olisi voinut kilpailuttaa jo silloin, kun laista tehtiin puolitoista
vuotta sitten päätöksiä, jos se olisi halunnut tehdä tämän kilpailutuksen ennen lain liiken-
teen palveluista voimaantuloa.

Muistutan myös, että STM teki hinta-asetuksen varmistaakseen juurikin sen, että Kelal-
le [Puhemies koputtaa] on asetettu kiinteä kattohinta. Tämä tarkoittaa myöskin sitä, että
Kela olisi voinut [Puhemies: Aika!] kilpailuttaa senkin jälkeen, kun laki liikenteen palve-
luista on tullut voimaan, mahdollistaen siten myös uusien toimijoiden [Puhemies: Aika!]
osallistumisen kilpailutukseen, mikä nyt ei ollut mahdollista.

Puhemies Paula Risikko: Pysytään minuutissa.

16.06 Ilmari Nurminen sd (vastauspuheenvuoro): Arvoisa rouva puhemies! Tapasin Pir-
kanmaan maakunnassa asuvan yli 80-vuotiaan rouvan, joka oli yrittänyt soittaa useana päi-
vänä ja tuntitolkulla Kela-taksia päästäkseen Tampereen yliopistolliseen sairaalaan. Hän ei
2



Pöytäkirjan asiakohta PTK 83/2018 vp
ollut päässyt puhelinlinjasta läpi ja lopulta joutui maksamaan kyydin itse, koska sairaalaan
oli päästävä. Matka maksoi 130 euroa, ja hänellä oli noin 700 euron eläke. Osasin neuvoa
häntä hakemaan korvausta, mutta näitä vastaavia esimerkkejä on hyvin paljon Suomessa.

Fakta on se, että voimaan astunut taksilaki on pakottanut kilpailuttamaan myös Kela-
taksit. Omavastuita on nostettu jopa 25 euroon suunta, ja ehkä käytännön esimerkki, joka
kentältä nousee, on tämä Kela-matkojen, meno-paluumatkojen, mahdollistaminen. Ja se
viesti liikenneministeriöltä on tullut, että ei ole suostuttu tähän, että meno- ja paluumatka
voitaisiin hoitaa samalla taksilla. Voisitteko, ministeri Berner, antaa suostumuksenne Ke-
lalle, että myös meno ja paluu voidaan hoitaa samalla kyydillä?

16.07 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kela on valinnut kilpailutusmallinsa, ja siinä on kieltämättä haasteita. Näi-
hin haasteisiin on tarttunut myös kilpailuviranomainen, joka tekee asiasta tällä hetkellä sel-
vitystä. On selvä, että tätä kilpailumallia on katsottava paremmaksi, mutta haluan kuiten-
kin kiinnittää huomiotanne myöskin siihen, että kun olemme Kelan kanssa hyvässä yhteis-
työssä käyneet läpi sitä, kuinka kyytien saatavuus tällä hetkellä toimii, niin noin 99 pro-
senttia kuitenkin saa sen kyydin, jota tarvitsee. Mutta on selvää, että yhtään asiakasta, yh-
tään käyttäjää, yhtään kyydin tarvitsijaa ei saa jättää kyydin ulkopuolelle. Tähän haemme
ratkaisua ja katsomme, miten tätä mallia voisi parantaa, mutta muistutan edelleen siitä, että
Kela ei ole liikenne- ja viestintäministeriön ohjauksessa eikä valvonnassa emmekä pysty
tähän STM:n sääntelyyn suoraan vaikuttamaan, vaan kyllä Kela tekee itsenäiset päätöksen-
sä. Haluamme kuitenkin olla tässä tukena ja apuna huolehtien siitä, että ne hyvät asiat, jot-
ka tästä laista syntyvät, ovat myöskin sitten tulevaisuudessa Kelaakin palvelevia.

16.08 Kristiina Salonen sd (vastauspuheenvuoro):  Arvoisa puhemies! Ministeri Berner,
te syytätte nyt tästä kaikesta Kelaa, näin minä tämän ymmärrän. Kelan valtuutettuna on
pakko kysyä, että eikö, ministeri Berner, Kela todellakaan kertonut teille etukäteen, millai-
seen sotkuun Kela-kyytien osalta joudutaan, jos aikataulu tässä lakiesityksessä on tämä.
Eikö siis pyydetty Kelan osalta lykkäystä aikatauluun, jotta olisi pystytty paremmin var-
mistamaan palvelut ja kyydit ihmisille? Minusta me emme voi syyttää tästä Kelaa, vaikka-
kin Kela on vastaanottanut ihmisten pettymykset Kela-kyytien osalta. Lakimuutokset ovat
kuitenkin lähteneet täältä. 

Itse olen saanut heinäkuun alusta asti viestejä Satakunnasta kyytiongelmista, ja ihmiset
kysyvät, miksi heitä kohdellaan näin kaiken sairastamisen ja muutenkin haastavan elämän-
tilanteen keskellä. Ei siihen ole mitään hyväksyttävää syytä, ei yhdenkään sairaan, vam-
maisen eikä vanhuksen osalta. Ministeri Berner, [Puhemies koputtaa] eikö olisi nyt anteek-
sipyynnön paikka näiltä ihmisiltä, näiltä autoilijoilta, [Puhemies: Aika!] jotka ovat menet-
täneet elantonsa, ja Kelalta?

Puhemies Paula Risikko: Yritetään pysyä minuutissa.

16.09 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! On tietenkin ihan selvää, että jokaisen tulee saada se palvelu, johon hän on
oikeutettu, ja myöskin, mihin me olemme yhteisesti sitoutuneet, että niitä palveluita tuote-
taan. Haluan kuitenkin myöskin kiinnittää huomiotanne siihen, että olimme aktiivisesti
mukana siinä keskustelussa, kun Kela valmisteli kilpailutustaan, ja kiinnitimme myös Ke-
3



Pöytäkirjan asiakohta PTK 83/2018 vp
lan mutta myöskin täällä monien edustajien huomiota siihen, että tässä mallissa on suuri
riskinsä, kun kilpailutetaan kokonaisvaltaisia toimijoita ja välityskeskuksia. Nyt se riski on
osin realisoitunut. Samanaikaisesti STM on kuitenkin säädellyt Kelan osalta enimmäishin-
nasta, joka sekin omalta osaltaan on luonut selkänojaa järjestelmään mutta samalla myös-
kin poistanut ne hyödyt, joita laista liikenteen palveluista olisi voinut syntyä.

Meidän yhteinen tehtävämme on huolehtia siitä, että saamme tätä asiaa parempaan
suuntaan, ja, niin kuin totesin, tätä on tehty hyvässä yhteistyössä, mutta kysymys ei ole sii-
tä, että nyt meidän pitäisi yksipuolisesti hakea ratkaisuja. Laki liikenteen palveluista antaa
liikkumatilaa. [Puhemies koputtaa] Nyt sen liikkumatilan sisäpuolella pitäisi tehdä viisaita
ratkaisuja.

16.11 Arja Juvonen ps (vastauspuheenvuoro): Arvoisa rouva puhemies! Kilpailutuksen
myötä tehty ota tai jätä -sopimus ei ole ollut taksikuskeille hyvä. Puuttuu paljon autoja, ja
sitä kansalaispalautetta näiltä sairailta ja vammaisilta, jotka tarvitsevat niitä kyytejä, tulee
esimerkiksi siitä, että liikenteessä ovat nyt hissittömät taksit ja he eivät pääse nousemaan
sinne taksiin. Kela hakee säästöjä, ja kyllähän niitä säästöjä tulee, kun eivät autot ole lii-
kenteessä. Minä kysyisinkin teiltä, vaikka nyt itse ministeri Mattila ei ole paikalla: onko
tämä teistä inhimillisesti ajateltuna oikein, ja mitä aiotte tehdä vastaisuudessa, että tällaisia
sääntöjä ja lakeja ei tehdä, että nämä ihmiset, jotka siellä odottavat kyytejä tai joita asia
koskettaa, eivät joudu tällaiseen tilanteeseen? Tämähän on täysin kestämätöntä.

Ja se, mikä ehkä tämän ytimessä on pahinta, on se, että puhelinkeskukset eivät toimi ja
muun muassa henkilöstö, sairaalassa henkilökunta, joutuu jonottamaan — se on pois hei-
dän työajastaan — sinne palvelukeskukseen. Mitä tälle tehdään, ja mitä te vastaatte tähän?
Onko tämä inhimillisesti oikein, ja mikä on teidän linjanne?

16.12 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Linjamme on se, että me huolehdimme siitä, että niin Kela kuin myöskin
muut toimijat saavat tämän asian kuntoon, ja käsitykseni mukaan Kela on asiassa myöskin
ollut aktiivinen ja toiminut. On selvää, että tämä ei ole oikein, että ihmisiä jää vaille palve-
luita. On myöskin selvää, että siihen asiaan pitää löytää korjausta. On myöskin selvää, että
kilpailutuksen osalta tehty malli ei ole nyt riittävän hyvä. Ja niin kuin totesin, tässä asiassa
on käyty jo useita keskusteluja Kelan, liikenne- ja viestintäministeriön, STM:n ja kilpailu-
viranomaisen välillä. Haemme siihen ratkaisuja, miten tätä tilannetta voidaan sitä kautta
parantaa.

Mutta keskeistä on tällä hetkellä myöskin se, että Kela huolehtii tekemiensä sopimusten
toimeenpanosta ja siitä, että välityskeskukset myöskin toimivat sillä tavalla kuin on sovit-
tu. Ja tämän osalta Kela on kyllä ryhtynyt myöskin toimenpiteisiin ja vienyt asiaa eteen-
päin.

Puhemies Paula Risikko: Otetaan tähän vielä yksi vastauspuheenvuoro, sitten siirrytään
toiseen kysymykseen ja palataan tähän sitten muina kyselytunteina vielä.

16.13 Outi Alanko-Kahiluoto vihr (vastauspuheenvuoro): Arvoisa rouva puhemies! Kä-
sitykseni on se, että Kela on tehnyt tosiaan parhaansa tämän lain puitteissa ja ottanut muun
muassa käyttöön sanktiot näille välityskeskuksille, mikä on osassa maata parantanut tilan-
netta. Mutta Kelahan tosiaan soveltaa eduskunnan säätämää lakia ja joutuu toimimaan sen
4



Pöytäkirjan asiakohta PTK 83/2018 vp
puitteissa. Sen vuoksi minusta on tärkeä tämä kysymys, joka täällä on esitetty nyt useam-
paan kertaan, eli se, mitä hallitus voi tehdä tässä tilanteessa, kun on ilmennyt, että taksi-
kyydit eivät tosiaan toimi sillä lailla, tällä kilpailutuksen aikataululla ja sitten sillä hinnoi-
tuksella, joka tulee STM:stä. On ongelmallisia tilanteita, joissa esimerkiksi dialyysipoti-
laat joutuvat tuntikausia odottelemaan, eivätkä taksit saa korvausta siitä odotusajasta, jol-
loin tulee ongelmia taksien saatavuudessa. Minäkin kysyn nyt vielä uudestaan: onko lii-
kenneministeriössä yhteistyössä STM:n kanssa pohdittu sitä, miten tätä lainsäädäntöä ja
säännöstöä nyt mahdollisesti voitaisiin korjata, jotta me pääsisimme pois tästä ongelmalli-
sesta tilanteesta hyvin haavoittuvien ihmisryhmien kohdalla?

16.14 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kela ei ole kilpailuttanut tätä hankintaansa uuden lain sallimien puitteiden
mukaisesti. Kela on sinänsä palauttanut sinne tietynlaisia sääntelyitä, kuten enimmäishin-
nan, jonka olemme poistaneet tästä laista, joka nytten on käytössä muilla toimijoilla, ja
Kela on lähtenyt kilpailuttamaan välityskeskuksia, jotka eivät ole tämän nyt voimassa ole-
van lain ytimessä. Elikkä tämä nykyinen laki jo sinällään mahdollistaa toisenlaisen kilpai-
lutuksen, myös sen, että voisi taksitoimijoiden kanssa tehdä suoriakin sopimuksia, ja sen,
että voisi sallia useamman palveluntuottajan synnyttävän palveluita tähän järjestelmään.
Laki ei tässä sinänsä ole esteenä. Esteenä ovat tällä hetkellä ne sitovat sopimukset ja kil-
pailutukset, joita on tehty ennen lain voimaantuloa. Ja nytten meillä ei olekaan kovin yk-
sinkertainen rasti huolehtia siitä, miten tällaista tilannetta lain kautta voitaisiin korjata. Par-
haiten se korjaantuu sillä, että sitä kilpailutuksen toimeenpanoa arvioidaan ja mahdolliste-
taan nyt jo voimassa olevan lain kautta laajempi palveluntuottajien pääsy tähän järjestel-
mään kuin mitä tällä hetkellä tämä kilpailutuksen [Puhemies koputtaa] tulos on mahdollis-
tanut.

Kysymyksen käsittely päättyi.
5


	2.1
	16.00
	16.02
	16.03
	16.04
	16.06
	16.07
	16.08
	16.09
	16.11
	16.12
	16.13
	16.14


