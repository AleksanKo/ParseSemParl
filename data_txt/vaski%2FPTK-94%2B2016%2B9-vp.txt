















































DEM756E.tmpSave.xml


Pöytäkirjan asiakohta PTK 94/2016 vp
Pöytäkirjan asiakohta 

PTK 94/2016 vp

Täysistunto

Tiistai 4.10.2016 klo 13.59—18.55

9. Hallituksen esitys eduskunnalle laeiksi työttömyysturvalain ja kotoutumisen edistämi-
sestä annetun lain 19 §:n väliaikaisesta muuttamisesta sekä asumiseen perustuvan sosiaa-
liturvalainsäädännön soveltamisesta annetun lain 3 a §:n 2 momentin 2 kohdan kumoami-
sesta

Hallituksen esitys HE 169/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan, jolle perustuslakivaliokunnan, hallintovaliokunnan ja työelämä- ja tasa-arvovalio-
kunnan on annettava lausunto.

Keskustelu

17.45 Li Andersson vas: Arvoisa puhemies! Tämän lakiesityksen kohdalla meidän on nyt
syytä pysähtyä ja miettiä, mitä tässä maassa oikein tapahtuu ja mistä tässä nyt oikein ollaan
päättämässä. Meillä on edessämme esitys, joka asettaa Suomessa laillisesti asuvat ihmiset
erilaiseen asemaan keskenään ja joka siksi minun nähdäkseni murentaa keskeisiä oikeus-
valtio- ja ihmisoikeusperiaatteita. Toteutuessaan tämä esitys johtaa viralliseen jaotteluun,
kahden kerroksen väkeen, kun rakennetaan hierarkkinen sosiaaliturva- ja sitä kautta myös-
kin perusoikeusjärjestelmä. Kun työttömät työnhakijat jaotellaan kahteen eri luokkaan
käytännössä kansalaisuuden perusteella, on mielestäni kyse rakenteellisesta rasismista.
Tehtyään perheenyhdistämisestä käytännössä mahdotonta ja poistettuaan humanitaarisen
suojelun — ja Maahanmuuttoviraston tiukennettua maakohtaisia linjauksia ja tulkintaa si-
säisestä paosta näin moninkertaistaen kielteiset turvapaikkapäätökset — ryhtyy hallitus
siis vielä heikentämään oleskeluluvan saaneiden ihmisten taloudellista tilannetta.

Arvoisa puhemies! Hallitus siis esittää, että oleskeluluvan saaneille maksettaisiin Suo-
messa jatkossa kotouttamistukea työmarkkinatuen sijaan. Ulkomaalaisille maksettava ko-
touttamistuki olisi vain 90 prosenttia suomalaisille maksettavan peruspäivärahan määräs-
tä. Tämä tarkoittaa, että ihmisiä asetetaan eriarvoiseen asemaan heidän maassaolostatuk-
sensa perusteella. Myönteisen oleskeluluvan saaneita työttömiä työnhakijoita kohdellaan
huonommin kuin maahan syntyneitä tai kansalaisuuden saaneita.

Hallituksen lakiesityksessä lukee, että lakiehdotuksen tavoitteena on mitoittaa maahan-
muuttajien perustoimeentuloturva julkisen talouden ja kansantalouden tila huomioon ot-
taen kestävälle tasolle. Tavoitteena on Suomeen turvapaikanhakijoita vetävien tekijöiden
vähentäminen. Yhden ihmisryhmän perusturvaa ollaan leikkaamassa alle yleisen vähim-
mäistason, ja päätöstä perustellaan siis puhtaasti julkisen talouden säästöillä sekä maahan-
tulon vähentämisellä.
 Tarkistettu
4.0



Pöytäkirjan asiakohta PTK 94/2016 vp
Ministeriö olettaa lakiesityksen perusteluissa, että myönteisten oleskelulupapäätösten
määrän nousu lisää myös myönteiseen päätökseen johtavia perheenyhdistämishakemuk-
sia. Perheenyhdistäminen on kuitenkin, kuten totesin, tehty käytännössä mahdottomaksi
näiden viime vuosien tiukennusten myötä. Tämän vuoden osalta on laskettu arvio perheen-
yhdistämishakemusten määrästä 17 000:sta 3 000:een. Näin raju tiputus kertoo, kuinka ra-
jua linjan tiukentaminen on ollut. 

Tämän esityksen vaikutusta tuen vastaanottajien perusturvan riittävyyteen tai perusoi-
keuksiin ei ole oikeastaan arvioitu. Laajemmin kyse on siitä, miten kansalaisten perusoi-
keudet arvotetaan suhteessa julkisen talouden tasapainottamistarpeeseen. Ennen vanhaan
muun muassa rikollisilla, mielenterveyspotilailla ja ylivelkaantuneilla ei ollut tasavertaisia
oikeuksia muihin nähden. Nyt perusoikeuksien heikentäminen aloitetaan siirtolaisista ja il-
man kansalaisuutta maassa asuvista.

Arvoisa puhemies! Tässä esityksessä on kuitenkin kyse myös muustakin kuin julkisen
talouden näännytyskuurista. Esityksen perusteluissa myönnetäänkin, että suunnitellut
säästöt saattavat jäädä ilmoitettua pienemmiksi, sillä pienempi tuki tulee näkymään toi-
meentulotuen kasvavissa menoissa etenkin korkean vuokratason alueilla. Siksi minun näh-
däkseni tämän hallituksen esityksen ytimessä on näkemys ihmisistä eriarvoisina. He, jotka
tulevat muualta tänne, eivät omaa samanlaisia oikeuksia kuin he, jotka ovat syntyneet tän-
ne. He, jotka joutuvat pakenemaan kodeistaan sotaa, vainoa tai kidutusta, eivät ansaitse yh-
denvertaista kohtelua Suomen kansalaisten kanssa.

Hallitus esittää jo valmiiksi epävarmassa asemassa oleville ihmisille heikompia perus-
oikeuksia kantaväestöön nähden. On hyvinkin mahdollista, että tämä esitys rikkoo Gene-
ven pakolaissopimuksen ehtoja, joiden mukaan maassa laillisesti olevia pakolaisia on koh-
deltava yhdenvertaisesti lain edessä valtion kansalaisten kanssa. On myös mahdollista, että
hallituksen esitys on ristiriidassa Euroopan unionin työvoiman vapaata liikkuvuutta koske-
vien säännösten kanssa, sillä hallituksen esittämään maahanmuuttajamääritelmään kuului-
sivat myös muiden EU-maiden kansalaiset.

Arvoisa puhemies! Tämä hallituksen valitsema tie on vaarallinen ja vaarantaa periaat-
teen kaikkien yhtäläisistä perusoikeuksista. Toivottavasti erityisesti pienituloisten ja yh-
teiskunnallisesti heikossa asemassa olevien ihmisten asemasta huolissaan olevat näkevät,
kuinka isoja yhteiskunnallisia uhkia tällaiseen lakiesitykseen sisältyy.

17.51 Ozan Yanar vihr: Arvoisa puhemies! Tänään hallitus esittää työttömyysturvalain
muuttamista niin, että jatkossa työtön ulkomaan kansalainen saisi vähemmän työttömyys-
tukea kuin työtön Suomen kansalainen ja että työttömälle ulkomaan kansalaiselle makset-
taisiin jatkossa työmarkkinatuen sijasta kotouttamistukea, jonka suuruus olisi 90 prosent-
tia peruspäivärahan määrästä.

Ikävä kyllä tämä laki on jälleen hyvä osoitus siitä, mitä tapahtuu, kun halu jakaa meidät
"meihin" ja "niihin" ajaa yli kaikesta muusta. Valmistelusta on puuttunut sydän ja järki.

Aloitan sydämestä. Ihmiset ovat yhdenvertaisia, näin sanoo meidän perustuslakimme-
kin. Ihmiset ovat yhdenvertaisia alkuperästään riippumatta lain edessä. Kysymys on siitä,
että kaikkia arvostetaan, että kaikilla on arvoa. Yhdenvertaisuuden lisäksi kyse on toi-
meentulosta. Emmekö me kaikki syö yhtä paljon? Emmekö me kaikki tarvitse tukea yhtä
paljon, kun tarvitsemme turvaverkkoja? Yhtä suuri tuki on ollut merkki siitä, että kaikki
Suomessa asuvat ovat yhdenvertaisia.
2



Pöytäkirjan asiakohta PTK 94/2016 vp
Lukuisat järjestöt ovat olleet huolissaan tästä lakiesityksestä. Kyllä jonkun herätyskel-
lon pitäisi soida useamman päässä, kun esitys herättää huolta sellaisissa järjestöissä kuin
SPR, Pakolaisapu ja Ihmisoikeusliitto.

Hallituksen esityksestä puuttuu sydän, mutta myös järki. Hallitus perustelee esitystään
sillä, että maahan muuttaneita jotenkin auttaisi suurempi työntäminen töihin kuin muita.
Maahan muuttaneiden työllistymisvaikeudet johtuvat pääasiassa heistä riippumattomista
syistä. Työllistymisen esteenä ovat usein rakenteelliset seikat, esimerkiksi työnantajien
asenteet ja se, että maahan juuri tulleella ei ole usein verkostoja täällä niin paljon kuin tääl-
lä pidempään olleella. Jos potentiaalinen työnantaja suosii eriväristä ihmistä kuin vaikka-
pa valkoista suomalaista, onko työllistymisen vaikeus maahanmuuttajan vika? Auttaako
siihen se, että maahan muuttaneen henkilön elämä olisi taloudellisesti kurjempaa kuin nyt?

No, paljon puhutaan säästöistä. Niitäkään ei ole tulossa. Kela nimittäin ennakoi, ettei
säästöjä tule juurikaan, sillä toimeentulotuen menot nousevat, kun työmarkkinatuen menot
laskevat. Kela myös arvioi, että lisäksi tästä tulee käsittelykustannuksia, koska nyt samo-
jen ihmisten tulee toimittaa myös toimeentulotukihakemus.

Eli mistä tällainen järjen puute? Voi olla, että syy on itse asiassa ideologian lisäksi kiire.
STM jätti lausuntopyynnölle aikaa vain viikon. Tässä kaikessa haisee kiire päästä äkkiä jo-
tenkin näyttämään jonkun nimeltä mainitsemattoman hallituspuolueen äänestäjille, että
maahanmuuttajia tökitään jollain. No, tätä toki odottaa perussuomalaisilta, mutta hävettää
toki kokoomuksen ja keskustan puolesta, että ne alistuvat jälleen nuivaan maahanmuutto-
politiikkaan. Varsinkin kokoomus, joka pelaa näissä asioissa kaksilla rattailla, on tarkan
harkintapaikan edessä liittyen koko maahanmuuttokeskusteluun ja maahanmuuttopolitiik-
kaan.

Minusta pitäisi ottaa järki ja sydän mukaan tähän esitykseen ja hylätä se. Se olisi viisas-
ta. Toivon varsinkin kokoomuksen edustajien, jotka ovat täällä, ottavan kantaa tähän
asiaan.

Toinen varapuhemies Arto Satonen: Tässä vaiheessa on mahdollisuus käyttää debatti-
puheenvuoroja.

17.55 Ben Zyskowicz kok (vastauspuheenvuoro): Arvoisa herra puhemies! Tästä lakiesi-
tyksestä voidaan luonnollisesti olla monta mieltä, ja myös kriittiset näkökohdat ovat pai-
kallaan, kuten säästölakien kohdalla yleensäkin. Hallituksen esityksen mukaan tällä lailla
aikaansaataisiin kolmen vuoden aikana muistaakseni noin 20 miljoonan euron säästöt (Eva
Biaudet’n välihuuto — Ozan Yanarin välihuuto) — siis hallituksen esityksen mukaan.

Mutta varsinaisesti pyysin puheenvuoron korjatakseni edustaja Yanarin puheenvuoros-
sa olleen harmillisen virheen. Hän nimittäin perusti puheenvuoronsa alkuosan siihen, että
tässä jaetaan ihmiset suomalaisiin ja ulkomaalaisiin. Kuitenkin, kuten hallituksen esityk-
sestä sivulta 11 käy ilmi, tämä esitetty kotoutumistuki voi tietyissä tilanteissa koskea myös
Suomen kansalaisia.

17.57 Tytti Tuppurainen sd (vastauspuheenvuoro): Arvoisa puhemies! Tässä yhteydes-
sä on välttämätöntä muistuttaa Suomen perustuslain 19 §:stä, joka turvaa kaikille yhtäläi-
set oikeudet toimeentuloon ja sosiaaliturvaan. Se ei ole mikään kansalaisoikeus, vaan se on
nimenomaan ihmisoikeus.
3



Pöytäkirjan asiakohta PTK 94/2016 vp
Puhemies! Tässä yhteydessä on myös välttämätöntä muistuttaa näistä mahdollisista
säästöistä, joita hallitus tällä esityksellään tavoittelee. Kyllä se menee tältä osin kuin Kank-
kulan kaivoon, koska nämä henkilöt, jotka tätä kotouttamistukea saavat, kaikesta päätellen
tulevat saamaan ja myös oikeutetusti hakemaan toimeentulotukea — eli toisesta päästä me-
not vain kasvavat.

Ja, puhemies, kolmanneksi tässä yhteydessä haluan muistuttaa myös hallituksen suurel-
la tarmolla toteuttamasta perustulokokeilusta. Eikö siinä ollut ajatus juuri kaikille yleisestä
ja yhtäläisestä perustulosta? Miten sen kanssa yhteen sopii ajatus tällaisesta kotouttamis-
tuesta?

17.58 Ville Tavio ps (vastauspuheenvuoro): Arvoisa herra puhemies! Tässä tosiaan tätä
asiaa, kuten kaikkia maailman asioita, voi aina ajatella tunteella. Se olisi minustakin hie-
noa, jos kaikille maailman ihmisille voitaisiin taata samantasoinen perusturva kuin suoma-
laisille, mutta valitettavasti pidän sitä silti täysin epärealistisena.

Mitä järkeen tulee, niin haluaisin kyllä kuulla opposition tulevissa puheenvuoroissa vä-
hän enemmän sitten sitä järkeä, koska tuo jatkuva yhdenvertaisuuteen ja ihmisoikeuksiin
vetoaminen menettää pikkuhiljaa Suomessa merkityksensä, koska te käytätte sitä joka
asiassa ja joka keskustelun yhteydessä. Vaikka joku esimerkiksi tuomittaisiin rikoksesta
vankilaan, niin ei se tarkoita, että kaikkien pitää mennä vankilaan, koska yhdenvertaisuus.
Eli miettikää sitä yhdenvertaisuusasiaa hieman tarkemmin vielä.

17.59 Anders Adlercreutz r (vastauspuheenvuoro): Värderade talman! Edustaja Tavio
osui kyllä naulan kantaan: yhdenvertaisuus ja ihmisoikeudet ovat tosiaankin menettämäs-
sä merkityksensä. 

Kun hallituksen työskentelyä tarkastelee, niin jos on valinta tehdä rakenteellinen uudis-
tus tai puoluepolitiikkaa, kerta toisensa jälkeen mennään sinne puoluepolitikointiin. Se
koski sote-uudistusta, työllisyyspolitiikkaa, liikennepalkkiakin — aina mennään puolue-
politiikan suuntaan. Sen kyllä ymmärtää, kun katsoo tietyn puolueen kannatuslukemia.

Kun puhutaan kotouttamisesta, mikä on se ainut oleellinen asia? Ainut oleellinen kysy-
mys on: edistääkö tämä kotouttamista vai ei? Tämän tavoitteita kun lukee, niin tässä on ol-
lut tavoitteena, että luodaan maahanmuuttajille perustoimeentuloturva, joka on julkisen ta-
louden ja kansantalouden tila huomioon ottaen kestävällä tasolla, ja vähennetään vetäviä
tekijöitä sekä luodaan järjestelmä, jossa tuki lähtökohtaisesti on alhaisempi kuin työmark-
kinatuen taso. Ovatko nämä järkeviä tavoitteita? Vievätkö nämä hyvään kotouttamiseen?

18.00 Satu Hassi vihr (vastauspuheenvuoro): Arvoisa puhemies! Moni kollega on jo hy-
vin tätä perusoikeuspuolta kommentoinut. Itse muistan ajan, en tosin ollut silloin vielä kan-
sanedustaja mutta kuitenkin kansalainen, jolloin Suomessa eduskunnassa oli salin oikealla
laidalla perustuslaillinen kansanpuolue. Nyt herää kysymys, pitäisikö erään puolueen täs-
sä salissa nimetä itsensä perustuslaittomaksi kansanpuolueeksi. (Ben Zyskowicz: Missäs
puolueessa edustaja oli silloin?)

Mutta näistä säästöistä: Säästöthän kuulostaa tietenkin järkevältä perustelulta, mutta kun
Kansaneläkelaitos on arvioinut, että tämä ei aiheuta säästöjä, niin tämä perustelu jää tyh-
jäksi. Eli toisin sanoen ainoa varsinainen muutos, minkä tämä aikaansaa, on se, että pako-
laiset ja turvapaikanhakijat saadaan tuntemaan (Puhemies koputtaa) itsensä entistäkin epä-
tervetulleemmiksi.
4



Pöytäkirjan asiakohta PTK 94/2016 vp
18.01 Jani Mäkelä ps (vastauspuheenvuoro): Arvoisa puhemies! Tuohon, mitkä ilmaisut
täällä ovat kärsineet inflaation: Vanha tarina siitä, että huudetaan sutta kunnes kukaan ei
enää usko, että se susi tulee sieltä, pätee myös tähän perustuslain vetämiseen joka ainoaan
asiaan poliittisena argumenttina. Sitä vasemmisto-oppositio ja RKP paljolti harrastavat.
Haluaisin huomauttaa, että tässä ei ole kysymyksessä viimesijainen sosiaalietuus vaan
työttömyysturva, jotka ovat kaksi eri asiaa. Jos ihminen hakee toimeentulotukea, siinä huo-
mioidaan myös hänen omaisuutensa ja muut tulonsa, omaisuus, jota useallakin turvapai-
kanhakijalla todennetusti on mukanaan. He eivät tarvitse viimesijaista toimeentulotukea,
jos heillä on muuta omaisuutta.

Ensimmäinen varapuhemies Mauri Pekkarinen: Vielä tähän debattiosaan edustaja An-
dersson ja sitten edustaja Adlercreutz ja edustaja Yanar myöskin. 

18.02 Li Andersson vas (vastauspuheenvuoro): Arvoisa puhemies! Jatkan tästä edustaja
Hassin argumentaatiosta. Eli jos tätä tarkastelee puhtaasti säästöjen aikaansaamisen näkö-
kulmasta, niin tämä on äärimmäisen tehoton laki. Kuten tässä Kelankin lausunnossa todet-
tiin, niin tällä todennäköisesti ei tulla saamaan aikaiseksi mitään kovin merkittäviä säästö-
jä julkiseen talouteen johtuen siitä, että toimeentulotukimenot kasvavat.

Eli se, mikä jää jäljelle, on laki, joka on äärimmäisen eriarvoistava, ja toivon, että ko-
koomuksen edustajat kommentoisivat nyt juuri tätä aspektia tästä laista ja miten te siihen
suhtaudutte. Käytännössähän tässä siis luodaan nytten hierarkkinen järjestelmä, jossa työt-
tömiä työnhakijoita kohdellaan eri tavoilla. Eli tietylle joukolle työttömiä työnhakijoita
maksetaan alempaa sosiaaliturvaa puhtaasti heidän maassaoleskelustatuksensa perusteel-
la, ja kyllä siinä on ihan aito riski siitä, että se on ristiriidassa perustuslain yhdenvertaisuus-
pykälän kanssa.

Ja mitä tulee ihmisoikeuksiin ja yhdenvertaisuuteen, niin koskaan en ole itse kokenut
niin suurta tarvetta puhua näiden arvojen ja asioiden puolesta (Puhemies koputtaa) kuin
tänä päivänä johtuen juuri siitä, että nähtävästi ihmisoikeuksien merkitys on kovaa vauhtia
vähenemässä.

18.03 Anders Adlercreutz r (vastauspuheenvuoro): Herr talman! Perustuslaki, ihmisoi-
keus, yhdenvertaisuus — nuo ikuiset rumat sanat, vai miten se nyt menikään. 

Tosiaankin Kela on sitä mieltä, että tämä ei säästä rahaa, ja jos vielä voi todeta, että se ei
edistä kotouttamista, silloin minun käsittääkseni tämä on väärä laki. Tämä on väärää lain-
säädäntöä, ja se tulisi vetää takaisin. Kysynkin kokoomuksen edustajilta: mikäli tämä ei
säästä, niin ajatteko te sitten sitä, että tämä vedetään takaisin, vai oletteko tässä asiassa nyt
hallituskumppanin armoilla? Ellei tämä edistä kotouttamista, ellei tämä säästä, niin tässä ei
ole mitään järkeä.

18.04 Ozan Yanar vihr (vastauspuheenvuoro): Arvoisa puhemies! Heti kättelyssä kysy-
mys edustaja Zyskowiczille: missä tilanteessa Suomen kansalaiset joutuvat kotouttamis-
tuen piiriin, kuten väititte? Haluan tarkan vastauksen tähän, koska kukaan meistä ei ole sii-
nä käsityksessä. 

Ykkösargumentti tätä lakia vastaan on järki, eli Kelan mukaan tämä ei tuo säästöjä. Min-
kä takia tämä sitten tehdään? Toinen argumentti on toki tämä yhdenvertaisuus, joka on joil-
lekin kirosana. Perussuomalaiset vastustavat ilmeisesti perustuslakia. Se on aikamoista.
5



Pöytäkirjan asiakohta PTK 94/2016 vp
Mutta siis tämä tulee johtamaan tilanteeseen, jossa vaikka 20 vuotta Suomessa asunut ul-
komaan kansalainen joutuessaan työttömäksi joutuu saamaan vähemmän turvaa kuin me
Suomen kansalaiset. Onko tämä oikein? Minusta ei todellakaan. Miksi kokoomus suostuu
tällaiseen käsittämättömään ideologiseen valintaan, kun tämä ei tuo säästöjä? Tämä herät-
tää tosi isoja kysymyksiä vaikka kokoomuksen hallituspolitiikasta.

Ensimmäinen varapuhemies Mauri Pekkarinen: Edustaja Tavio, jos odotatte hetken.
Ymmärsin edustaja Zyskowiczin olevan halukas käyttämään vastauspuheenvuoron. 

18.05 Ben Zyskowicz kok (vastauspuheenvuoro): Arvoisa herra puhemies! Edustaja
Yanar esitti suoran kysymyksen siitä, minkälaisessa tilanteessa tämä laki voisi koskea Suo-
men kansalaisia. Tältä osin viittaan hallituksen nyt käsiteltävänä olevan esityksen sivulle
11, jonka viimeisessä kappaleessa todetaan muun muassa, että "ehdotettu kotoutumistuki
voisi tulla maksettavaksi myös henkilölle, jolla on Suomen kansalaisuus". Tämä on hyvin
poikkeuksellista, mutta siinä kerrotaan sitten, minkälaisessa tapauksessa tämä voisi tulla
kyseeseen.

18.06 Ville Tavio ps: Arvoisa herra puhemies! Tämä esitys on osa hallituksen laajamittai-
sia toimia vastuullisemman maahanmuuttopolitiikan vuoksi. (Hälinää)

Ensimmäinen varapuhemies Mauri Pekkarinen:  Hyvät edustajat, edustaja Taviolla on
täällä nyt kuitenkin puheenvuoro.

Julkisen talouden vaatimia säästöjä tulee kohdistaa myös maahanmuuttoon, kuten halli-
tus tässä tekee. (Eva Biaudet: Ei tee!)  Nykyisenlaisen  humanitaarisen siirtolaisuuden
ydinongelma on, että suuri osa päättää tulla kaikista Euroopan maista tai miksei maailman
länsimaiden maista juuri Suomeen, koska täällä on hyvä sosiaaliturvan taso, ja on valitet-
tavaa, että suuri osa siirtolaisista päätyykin elämään tukien varassa. Humanitaaristen siir-
tolaisten työttömyys on moninkertainen kantaväestöön verrattuna. (Eva Biaudet: Alussa!)
Näin ei tule olla.

Suomeen saa tulla töihin mutta ei lorvimaan. Tässä työllisyystilanteessa Suomi ei tarvit-
se kuin harvinaisempien alojen korkeakoulutettua lisätyövoimaa. (Eva Biaudet: Dream
on!) Ulkomaalaista matalapalkkatyövoimaa emme tarvitse. Jos joku on sitä mieltä, että tar-
vitsemme, niin sitä matalapalkkaisempaa työvoimaa löytyy monin kerroin yli tarpeen
EU:n sisäpuolelta. Meillähän on yhä työvoiman vapaa liikkuvuus.

Tämä esitys laskee turvapaikan saaneiden ulkomaalaisten sosiaalituen määrää noin 10
prosenttia ja nettomääräisesti noin 54 euroa. Lasku on raju, mutta säästön lisäksi tämä esi-
tys tekee Suomesta vähemmän houkuttelevan kohdemaan sosiaaliturvan perässä kohde-
maavalintaa tekevälle siirtolaiselle. (Eva Biaudet: Voimmeko me olla vähemmän houkut-
televa?) Suomalaisten ei pidä tuntea syyllisyyttä tai huonoa omaatuntoa siitä, että elintaso-
pakolaisten hyysäämiseen puututaan. Kasvaneen siirtolaisliikkeen alla ulkomaalaiselle
voidaan ylipäänsä Euroopassa tarjota vain sellaista sosiaaliturvaa, joka kannustaa, jopa pa-
kottaa työnhakuun, kielen opiskeluun ja sosiaalisten suhteiden luomiseen kantaväestöön,
siis sanalla sanoen sopeutumiseen.

Hallitus säästää tässä esitetyn kotoutumistukiuudistuksen kautta arviolta 22,4 miljoonaa
euroa kolmen vuoden aikana. Tämä uudistus palvelee kansallista etua sekä suoraan rahal-
6



Pöytäkirjan asiakohta PTK 94/2016 vp
lisena säästönä että myös ennalta ehkäisemällä sitä, että Suomeen tulee enemmän kohde-
maan elintason perusteella valitsevia ei-työperäisiä siirtolaisia. Kotoutumistukea koskevat
tässä esitetyt lait ovat voimassa väliaikaisesti eli 2017—2020. Tällä on tietysti käytännöl-
linen merkitys, mutta lainsäädännön väliaikaisuudella on myös tärkeä periaatteellinen
merkitys. Väliaikaisuus merkitsee nähdäkseni sitä, että perussuomalaiset ja muut hallitus-
puolueet katsovat, että viimevuotinen siirtolaiskriisi on todellakin väliaikainen poikkeusti-
la eikä Suomen uusi normaalitila. Suomen on syytä tiedostaa, että massiivinen siirtolai-
suus ei ole väistämätön luonnonvoima vaan että siihen voidaan vaikuttaa poliittisilla pää-
töksillä.

18.10 Li Andersson vas (vastauspuheenvuoro): Arvoisa puhemies! Kehotan edustaja Ta-
viota matkustamaan esimerkiksi Kreikkaan tai Saksaan, jos hän on siinä käsityksessä, että
suurin osa siirtolaisista on tullut Suomeen turvapaikkaa hakemaan. Tai esimerkiksi Jorda-
niaan, Turkkiin tai Libanoniin.

On syytä huomioida myöskin, että tämä rajaus nyt tulee koskemaan myöskin muita maa-
han tulleita kuin heitä, jotka tulevat tänne ikään kuin humanitaarisen suojelun perusteella,
eli myöskin esimerkiksi avioliiton perusteella Suomeen muuttaneet tulevat olemaan tämän
leikkauksen piirissä. (Ben Zyskowicz: Ja EU-kansalaiset!)

Vielä edustaja Zyskowiczille haluan todeta, että oikeusministeriön lausunnossa itse
asiassa kumotaan tämä väite siitä, että kotouttamistuki voisi tulla maksettavaksi henkilöl-
le, jolla on Suomen kansalaisuus. Oikeusministeriö on siis todennut, että Suomen kansa-
laiselta ei vaadita maahantulon edellytyksenä oleskelulupaa, oleskeluoikeuden rekisteröin-
tiä tai oleskelukorttia, joten Suomen kansalainen ei voine kuulua kotouttamistuen piiriin.

18.11 Satu Hassi vihr (vastauspuheenvuoro): Arvoisa puhemies! Edustaja Tavio nyt an-
toi ymmärtää, että jotenkin valtaosa Eurooppaan tulleista pakolaisista suuntaisi juuri Suo-
meen. Tämähän on todella kaukana totuudesta. Maailman vähän yli 21 miljoonasta pako-
laisesta yli puolet on kymmenessä maassa, joista suurimmat pakolaisten vastaanottajamaat
ovat Turkki, Pakistan, Libanon, Iran, Etiopia, Jordania, Kenia, Tšad ja Uganda. Väestöön
suhteutettuna ylivoimaisesti eniten pakolaisia on Libanonissa, seuraavaksi Jordaniassa,
jossa sielläkin on yli viisi kertaa enemmän väestöön suhteutettuna kuin Ruotsissa.

18.12 Ville Tavio ps (vastauspuheenvuoro): Arvoisa herra puhemies! Vihreät ja vasem-
misto tulkitsevat mielestäni tätä turvapaikanhakijoiden määrää tuosta puheestani melko
erikoisella tavalla, sillä tarkoitin tietysti, että Suomeen tulee suhteutettuna väkilukuun Eu-
roopassa äärimmäisen paljon turvapaikanhakijoita. (Välihuutoja)

18.13 Ozan Yanar vihr (vastauspuheenvuoro): Arvoisa puhemies! Me olemme monta ar-
gumenttia tässä sanoneet emmekä saaneet vastuksia tähän yhdenvertaisuuteen ja siihen,
että tästä ei ole tulossa mitään säästöjä. Mutta haluan muistuttaa varsinkin edustaja Tavio-
ta, että tämä tulee koskemaan kaikkia ulkomaan kansalaisia ainakin ja kyse ei ole pelkäs-
tään turvapaikanhakijoista. Sanon vielä kerran: Henkilö, joka on 20 vuotta työskennellyt
Suomessa, maksanut veroja Suomeen, joutuessaan työttömäksi joutuu siihen kategoriaan,
että hän tulee saamaan 10 prosenttia vähemmän työttömyystukea. Onko tämä oikein? Ei
todellakaan mielestäni.
7



Pöytäkirjan asiakohta PTK 94/2016 vp
Ensimmäinen varapuhemies Mauri Pekkarinen:  Puhujalistaan.

18.13 Jani Mäkelä ps: Arvoisa puhemies! Ensimmäisenä vastauksena äskeisiin debatti-
puheenvuoroihin edustaja Hassille, että jos valtaosa pakolaisista on konfliktin naapuri-
maassa, niin silloinhan toimitaan aivan kansainvälisten sopimusten mukaan odotetulla ta-
valla. Eli kyllähän lähtökohta on se, että ihmiset hakevat turvaa siitä lähimmästä maasta,
mistä he voivat turvaa saada, eikä tarkoituksena näissä pakolaissopimuksissa ole koskaan
ollut se, että ihmiset lähtevät kansanvaellukselle ympäri Eurooppaa. 

Edustaja Yanarille kommenttina tuohon yhdenvertaisuusasiaan: Haluatteko te, että sää-
dettäisiin sellainen laki, joka asettaisi turvapaikanhakijat erilaiseen asemaan kuin muut ih-
miset? Olisiko se tasapuolista ja perustuslain mukaista, (Satu Hassi: Tehän sitä ajatte!) että
turvapaikanhakijoille asetettaisiin huonompia ehtoja kuin muille, joilla ei ole kansalaisuut-
ta? Erikoinen ajatus.

Arvoisa puhemies! Tämä hallituksen esitys on hallituksen yhdessä päättämä ohjelman
osa, joka laadittiin tavoitteena lieventää Suomen vetovoimaa laajamittaisen maahanmuu-
ton kohteena. Tässä vetovoimalla nyt tarkoitetaan sitä, mikä vetää ihmiset tänne kahdek-
san turvallisen maan läpi. Miksi nämä ihmiset eivät hae turvapaikkaa niistä kahdeksasta
turvallisesta maasta, joiden läpi kulkevat ennen kuin tulevat Suomeen? Joku syy siihen on
oltava, ja se syy on se, että Suomessa on niin hyvä sosiaaliturva ja he tietävät sen sosiaali-
sen median kautta. (Eva Biaudet: Höpö höpö!) Nykypäivänä tieto kulkee aivan toisella ta-
valla kuin vanhoina aikoina. Tällä vähennetään myöskin Suomen vetovoimaa ihmissala-
kuljettajien liiketoiminnan kohdemaana (Eva Biaudet: Se nyt ei ainakaan pidä paikkaan-
sa!) ja turvapaikkajärjestelmän väärinkäytön kohteena. Vaikka muutos on pieni ja ei poista
sitä valtavaa miljardiluokan taloudellista taakkaa, mikä meillä tulee lähivuosina olemaan
heikosti koulutettujen turvapaikan saaneiden ylläpidossa, niin edes hiukan se sitä keventää. 

Tavoitteena ei suinkaan voi olla tuella eläminen. Tarkoitus on se, että ne, jotka tänne tu-
levat ja saavat oleskeluluvan, integroituvat suomalaiseen yhteiskuntaan ja pääsevät töihin,
jotta voivat maksaa nettoveroja. Meille on kerrottu, että maahanmuutto on rikkaus ja että
tarvitsemme maahanmuuttoa työvoimapulan paikkaukseen. Jos asia on niin kuin väite-
tään, minkä takia tästä laista edes keskustellaan? Mihin tällaista työttömyysturvaa tarvi-
taan? Jos meillä on niin kova veto työmarkkinoilla ja meille tulee niin loistavaa, huippu-
osaavaa porukkaa turvapaikanhakijoina, niin eivätkö he mene työmarkkinoille suoraan?
Miksi työttömyysturvasta yleensä tarvitsee keskustella?

18.16 Tytti Tuppurainen sd: Arvoisa herra puhemies! Suomen perustuslain 19 § turvaa
Suomessa jokaiselle oikeuden sosiaaliturvaan, oikeuden välttämättömään toimeentuloon.
Kyseinen lainkohta ei erottele Suomessa asuvia ulkomaan kansalaisia Suomen kansalaisis-
ta. Kyseessä on siten korostetusti ihmisoikeus, ei kansalaisoikeus. Olisi siis aiheellista suh-
tautua varovaisesti lainmuutoksiin, joissa asetetaan täällä asuvat ihmiset tosiasiallisesti eri
asemaan kansalaisuuden perusteella. Niillä nimittäin vaikutetaan paitsi noihin niin kutsut-
tuihin vetovoimatekijöihin myös täällä ihan laillisesti asuviin ihmisiin. Entä miten esitys
esimerkiksi kohtelee kauan maasta poissa olleita suomalaisia? Onko siitä selvyyttä? Niin
sanottuihin vetovoimatekijöihin vaikuttaminen tällä tavoin on kyseenalaista. Toimeentu-
lon eriarvoistaminen on syrjintää.

Esitys ei myöskään toteuttane sille asetettua tavoitetta menojen säästämisestä. Työmark-
kinatuen tasosta leikkaaminen lisää toimeentulotukimenoja — eli säästöä yhtäällä, kulua
8



Pöytäkirjan asiakohta PTK 94/2016 vp
toisaalla. Kun otamme huomioon, että maahanmuuttajat asuvat useimmiten suurissa kas-
vukeskuksissa, erityisesti pääkaupunkiseudulla, missä asumismenot ovat suuret, merkit-
see Kelan toimeentulotukiasiakkaaksi ohjautuminen isoja menoja. Säästöjä ei tule.

Ja vielä: Eikö hallituksella ollut määrä edistää perustuloa, sitä kaikille samaa ja yhtäläis-
tä? Yksi perustulon monista valuvioista on juuri sopimattomuus ihmisten vapaaseen liik-
kuvuuteen. Tällä esityksellä hallitus tunnustaa, ettei sillä ole strategiaa perustulon toteutta-
miseksi. 

Sosialidemokraattien viime keväänä hyväksytyssä kotouttamisohjelmassa linjataan, että
maahan muuttaneisiin kohdistettujen toimeentulojärjestelmien tulee olla selkeitä ja yhden-
mukaisia.

Puhemies! Oleskeluluvan saaneita työttömiä ei pidä erotella muista maksamalla työ-
markkinatukea alempaa tukea. Eriarvoisuutta ei pidä lisätä. Suomessa asuvien tulee olla
yhdenvertaisessa asemassa. Yhdenvertaisen kohtelun ja perustuslain mukaisesti on jatkos-
sakin noudatettava yhtäläistä asumisperustaista sosiaaliturvaa.

18.19 Satu Hassi vihr: Arvoisa puhemies! Tuossa debatissa jo esitin osan näistä pointeis-
ta, mutta vielä kootusti. 

Kollegat ovat ansiokkaasti jo tätä perustuslain ja perusoikeuksien näkökulmaa valais-
seet, joten en lisää siihen lisänäkökulmia. Mutta haluaisin muistuttaa, että tänäkin vuonna
yli 3 000 ihmistä on kuollut Välimereen. Jos mietimme, mistä meidän päättäjäsukupol-
vemme muistetaan ja mistä jälkipolvet kysyvät, että mitä teit, ja kysyvät meidän moraalis-
ta vastuutamme, niin mitä todennäköisimmin tällaisia kysymyksiä tullaan esittämään siitä,
miten suhtauduimme niihin ihmisiin, jotka hädissään pakenivat Välimeren yli Euroop-
paan, ja mitä olemme tehneet myöskin sitten Välimeren toisella puolen lähempänä konflik-
timaita olevien pakolaisten auttamiseksi. 

Totesin jo sen, että ne kymmenen maata, joissa valtaosa maailman pakolaisista on, ovat
pääosin maailman köyhimpiin maihin kuuluvia. Suurimmat vastaanottajamaat ovat siis
Turkki, 2,5 miljoonaa pakolaista, Pakistan, 1,5 miljoonaa pakolaista, Libanon, yli miljoo-
na pakolaista, Iran, lähes miljoona pakolaista, Etiopia, yli 700 000 pakolaista, Jordania, yli
600 000 pakolaista, ja kymmenen suurimman vastaanottajamaan joukossa ovat myöskin
Kenia, Tšad ja Uganda. Ylivoimaisesti eniten väestöön suhteutettuna pakolaisia on Liba-
nonissa, missä 1 000:tta asukasta kohti pakolaisia on yli 200. Jordaniassa on yli 80. Naa-
purimaassamme Ruotsissa, mihin noin 20 vuoden ajan on tullut suuruusluokkaa kymmen-
kertainen määrä turvapaikanhakijoita verrattuna Suomeen samana aikavälinä, suhdeluku
on 1 000:tta asukasta kohti 15. Jos katsotaan sitten tämän vuoden heinäkuun tilannetta, Eu-
roopassa ylivoimaisesti suurin vastaanottajamaa on Saksa ja Suomea suurempia vastaan-
ottajamaita ovat Itävalta, Sveitsi, Serbia, Ruotsi, Bulgaria, Alankomaat, Belgia ja Albania.
Eli siis sellainen käsitys, jonka mukaan me olisimme jotenkin aivan erityisen houkutteleva
maa turvapaikanhakijoille, ei nyt kerta kaikkiaan pidä paikkaansa. 

No tietysti edustaja Mäkelän puheenvuoron saattoi tulkita niinkin, että kun me olemme
täällä pohjan perukoilla, niin tänne ei ylipäätänsä kenenkään pitäisi tulla. No, kansainväli-
set sopimukset kuitenkin velvoittavat kaikkia maita, jotka ovat näitä sopimuksia ratifioi-
neet, myös Suomea. Mutta muistuttaisin myös siitä, että vaikka siinä tilanteessa kun pako-
laisvirrat tulevat Välimeren eteläpuolelta, tuntuu varmaan ymmärrettävistä syistä monille
houkuttelevalta ajatella, että ensisijaisesti Euroopan etelälaidan maiden pitäisi ottaa kaikki
vastaan, niin sääntöjen ja periaatteiden pitäisi olla sellaisia, että niitä voidaan noudattaa ja
9



Pöytäkirjan asiakohta PTK 94/2016 vp
niiden mukaan elää myös toisenlaisissa tilanteissa. Meillä on pitkä itäraja Venäjän kanssa,
ja varmaan Suomessa monikin asiantuntija on aika sydän syrjällään siitä, millaiseksi Ve-
näjän kehitys lähivuosina ja lähivuosikymmeninä menee. Voi hyvin olla sellainen tilanne
tulevaisuudessa joskus, jolloin me olemme sellainen maa, joka haluaa Euroopan maiden ja
EU-maiden kesken taakanjakoa pakolaisvirroista. 

Muut kollegat ovat jo ansiokkaasti ruotineet sitä, että tämän lakiesityksen ainoa todelli-
nen tarkoitus on antaa sellaista viestiä, että me tiukennamme turvapaikkapolitiikka, koska
se nyt on yhdelle hallituspuolueelle ainoa asia, jossa he voivat omille kannattajilleen sitten
esittää, että olemme jotain saaneet aikaan, kun kaikki muut vaalilupaukset on petettävä.
Mutta niistä taloudellisista lupauksista, mitä tähän lakiesitykseen liittyy, Kela on jo toden-
nut, että ne ovat perusteettomia. 

Vielä lopuksi toteaisin, että me kaikki varmaan olemme sitä mieltä, että sitä parempi,
mitä suurempi osa kaikista ulkomaalaisista — turvapaikanhakijoista ja muista — löytää
työpaikan, mutta paras tapa edistää sitä on purkaa niitä esteitä, joita tässä yhteiskunnassa
ulkomaalaisten työllistymiselle on aika paljon.

18.25 Eva Biaudet r: Arvoisa puhemies! Hallituksen esitys on siitä mielenkiintoinen, että
jos pohtii, minkä takia lakeja säädetään, niin ajatellaan, että niille pitää olla joku järkevä
peruste, mutta tässä heti esityksen alussa sanotaan, niin kuin täällä on tänään moneen ker-
taan erittäin tarkasti sanottu, että yksi tämän peruste on olla säästölaki, koska valtionta-
louden tilanne sitä vaatii ja jotta julkinen talous voisi kestää tätä maahanmuuttoa, ja samal-
la tulisi lieventää Suomen vetovoimaa turvapaikanhakijoiden maahanmuuton kohteena. Ja
niin kuin täällä on sanottu moneen kertaan, tämä lainsäädäntö, nämä ehdotukset tuntuvat
suhteessa näihin kahteen väittämään aika absurdeilta, suhteettomilta, tehottomilta.

Minä ymmärrän, että tässä on jollain tavalla nyt yritetty kietoa tämä johonkin muuhun,
ikään kuin sellaisiin tarkoitusperiin, jotka voisivat olla hyväksyttäviä, mutta täällä on käy-
nyt tänään jo ilmi, että täällä osittain esitetään sellaista, mikä ei ole mahdollista: että ikään
kuin voisi Suomen kansalaiselta edellyttää, että hän ei ihan normaalilla tavalla saisi muut-
taa takaisin Suomeen. Ymmärtääkseni sekin on ollut tähän asti tavoite, että paluumuuttajia
houkutellaan Suomeen, mutta ehkä tämä on tämän hallituksen tavoite, että ketään ei hou-
kutella takaisin Suomeen. 

Jos katsoo näitä lukuja turvapaikanhakijoista ylipäätänsä maailmalla, niin aivan kuten
edustaja Hassi täällä ilmoitti, itse asiassa 6 prosenttia hakeutuu Eurooppaan, ja vaikka
nämä luvut Euroopassa ovat tuntuneet aika suurilta, silti maailmanlaajuisesti ei voi sanoa,
että ne ovat kovin suuria. Jos katsoo Euroopan sisällä, esimerkiksi tänä vuonna suurin osa
hakijoista hakeutuu Saksaan: 80 prosenttia syyrialaisista hakijoista, 65 prosenttia afganis-
tanilaisista hakijoista ja 81 prosenttia irakilaisista hakijoista. Hyväksymisprosentit EU:ssa:
syyrialaisten turvapaikanhakijoiden hyväksymisprosentit ovat muualla Euroopassa noin
98 prosenttia ja irakilaisten 61 prosenttia, kun Suomessa ajatellaan, että kolme neljäsosaa
tulee olemaan kielteisiä. Jostain syystä me arvioimme näitä aivan eri tavoin kuin muut.

No, näillä perusteilla voisi kuvitella, että koska meillä on näin tiukka seula, niin ainakin
hallituksen piirissä löytyisi sitten näille, jotka läpäisevät tämän meidän tiukan seulan, hiu-
kan sydäntä kohdella heitä niin, että heillä olisi edellytyksiä pärjätä täällä ja elää täällä
mahdollisimman paljon niin kuin muut ihmiset. Mutta nähtävästi tämä ei ole tarkoitus. 

Jos ajatellaan valtion taloudellista tilaa ja normienpurkua, niin tässä nyt joudutaan ra-
kentamaan rinnakkaisjärjestelmä joitakin tuhansia henkilöitä varten, kuten Kelan lausun-
10



Pöytäkirjan asiakohta PTK 94/2016 vp
nossa todetaan. Mietin vain, mitä se tulee maksamaan ja minkä takia. Tuntuu aivan absur-
dilta. Heillä tulee olemaan myöskin velvollisuus määritellä maahanmuuttaja aivan uudella
tavalla, aivan eri tavalla kuin kaikissa muissa tukipäätöksissä. He vastustavat tätä. En voi
ymmärtää, että tämä voisi tuoda säästöjä. Kela sanoo myös, että koska toimeentuloturvaa
ei voi säätää eriarvoisesti, tämä tarkoittaa sitä, että nämä kustannukset siirtyvät sinne kun-
tien puolelle toimeentuloturvamenojen piiriin, joten he eivät ainakaan näe — ja mielestäni
Kela on yleensä aika hyvä asiantuntija nimenomaan näissä — että tässä voisi olla mitään
säästettävää. Jos se edes olisi hyväksyttävä syy tälle laille.

Mikä onkaan motiivi tälle hallituksen laille? Mielestäni tässä näyttää olevan ainoastaan
tarve uskotella, ylläpitää ajatusta, että Suomeen tunkeutuu määrätön, aivan valtava määrä
jotain muukalaisia niin kuin edustaja Tavio sanoi "lorvimaan" ja joita me "hyysäämme".
Mielestäni nämä ovat aika alentavia ja hyvin kyseenalaisia sanoja, joilla halutaan ilmaista
jotain ihan muuta kuin mitä yritettiin täällä asiallisesti sanoa. 

Puhutaan Unkarista ja Viktor Orbánin politiikasta: Viktor Orbán yrittää estää sen, että he
joutuisivat käyttämään sen rahasumman, että he vastaanottaisivat ne 1 200 sisäisen siirron
mukana tulevaa turvapaikanhakijaa, mihin EU velvoittaa. Mutta sillä rahalla, mitä hän
käytti tähän vaaliin, hän olisi voinut jakaa jokaiselle 31 000 euroa. Tässä on kyse vähän sa-
manlaisesta politiikasta, että maksoi mitä maksoi, kunhan me vain pelottelemme muuka-
laisilla ja turvapaikanhakijoilla ja teemme Suomesta mahdollisimman ällöttävän maan,
että kukaan ei tänne halua enää muuttaa.

Tähän asti ainakin ymmärtääkseni elinkeinoelämä on ajatellut, että maahanmuuttoa tar-
vitaan ja että Suomen pitää olla houkutteleva. Me olemme ylpeitä siitä, että meillä on hyvä
koulutusjärjestelmä ja hyvä maa asua, ja kestävyysvajetta on aika vaikea kuroa umpeen,
jollemme jollain tavalla pysty lisäämään maahanmuuttoa. Tämä hallituksen linja on aivan
kestämätön, jolla halutaan sulkea Suomi pois muusta maailmasta. Ruotsissa taloustieteili-
jät ovat todistaneet, että maahanmuutto lisää talouskasvua, lisää työpaikkoja, ja esimerkik-
si brexitiä arvioitaessa myöskin meidän oman valtiovarainministeriön asiantuntijat arvioi-
vat, että suurin riski Englannin taloudelle on se, että maahanmuutto lopetetaan, koska se on
ollut yksi aivan heidän talouskasvunsa peruste.

Sen lisäksi että periaatteelliset syyt puoltavat tämän hallituksen esityksen hylkäämistä,
toivon, että tässä myöskin tolkku ja järki voisivat voittaa.

18.32 Sirpa Paatero sd: Arvoisa herra puhemies! Kyllä on monta asiaa, mistä tässä salis-
sa ollaan eri mieltä. Tämä on yksi niistä, ja arvostan ihmisten mielipiteitä, mutta en ym-
märrä, että asioita perustellaan tiedoilla, jotka eivät pidä paikkaansa. Olen huolissani edus-
kunnan arvovallasta ja tässä salissa käytävistä keskusteluista, jos esimerkiksi tämä turva-
paikanhakijoiden suhteutettu asukasmäärä kulkee tästä salista niillä sanoilla, niin kuin se
äsken täällä eräässä puheenvuorossa kerrottiin, että se on Suomessa kaikkein suurin —
koska se ei pidä paikkaansa, ei minkäänlaisella matematiikalla, ei minkään vertailun koh-
dalla. Siitä syystä olen huolissani.

Toinen syy, mistä olen huolissani, on lainvalmistelu. Tämä periaatteellisesti iso kysy-
mys käsitellään niin, että lausuntoaikaa annetaan viikko, kun meillä on kaikkien lakien sää-
tämisessä annettu yleiset ohjeet, että sen pitää olla vähintään 6—8 viikkoa ja että lausun-
toja pyydetään riittävältä määrältä eri tahoja. Nyt on pyydetty neljältä toiselta ministeriöltä
ja Kelalta, ei keneltäkään muulta. Elikkä lainvalmistelu ei näin saa sitä pohjaa, niin kuin on
perinteisesti ollut ja hyviin tapoihin kuulunut ja kunnon lainsäädännön pohjaa valmistelta-
11



Pöytäkirjan asiakohta PTK 94/2016 vp
essa tarpeen, elikkä lausuntoja kaikilta niiltä tahoilta, jotka olennaisesti liittyvät sen lain
vaikutuspiiriin.

Sitten tähän sisältöön. Minun mielestäni tämä kuulostaa samalta kuin hallituksen logiik-
ka, että kun työttömyysturvaa leikataan, ihmiset menevät nopeammin töihin. Mielestäni
tämä kuulostaa samalta ja ei pidä paikkaansa, jos ajatellaan, että kaikki ne ihmiset, ketä
minä tapaan, jotka ovat työttöminä, kyllä menisivät töihin, kun vain olisi työpaikka. Näin
epäilen, että tilanne on myöskin turvapaikanhakijoiden tai oleskeluluvan saaneiden osalta,
ihan samalla tavalla kuin kaikkien suomalaistenkin osalta. Se, että heikennetään turvaa, ei
luo lisää työpaikkoja vaan aiheuttaa ihmisille ongelmia ja ahdistusta. 

Perusteet sille, että tämä säästäisi, on kumottu jo lausunnonantajien pohjalta, elikkä toi-
meentulotukimenot lisääntyvät ja asumistuki oletettavasti myöskin. Mitään taloudellista
perustelua tälle laille siis ei ole olemassa, sillä säästöjä ei ole tulossa. Tähän arviointiin, mi-
tenkä kokonaisharkintaa käyttäen sitten asumisasia arvioidaan, on tietysti varmaan hyvä
kiinnittää huomiota, mutta kuten täällä myöskin on jo todettu, tämä ei koskisi pelkästään
oleskeluluvan saaneita vaan myöskin muita ihmisiä, jotka muuttavat Suomeen toisista
maista. En voi myöskään siinä kohtaa sitä tukea.

Sitten tämä huoli, että miksi aina pitää sitä perustuslakia niin kunnioittaa tai ottaa se huo-
mioon tai käyttää perusteluna. Onneksi meillä on se perustuslaki. Onneksi meillä on se vii-
meinen niitti tässä talossa, johonka voidaan katsoa meidän lainsäädännön pohjaavan ja että
se turvaa ihmisille tasavertaisen kohtelun. Täällä perustuslain 6 §:ssä lukee, että ihmiset
ovat yhdenvertaisia lain edessä eikä ketään saa ilman hyväksyttävää perustetta asettaa eri
asemaan henkilöön liittyvän syyn perusteella. Näin on kirjoitettu, ja minä toivon, vaikka
tiedän, että perustuslakiakin kohtaan tämän hallituksen joillakin ryhmillä on kritiikkiä, että
tätä ei nyt tässä kohtaa lähdettäisi edes yrittämään muuttaa.

Näistä monista syistä johtuen en usko, että tämmöisenään laki missään tapauksessa täs-
sä talossa ainakaan ihan helpolla etenee. Kun me omassa sosialidemokraattisessa puolu-
eessa teimme omaa kotouttamisohjelmaa, kirjasimme siihen viime syksynä niin, että maa-
han muuttaneisiin kohdistettujen toimeentulojärjestelmien tulee olla selkeitä ja yhdenmu-
kaisia, kotouttamista tukeva laki sidotaan työmarkkinatuen päivärahatasoon ja Suomessa
asuvien tulee olla yhdenvertaisessa asemassa. Tätä linjaa ajattelimme tästä eteenpäinkin
noudattaa.

18.38 Jani Mäkelä ps: Arvoisa puhemies! Itselleni nyt jäi vielä hieman epäselväksi, mi-
hin sopimuksiin edustaja Hassi vetoaa siinä, että meidän tulisi ottaa turvapaikanhakijoita
kahdeksan turvallisen maan läpi — turvapaikanhakijoita, joiden liikkuminen näiden mai-
den läpi perustuu Schengenin sopimuksen tarkoitukselliseen rikkomiseen kaikkien näiden
maiden osalta. Kiintiöpakolaisistahan tässä ei ole kyse, vaan on kysymys täysin eri asiasta:
Suomeen tulleista, joista suurin osa on todetusti perusteettomia hakijoita, sen näkee voi-
maan astuneista turvapaikkapäätöksistä.

Täällä on vaadittu lisää säästöjä tästä lakiesityksestä, arvosteltu, ettei säästöjä tule tar-
peeksi. No, minäkin toivoisin lisää säästöjä, mutta asia on nyt niin, että täällä pitää valmis-
tella lait niiden perustuslakien pohjalta, mitkä nyt ovat voimassa. Kun nyt täällä on keskus-
teltu perustuslaista, niin kieltämättä siellä perustuslaissa on muutama sanoisinko kyseen-
alaiselle pohjalle johtava kirjaus, esimerkiksi se, kenelle kuuluvat perustuslain turvaamat
oikeudet. Kuuluvatko ne kenties koko maailmalle vai Suomessa asuville vai kenelle, Suo-
men kansalaisille? Tässä on hyvin hatara pohja, niin kuin viime aikoina on käyty keskus-
12



Pöytäkirjan asiakohta PTK 94/2016 vp
telua jo paperittomien toimeentulotuesta. Tai se, että pahimpiinkaan rikoksiin syyllistynei-
tä ei voida kaikissa tapauksissa palauttaa lähtömaihinsa, on yleisen oikeustajun kannalta
varsin kyseenalainen perustuslain kirjaus. Kuka lieneekään ne sinne aikoinaan lisännyt?
Kyllähän perustuslakikin muuttuu, eivät ne siellä aina ole olleet.

Arvoisa puhemies! Eikö valtion tarkoitus ole viime kädessä omien kansalaistensa edun
valvonta? Pitäisikö olla niin, että Suomen perustuslaki täydessä määrässään koskisi vain
suomalaisia, ja tulisiko kansalaisuuden saamisen olla paljon vaikeampaa, että näitä oikeuk-
sia ei olisi niin helppo saada? Tämä on mielenkiintoinen kysymys, joka meidän eteemme
asetetaan muuttovirtojen edessä. Tämä ilmiö suinkaan ei ole loppu. Mihin meillä on va-
raa? Ketä me pystymme elättämään?

18.40 Satu Hassi vihr (vastauspuheenvuoro): Puhemies! Edustaja Mäkelä kysyi, mihin
sopimuksiin viittaan. Schengen-sopimus on näistä yksi, ja Schengen-sopimus, toisin kuin
väititte tai annoitte ymmärtää, ei sano, että turvapaikanhakijan pitää hakea turvapaikkaa
ensimmäisessä EU-maassa, johon hän jalallaan astuu, vaan se sanoo, että hakemus pitää
käsitellä ensimmäisessä maassa, johon hakemus on jätetty. Schengen-sopimus toisin sa-
noen ei ollenkaan kiellä kulkemasta läpi joidenkin Schengen-sopimuksessa mukana ole-
vien maiden ennen kuin jättää sen turvapaikkahakemuksen. Ja sen lisäksi meillä on tietysti
kansainväliset pakolaissopimukset, jotka velvoittavat antamaan turvaa tietyt kriteerit täyt-
täville ihmisille ja jotka ovat paljon vanhempia kuin Schengen-sopimus.

Ensimmäinen varapuhemies Mauri Pekkarinen: Tämän keskustelun aiheuttaneelle
edustaja Mäkelälle vielä vastauspuheenvuoro. Edustaja Taviolla on ihan kohta varsinainen
puheenvuoro.

18.41 Jani Mäkelä ps (vastauspuheenvuoro): Arvoisa puhemies! Vielä tuohon äskeiseen
täsmennyksenä, että se, että nämä ihmiset pystyivät liikkumaan Euroopassa, johtui Schen-
gen-sopimuksen noudattamatta jättämisestä, mutta se, että he eivät hakeneet turvapaikkaa
ensimmäisessä maassa, johon saapuivat, johtui Dublin-sopimuksen noudattamatta jättämi-
sestä. Joka tapauksessa se, että ne ihmiset ovat täällä, johtuu siitä, että muut maat Euroo-
passa eivät ole noudattaneet omia kansainvälisiä sopimuksiaan. Tämä on kiistaton tosiasia.

18.41 Ben Zyskowicz kok: Arvoisa herra puhemies! Kuten kaikki salissa olevat kansan-
edustajat, joiden puolueet ovat myös toimineet hallituspuolueina, hyvin tietävät, niin läh-
tökohtana meidän järjestelmässämme on se, että hallituspuolueiden kansanedustajat tuke-
vat täällä eduskunnassa hallituksen yksimielisiä ehdotuksia. Hallituksen yksimieliset eh-
dotukset syntyvät eri lähtökohdista, mutta selvää on se, että jokin asia hallituksessa on jol-
lekin hallituspuolueelle tärkeämpi kuin jokin toinen asia ja kaikkien hallituspuolueiden pi-
tää, jotta hallitusyhteistyö sujuu, luonnollisesti saada omia näkökohtiaan läpi hallituksen
esityksiksi.

Kokoomuksen käsitys tästä lakiesityksestä on se, mitä hallituksen esityksessä on kirjoi-
tettu, eli se, että tämä säästää julkisia varoja tämän hallituksen esityksessä olevan arvion
mukaan yli 20 miljoonaa euroa kolmen vuoden aikana, ja samoin se, mikä esitykseen on
kirjoitettu, että tämä on sopusoinnussa perustuslakimme ja myös sen yhdenvertaisuussää-
döksen kanssa. Tässä keskustelussa on kuitenkin esitetty painavia näkökohtia sen puoles-
13



Pöytäkirjan asiakohta PTK 94/2016 vp
ta, että tämä lakiesitys ei tosiasiassa säästäisi julkisia varoja, ja myös esitetty hyvin perus-
tein kysymyksiä siitä, onko tämä sopusoinnussa yhdenvertaisuussäädöksen kanssa.

On selvää, että jos eduskuntakäsittelyn kuluessa käy ilmi, että ne lähtökohdat, joiden
pohjalta kokoomus on ollut valmis tätä esitystä hallituksessa kannattamaan, eivät pidä
paikkaansa, niin silloin joudumme luonnollisesti arvioimaan asiaa uudessa valossa.

18.44 Ville Tavio ps: Arvoisa herra puhemies! SDP ja vihreät ovat kyllä osoittautuneet
jälleen väärinymmärtämisen mestareiksi. Ehkä tuo on ominaisuus, jota oppositiossa hie-
man sitten vaaditaan tai siitä on hyötyä.

Ensinnäkin olen puhunut nimenomaan siitä, että Suomeen on saapunut suhteettoman
paljon turvapaikanhakijoita. Ja selvennyksenä nyt vielä sitten edustaja Paaterolle ja Has-
sille, ja edustaja Yanarkin tätä samaa tuossa taisi kysellä: EU:ssa on 26 maata, ja tuon tur-
vapaikkakriisin, siirtolaiskriisin (Ozan Yanar: 28, ja 27 kohta!) — niin, kohta britit lähte-
vät eli on vähemmän, niin päin — aikana kuitenkin näitä turvapaikkahakemuksia per capi-
ta on Suomeen tehty aivan tuolla kärkipäässä. Sen voi tarkistaa (Satu Hassi: Ei ole!) vaik-
kapa Googlesta, jos ei tähän väitteeseeni usko.

Sitten Hassin seuraava väärä... Anteeksi, se oli edustaja Paateron esitys tuosta täydelli-
sestä yhdenvertaisuudesta, joka hänen puheessaan kuultiin. Valitettavasti edustaja Paatero
näyttää jo lähteneen, mutta koska tämä varmaan kiinnostaa vihreitäkin, niin kerron sen sit-
ten teille. Eli tuo täydellinen yhdenvertaisuus voidaan juuri niin väärin tulkita perustuslais-
ta kuin mitä edustaja Paatero sen tuossa tulkitsi, luki sanasta sanaan ja teki tämmöisen kir-
jaimellisen tulkinnan. Olisin tietysti ollut kiinnostunut (Puhemies koputtaa) tietämään,
missä koulukunnassa tällaista opetetaan. (Puhemies koputtaa) — Jatkan kohta sitten uudel-
la puheenvuorolla.

18.46 Satu Hassi vihr: Arvoisa puhemies! Täytyy todeta, että yhdessä asiassa edustaja
Mäkelä oli oikeassa, eli se, mitä sanoin edellä Schengen-sopimuksesta, oikeasti koskee
Dublin-sopimusta. Dublin-sopimus sanoo, että turvapaikanhakijan hakemus on käsiteltä-
vä ensimmäisessä maassa, johon hän hakemuksen jättää, mutta se ei todellakaan velvoita,
ei sitä turvapaikanhakijaa eikä myöskään ensimmäistä EU-maata, johon tämä hakija saa-
puu, siihen, että se hakemus jätetään ensimmäiseen eurooppalaiseen saapumismaahan.

18.47 Ozan Yanar vihr: Arvoisa puhemies! Tuossa äskeisessä edustaja Zyskowiczin pu-
heenvuorossa tuli hyvin ilmi, mikä on kokoomuksen tilanne tässä. Eli edustaja Zyskowicz
sanoi vapaasti suomennettuna, että "olemme hallituksessa, ja perussuomalaiset haluavat
vain näitä asioita ajaa, ja me joudumme olemaan hiljaa, kun nämä tapahtuvat". Minusta on
häpeällistä, että kokoomuksen kaltainen puolue pystyy olemaan hiljaa, kun tehdään laki,
joka ei ole yhdenvertainen ja toisaalta ei siinä ole mitään taloudellistakaan järkeä. Siinä
mielessä olen hyvin pettynyt näihin selityksiin, jotka tulevat kokoomuksen suunnalta. Mi-
nulla on hyvin paljon ystäviä, jotka esimerkiksi symppaavat kokoomusta mutta näkevät,
että tässä hallitusyhteistyössä kokoomus on jäänyt todella hiljaa perussuomalaisten edes-
sä. Tämä tuntuu olevan tosiasia ja tulee ilmi tässäkin.

18.48 Ville Tavio ps: Arvoisa puhemies! Yhdenvertaisuudesta tosiaan sen verran luen-
noin tässä, että annan esimerkin: Kaikissa maailman maissa sen kulloisenkin maan kansa-
lainen on aina paremmassa asemassa, eli kansalainen ja ei-kansalainen eivät ole absoluut-
14



Pöytäkirjan asiakohta PTK 94/2016 vp
tisesti yhdenvertaisessa asemassa. Kansallisvaltio on siis luotu sen maan kansalaisia var-
ten. Tässä mennään jo tällaiseen ala-astetasoiseen valtio-oppiin.

Edustaja Hassille: Kiitos, kun oikaisitte tuon Schengen-sopimusta koskevan aiemman
lipsautuksen, mikä teillä meni väärin. Kiitos, kun korjasitte sen. Sinänsä on hyvin ironista,
että otitte sen tässä esiin, koska Schengen-sopimuksessahan on ollut tarkoituksena nimen-
omaan turvata Schengen-alueen ulkorajoja — juuri turvata niitä. Siinä nimenomaan on ta-
voitteena sitä tarkkaa viisumivalvontaa harjoittaa EU:n sisäpuolella, Schengenin sisäpuo-
lella, mitä vielä harjoitetaankin, mutta turvapaikkakontrolli on mennyt.

Sitten te otitte esiin tämän Dublin II -asetuksen, ja se on se oikea asetus, mitä te lähditte
tulkitsemaan, mutta senkin tulkinta teillä meni pieleen. Sen asetuksen tarkoitus on nimen-
omaan — siis nimenomaan on ollut — turvapaikanhaku ensimmäisestä EU-maasta, johon
henkilö saapuu. Se järjestelmä on vain epäonnistunut, ja sen takia se uusi asetus onkin te-
keillä. Tarkoituksena on siis ollut rajavalvonta ja hallittu maahanmuutto, ei tällainen siir-
tolaisaalto.

18.50 Jani Mäkelä ps: Arvoisa puhemies! Mitä esimerkiksi edustaja Yanar ja moni muu
on täällä puhunut, että kokoomus nyt olisi sitten rähmällään perussuomalaisten edessä täs-
sä kysymyksessä, niin nyt opposition kannattaisi päättää, kuka on rähmällään ja kenenkin
edessä, koska sitten taas toisaalta vasemmalta monesti väitetään, että perussuomalaiset
ovat kokoomuksen kynnysmattona erilaisissa talouspoliittisissa uudistuksissa ja taksilais-
sa ja ties missä. Eli tämä on mielestäni täysin lapsellista nokittelua tässä arvovaltaisessa sa-
lissa, ja tällaiseen ei pitäisi lähteä. Hallitusohjelma on aina kompromissi siinä olevien puo-
lueiden tahtotiloista ja taloudellisista realiteeteista. Se pitäisi myös opposition tunnustaa. 

Mutta haastaisin kyllä hieman edustaja Hassin näkemystä Dublin- ja Schengen-sopi-
musten tulkinnasta. Eihän se voi niin mennä, kun vaikkapa Suomi on Schengenin ulkora-
jaa, että me päästämme tänne ihmisiä tulemaan ilman asianmukaisia papereita, ihmisiä,
joilla ei ole viisumia tulla Schengen-alueelle. Mehän rikomme Schengenin sääntöjä, jos me
päästämme nämä ihmiset tänne vapaasti liikkumaan Schengen-alueelle. Kyllä meidän täy-
tyy tarkistaa, onko heillä paperit, ja meidän rajavartijamme tarkastavat ihmiset, onko heil-
lä paperit. Jollei heillä ole papereita, niin todennäköisesti ainut peruste, millä he voivat saa-
da väliaikaisenkaan oleskeluluvan Suomeen, on turvapaikan hakeminen. Miksi Kreikka ei
toimisi näin? Miksi muut maat eivät toimisi näin?

18.51 Satu Hassi vihr: Arvoisa puhemies! En nyt jatka tätä sanailua Schengen-sopimuk-
sesta. Totean vain, että ne väitteet, mitä täällä perussuomalaisten edustajat ovat esittäneet,
että meidän maahamme saapuneet turvapaikanhakijamäärät väestöön suhteutettuna olisi-
vat jotenkin korkeita, ovat kyllä yksiselitteisesti vääriä ja että luvut, joita aikaisemmin esi-
tin, kertovat sen. Mutta voin lähettää teille linkkejä, jos asia kiinnostaa lähemmin.

18.52 Ozan Yanar vihr: Arvoisa puhemies! Tämä keskustelu alkaa varmaan olla lopuil-
laan, mutta sen voisi toki sanoa, että Suomi on EU:n reunamaa, ja voi tulla päivä, että me-
kin tarvitsemme solidaarisuutta. Perussuomalaisten ja toki tämän hallituksen ajama linja
on myös ristiriidassa tämän asian kanssa. Jos ei halua olla inhimillinen, niin kannattaa olla
toki looginen. Voi tulla päivä, että Suomikin tarvitsee muiden apua tässä kysymyksessä.

Keskustelu päättyi.
15



Pöytäkirjan asiakohta PTK 94/2016 vp
Asia lähetettiin sosiaali- ja terveysvaliokuntaan, jolle perustuslakivaliokunnan, hallintova-
liokunnan ja työelämä- ja tasa-arvovaliokunnan on annettava lausunto.
16


