















































DEM60E4.tmp.xml


Pöytäkirjan asiakohta PTK 139/2017 vp
Pöytäkirjan asiakohta 

PTK 139/2017 vp

Täysistunto

Torstai 14.12.2017 klo 17.45—20.39

3. Hallituksen esitys eduskunnalle alkoholilaiksi ja eräiksi siihen liittyviksi laeiksi
Hallituksen esitys HE 100/2017 vp
Lakialoite LA 4, 6, 8, 12/2016 vp, 34, 42/2017 vp
Toimenpidealoite TPA 3/2015 vp
Valiokunnan mietintö StVM 24/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on sosiaali- ja terveysvaliokunnan mietintö StVM 24/2017 vp. Nyt pää-
tetään lakiehdotusten sisällöstä.

Keskustelu

19.34 Hannakaisa Heikkinen kesk (esittelypuheenvuoro):  Arvoisa puhemies! Sosiaali-
ja terveysvaliokunta on tänään saanut valmiiksi alkoholilain kokonaisuudistuksen. Valio-
kuntakäsittelyssä kuultiin syksyn mittaan laaja joukko asiantuntijoita ja viisi valiokuntaa
antoi asiasta lausunnon. Uuden alkoholilain tarkoituksena on sen 1 §:n mukaan vähentää
alkoholipitoisten aineiden kulutusta rajoittamalla ja valvomalla niihin liittyvää elinkei-
notoimintaa alkoholin ihmiselle ja yhteiskunnalle aiheuttamien haittojen ehkäisemiseksi.
Hallituksen esityksen tavoitteet voidaan kytkeä perustuslaissa säädettyyn velvoitteeseen,
jonka mukaan julkisen vallan on sen mukaan kuin lailla tarkemmin säädetään edistettävä
väestön terveyttä. Ehdotuksella on liityntä myös samassa perustuslain pykälässä mainit-
tuun julkisen vallan velvollisuuteen tukea perheen ja muiden lapsen huolenpidosta vastaa-
vien mahdollisuuksia turvata lapsen hyvinvointi ja yksilöllinen kasvu samoin kuin perus-
tuslain vaatimukseen siitä, että julkisen vallan on pyrittävä turvaamaan jokaiselle oikeus
terveelliseen ympäristöön.

Sosiaali- ja terveysvaliokunta pitää alkoholilain tavoitteita yhteiskunnallisesti erittäin
merkittävinä. Alkoholi on Suomessa ja myös maailmanlaajuisesti huomattava sosiaalisten
ja terveysongelmien sekä tautitaakan aiheuttaja. Alkoholin kokonaiskulutus korreloi alko-
holista aiheutuvien sairauksien, kuolemien ja muiden haittojen yleisyyteen. Alkoholin ta-
kia menetettyjen elinvuosien määrä on Suomessa selvästi suurempi kuin esimerkiksi Ruot-
sissa ja Saksassa.

Toisin kuin usein luullaan, alkoholinkäytön haitat eivät keskity pelkästään alkoholisteil-
le ja suurkuluttajille. Koska väestöstä suurin osa on alkoholin kohtuukäyttäjiä, syntyy suu-
ri määrä haitoista ja sairauksista myös heille. Alkoholin kulutuksen lisääntymisen myötä
aiheutetaan merkittävää haittaa myös läheisille ja perheenjäsenille, mikä heikentää lasten
ja perheiden hyvinvointia. Alkoholin kokonaiskulutuksen kasvulla on vakavia suoria ja vä-
lillisiä vaikutuksia lasten hyvinvointiin ja terveyteen. Alkoholi liittyy myös suureen osaan
 Tarkistettu
4.1



Pöytäkirjan asiakohta PTK 139/2017 vp
perheväkivallasta. Äidin päihteidenkäyttö on yleisin syy pienten lasten huostaanottoihin
Suomessa. Kulutuksen kasvaessa on suuri riski, että esimerkiksi alkoholin vaurioittamia
FAS-lapsia syntyy yhä enemmän. Kasvavana huolenaiheena on viime vuosina ollut myös
ikääntyvien ihmisten lisääntyvä alkoholinkäyttö. Kolmasosa riskikuluttajista alkoholisoi-
tuu eläkeiässä.

Alkoholin kulutuksen kasvu lisää poliisin hälytystehtäviä sekä näin ollen myös poliisin
resurssitarvetta. Alkoholin vaikutukset näkyvät poliisin lisäksi myös pelastus- ja ensihoi-
don tehtävissä, kuten esimerkiksi liikenteessä, tapaturmissa, tulipaloissa ja hukkumisissa.

Kansantaloudellisten vaikutuksien osalta valiokunta toteaa, että alkoholin kulutuksen li-
sääntyminen vaikuttaa kestävyysvajeeseen kahdella tavalla. Kulutuksen kasvu lisää kus-
tannuksia erityisesti sosiaali- ja terveydenhuollon palvelujärjestelmälle sekä poliisille ja
pelastustoimelle. Samalla alkoholin kulutuksen kasvu vähentää kustannusten maksajien
määrää, kun sairastavuus ja kuolleisuus lisääntyvät sekä työkyky ja työteho heikkenevät.
Alkoholin aiheuttamat haitat näkyvät työelämän poissaoloina ja tuottavuuden laskuna.
OECD on arvioinut, että alkoholin vaikutus työpaikoilla tuotannon menetyksinä on noin 1
prosentti bruttokansantuotteesta. Suomen bruttokansantuote on noin 204 miljardia euroa.
OECD:n arvion mukaan 1 prosentti merkitsee siten Suomessa noin 2 miljardin euron vuo-
tuista tuotannon menetystä.

Arvoisa puhemies! Koska alkoholin kulutuksen kasvu lisäisi edellä kuvaamiani haitto-
ja, sosiaali- ja terveysvaliokunta ei hyväksy hallituksen esitystä siitä, että vähittäismyynti-
paikoissa sallittaisiin olevan myynnissä alkoholijuomia, joiden enimmäisalkoholipitoi-
suus olisi 5,5 tilavuusprosenttiyksikköä 4,7:n sijasta. Prosenttirajan nosto vaikuttaisi mer-
kittävästi alkoholin saatavuuteen ja kulutuksen kasvuun. Koska suomalaiset juovat kaikes-
ta nauttimastaan alkoholista yli puolet panimotuotteina, vaikuttaa niiden vahvuus ratkaise-
vasti haittojen määrään. Kulutuksen siirtyminen vahvempaan olueen vaikuttaisi merkittä-
västi kansanterveyteen ja -talouteen, vaikka kyseessä olisikin vain vajaan prosenttiyksikön
nousu. Muutos laajentaisi vahvempien alkoholijuomien saatavuuden nykyisestä noin 350
myymälästä yli 5 000 päivittäistavarakauppaan ja potentiaalisesti yli 8 000 ravintolalle.
Prosenttirajan nosto kasvattaisi valiokunnan näkemyksen mukaan alkoholin vähittäis-
myyntiä siten, että se heikentäisi alkoholihaittojen torjuntaa eikä se palvelisi tavoitetta ra-
vintola-alan työllisyyden lisäämisestä, koska se ei siirtäisi alkoholin kulutuksen painopis-
tettä ravintoloihin.

Nykyisin Alkossa myytävien vahvojen oluiden ja juomasekoitusten hintojen on arvioitu
laskevan jopa 40 prosenttia vähittäiskaupoissa. Aiemmat alkoholiveron korotukset ovat
esityksen perustelujen mukaan vähentäneet erityisesti panimoiden ja päivittäistavarakau-
pan alkoholijuomien myyntiä, mikä on voinut vaikeuttaa pienten kauppojen toimintaa. Esi-
tyksen mukaan lisäämällä alkoholin vähittäismyyntiä voitaisiin tukea sekä panimoteolli-
suutta että päivittäistavarakauppaa elinkeinolle hankalassa tilanteessa. Valiokunta pitää
tärkeänä, ettei mahdollinen elinkeinon tukeminen saa lisätä alkoholin kokonaiskulutusta ja
siitä aiheutuvia haittoja.

Toinen haittojen lisääntymiseen vaikuttava muutos, jota hallitus esittää, on vähittäis-
myynnin valmistustaparajoituksen poisto, joka sallisi käymisteitse valmistettujen alkoho-
lijuomien lisäksi myös tislatusta alkoholista valmistettujen juomasekoitusten myynnin vä-
hittäiskaupoissa. Valmistustaparajoituksesta luopuminen tuo markkinoille uudentyyppisiä
alkoholijuomia, joiden markkinointi tulee todennäköisesti kohdistumaan erityisesti nuo-
riin ja naisiin. 
2



Pöytäkirjan asiakohta PTK 139/2017 vp
Sosiaali- ja terveysvaliokunta toteaa, että valmistustaparajoituksen poiston haitalliset
vaikutukset kytkeytyvät osaltaan vähittäismyynnin tilavuusprosenttirajaan. Koska valio-
kunta ei esitä prosenttirajan nostoa nykyisestä, ei valiokunta pidä valmistustaparajoituksen
poistoa yhdistettynä nykyiseen tilavuusprosenttirajaan niin olennaisena haittoja lisäävänä
tekijänä, että esitystä tulisi tältä osin muuttaa. Tilanne haittojen osalta olisi toinen, jos tila-
vuusprosenttia nostettaisiin hallituksen esityksen mukaisesti 5,5 prosenttiin. 

Arvoisa puhemies! Uudistuksesta on ollut eniten esillä prosenttirajan nosto. Uudistuk-
sessa on kuitenkin myös muita tärkeitä alan yrittäjyyttä tukevia uudistuksia. Ravintola-alan
toimintaedellytyksiä parannetaan muun muassa kumoamalla ravintoloiden aukioloaikaa
koskeva sääntely, mahdollistamalla alkoholijuomien vähittäismyynti ravintoloille, vähen-
tämällä tilapäisten anniskelulupien tarvetta sekä keventämällä henkilökunnan pätevyys- ja
ikävaatimuksia. Uudistuksella pyritään vähentämään paikoin vanhentuneen lainsäädän-
nön aiheuttamaa sääntelytaakkaa kehittämällä lupajärjestelmää siten, että yritystoiminnan
aloittaminen helpottuu ja toimivan kilpailun edellytykset turvataan. Alkoholijuomien an-
niskelun osalta merkittävin lupajärjestelmän uudistus on jatkoaikojen muuttaminen luvan-
varaisesta ilmoituksenvaraiseksi. Aiempaa sääntelyä korvataan lisäämällä ja tukemalla
elinkeinonharjoittajien omavalvontaa, jossa toimijoiden tulee itse suunnitella ja päättää
omista toimenpiteistään, joilla varmistetaan lain noudattaminen. 

Sosiaali- ja terveysvaliokunta pitää lähtökohtaisesti hyvänä tavoitteena sitä, että lupajär-
jestelmää selkeytetään ja yksinkertaistetaan, puretaan tarpeetonta hallinnollista taakkaa ai-
heuttavia normeja ja helpotetaan yritysten toimintaa. Valiokunta kuitenkin vaatii, että lu-
pajärjestelmän keventämistä seurataan sekä lupajärjestelmän ja omavalvonnan toimivuu-
den että alkoholista aiheutuvien haittojen ja harmaan talouden torjumisen näkökulmasta. 

Arvoisa puhemies! Sitten vielä viime päivinä puhuttaneeseen etämyyntiin, joka liittyy
keskeisesti alkoholijuomien vähittäismyynnin yksinoikeusjärjestelmään, johon uusi laki
edelleen perustuu. Vähittäismyynti on sallittua enintään 4,7 prosentin vahvuisille alkoho-
lijuomille sekä niin kutsutuille käsityöläisoluille asianmukaisella vähittäismyyntiluvalla.
Alkoholiyhtiön monopolin piiriin kuuluvien alkoholijuomien vähittäismyyntiin ei voida
myöntää lupaa. Lakiehdotuksen 32 §:n mukaan alkoholijuomia saa tuoda maahan omaa
käyttöä varten ilman erillistä maahantuontilupaa sekä kaupalliseen tai muuhun elinkeino-
tarkoitukseen vain, jos toimintaa varten on myönnetty lupa. Vastaava säännös on nykyises-
sä alkoholilaissa.

Säännös merkitsee perustelujen mukaan sitä, että alkoholijuomia ei saa ulkomailta myy-
dä etämyynnillä Suomeen ilman vähittäismyyntilupaa eli rajat ylittävä etämyynti Suo-
meen on nykyisin kielletty. Sen sijaan kuluttaja saa itse tuoda maahan ulkomailta ostaman-
sa alkoholijuomat. Perustuslaki-, laki- ja talousvaliokunta ovat katsoneet, että 32 §:ää tuli-
si täsmentää. Valiokuntien kannanotot täsmentämistarpeista perustuvat siihen, että pykä-
län yksityiskohtaisissa perusteluissa kategorisena esitetty etämyynnin kielto ei ilmene ni-
menomaisesti lakiehdotuksesta. Sosiaali- ja terveysvaliokunta painottaa, ettei lausuntova-
liokuntien esittämä vaatimus ehdotettua selkeämmästä säännöksestä sisällä kannanottoa
siitä, voiko tietty etämyyntiin liittyvä tapahtumainkulku tulla voimassa olevan sääntelyn
tunnusmerkistötekijöiden täyttyessä rangaistavaksi. Rangaistavuuden arviointi kussakin
yksittäistapauksessa on kuitenkin tuomioistuinten tehtävä. 

Lakivaliokunta käsitteli lausunnossaan Helsingin hovioikeuden vastikään niin kutsutus-
sa Alkotaxi-asiassa antamaa tuomiota, jossa hovioikeus on arvioinut alkoholijuomien rajat
ylittävää etämyyntiä. Asiassa oli kyse myyjästä, joka ylläpiti internetissä sivustoa, jonka
3



Pöytäkirjan asiakohta PTK 139/2017 vp
kautta Suomessa asuvilla henkilöillä oli mahdollisuus ostaa alkoholijuomia, ja myyjä jär-
jesti alkoholijuomille kotiinkuljetuksen Suomeen. Kyseisellä myyjällä ei ollut alkoholi-
laissa edellytettyä vähittäismyyntilupaa, minkä vuoksi häntä syytettiin alkoholirikoksesta.
Helsingin hovioikeus pyysi ensin EU-tuomioistuimelta ennakkoratkaisua ja päätyi sen jäl-
keen tuomiossaan siihen, että Alkon monopoliin yksinomaan kuuluvien alkoholijuomien
osalta monopoli täyttää unionin oikeuden vaatimukset eikä ole ristiriidassa unionin oikeu-
den kanssa. Myyjä tuomittiin alkoholirikoksesta rangaistukseen. 

Sosiaali- ja terveysvaliokunnan näkemyksen mukaan hallituksen esitys on valmisteltu
pääosin niiden linjausten mukaisesti, jotka ilmenevät Euroopan unionin tuomioistuimen ja
Helsingin hovioikeuden tuomioista. Valiokunta kuitenkin ehdottaa, että etämyyntiä koske-
vat säännökset selvennetään. Valmistelussa tulee EU-oikeudellisten reunaehtojen ohella
ottaa huomioon erityisesti se, että etämyyntiä koskevat ratkaisut eivät saa vaarantaa laissa
säädetyn vahvuusrajan ylittävien alkoholijuomien vähittäismyynnin yksinoikeuden säilyt-
tämistä. 

Valiokunnan mietintöön sisältyy kolme vastalausetta.

Toinen varapuhemies Arto Satonen: Edustajien Puska, Kiljunen, Räsänen ja Sarkomaa
puheenvuorojen ja ministerin puheenvuoron jälkeen otamme debatin.

19.47 Pekka Puska kesk: Arvoisa herra puhemies! On hieman ikävää, että tätä niin laa-
jaa mielenkiintoa herättävää asiaa käsitellään näin myöhään. Mutta joka tapauksessa
asiaan.

Alkoholilakiesityksen 1 § todella sanoo, että lain tarkoituksena on vähentää alkoholipi-
toisten aineiden kulutusta alkoholin käyttäjille ja muille ihmisille ja koko yhteiskunnalle
aiheuttamien haittojen ehkäisemiseksi. Asiantuntijoiden lausunnot ja valiokunnan mietin-
tö osoittavat kyllä täysin selvästi, että lain sisältö vaikuttaisi täysin päinvastaisesti. Faktat
ovat kovat, ja niiden pitäisi ohjata eduskuntakäsittelyä. Alkoholipitoisuuden nostaminen
noin 17 prosentilla tuotteissa, joista tulee noin puolet suomalaisten alkoholista, joita tul-
laan myymään yli kymmenissätuhansissa myyntipisteissä ja vielä vahvemman oluen koh-
dalla 40 prosenttia halvemmalla, tulisi ilman muuta merkittävästi nostamaan alkoholin ko-
konaiskulutusta ja haittoja suomalaisessa yhteiskunnassa. Tämä olisi räikeässä ristiriidas-
sa muun muassa niiden edustaja Heikkisen lukemien perustuslain pykälien kanssa, jotka
sanovat, että julkisen vallan on edistettävä väestön terveyttä, turvattava mahdollisuus lap-
sen hyvinvointiin ja turvattava jokaiselle oikeus terveelliseen ympäristöön.

Ylivoimaisesti tärkein näihin seurauksiin vaikuttava tekijä tässä lakiesityksessä on mas-
satuotteiden, oluen ja panimomassatuotteiden, alkoholipitoisuuden nousu. Esityksessä on
toki muitakin alkoholin kulutusta nostavia tekijöitä, mutta näihin löytyy perusteita, jotka
voidaan säädösten keventämiseksi hyväksyä, jos ylivoimaisesti haitallisin esitys prosentti-
rajasta torjutaan.

Lakiesityksen moninaiset haitalliset vaikutukset on hyvin dokumentoitu valiokunnan
mietintöön, ja vahvojen faktojen perusteella valiokunnan ylivoimainen enemmistö todella
päätyi esittämään pysymistä nykyisessä prosenttirajassa. Terveysvaikutuksista jäävuoren
huippu olisi vähintään 150 lisäkuolemaa vuodessa, mitä THL pitää varovaisena arviona,
sillä se ei sisällä esimerkiksi alkoholin vaikutusta syöpään tai sydän- ja verisuonitautikuo-
lemiin. Onkin arvioitu, että todelliset vaikutukset tulisivat olemaan noin 200—500 lisä-
4



Pöytäkirjan asiakohta PTK 139/2017 vp
kuolemaa, eli saman verran kuin meillä on liikennekuolemia vuodessa, ja tämän jäävuoren
huipun alla on tietysti erittäin monien terveydellisten ja sosiaalisten ongelmien lisääntymi-
nen.

Valiokunnan asiantuntija-arvioiden perusteella lakiesityksen vaikutukset olisivat jyr-
kässä ristiriidassa monien sellaisten keskeisten tavoitteiden kanssa, joista täällä eri keskus-
teluissa ollaan varsin yksimielisiä ja jotka ovat myös hallitusohjelman tavoitteita. Kuten
todettu, sote-palveluiden tarve kasvaisi selvästi ja tavoitteena olevat säästöt syötäisiin ker-
taheitolla. Erityinen rasite kohdistuu päivystysvastaanotoille, ja sosiaalipuolella taas erilai-
set päihdehuollon kustannukset kasvaisivat. Täällä äskenkin kannettiin suurta huolta sisäi-
sestä turvallisuudesta ja poliisin resursseista, aivan oikein, mutta vahvempien juomien tu-
lon seurauksena erilaiset järjestysongelmat kasvaisivat ja sitoisivat niukkoja poliisivoi-
miamme arvioilta 170 poliisin verran. Parempi olisi hylätä vahvat juomat ja näin ehkäistä
tässä lisäresurssien tarve, jonka tyydyttäminen on enemmän kuin kyseenalaista. Alkoholin
kulutuksen kasvu vaikuttaisi kiistattomasti myös työuria lyhentävästi ja työn tuottavuutta
vähentävästi vastoin pyrkimyksiämme kansantalouden vahvistamiseksi.

Muun muassa välikysymyskeskustelun yhteydessä oltiin liikuttavan yksimielisiä tavoit-
teista vähentää terveyseroja. Alkoholi ja tupakka vastaavat tutkitusti noin puolesta Suo-
men terveyseroista. Viime vuosikymmenellä, kun alkoholin kulutus kasvoi, terveyserot li-
sääntyivät selvästi, ja kun aivan viime vuosina muutaman maltillisen veronkorotuksen jäl-
keen on saatu alkoholin kulutuksessa vähäistä laskua, ovat sosiaaliryhmien väliset erot
kuolleisuudessa hieman vähentyneet. Niin herkästi terveyserot seuraavat juuri alkoholin
kulutusta.

Täällä nyt tehtävä päätös vaikuttaa terveyseroihimme selvästi enemmän kuin edes hyvä
ja tarvittava sote, jonka päätavoite on vähentää eroja palvelujen saatavuudessa. Nyt tehtä-
vä päätös on konkreettinen ja tärkeä verrattuna esimerkiksi siihen, että täällä usein maini-
tut varmaan sinänsä erittäin tärkeät professori Saaren työryhmän ehdotukset koskenevat jo
nyt aika hyvin tiedossa olevia vaikeampia rakenteellisia ratkaisuja tulevaisuudessa.

Kun nämä moninaiset haitat ovat niin selvät ja kiistattomat, joutuu pohtimaan, miten
näin huono ehdotus on mahdollinen, siis tämä prosenttikorotus. On viitattu Viron tuontiin,
mutta valiokunnassa on selvästi käynyt ilmi, että Viron tuonti on jo nyt varsin vähäistä,
noin 6 prosenttia Suomessa juodusta oluesta, ja nopeasti vähenemässä, jopa ennen Viron
suuria veronkorotuksia. On myös sanottu, että oluen tarjonnan lisääntyminen vähentäisi
väkevien alkoholien kulutusta. Aiemmat kokemukset eivät tue tätä lainkaan. Nyt puhuttu-
jen alkoholijuomien osuus Alkosta ostettavasta alkoholista on vain noin 3 prosenttia. On
myös lobattu pienten kauppojen pystyssä pysymisestä, mutta mielestäni syrjäisempiä
kauppoja ei kyllä pitäisi pitää pystyssä alkoholin lisämyynnillä ja haittojen kustannuksilla.
Ja on myös ajateltava pienten kauppojen vähäisten myyjien turvallisuutta, mihin muun
muassa PAM on kiinnittänyt huomiota.

Todellinen syy tähän hämmästyttävään esitykseen lisätä vahvojen oluiden saatavuutta ja
alkoholin kulutusta on Panimoliiton ja sen taustalla olevien kansainvälisten suurpanimoi-
den, jotka omistavat myös Suomen suurimmat panimot, ennennäkemätön lobbaus, jossa on
käytetty mitä erilaisimpia keinoja. Tätä vahvisti myös viime päivinä esiin tullut hämmäs-
tyttävä tieto, kuinka kuuden ulkomaan suurlähettiläät lobbasivat kirjeissään STM:lle oluen
alkoholiprosentin korottamista aivan ilmeisesti maittensa suurpanimoiden asiassa. [Edus-
kunnasta: Käsittämätöntä!]
5



Pöytäkirjan asiakohta PTK 139/2017 vp
Lobbaukseen liittyy myös hämmästyttävä koplaus alkoholiveroon. Alkoholi- ja tupak-
kaveroahan on viime vuosina nostettu maltillisesti useaan otteeseen terveyspoliittisista ja
fiskaalisista syistä. Nyt hyväksyttävä alkoholinveron korotus on jatkoa aiemmille ja ilmei-
sesti niitä hieman pienempi nostaen olutpullon hintaa noin 7 sentillä. Se ei ole vaikutuksil-
taan missään suhteessa nyt käsiteltävän lakiehdotuksen vaikutuksiin, kun vielä ajatellaan
puhuttua noin 40 prosentin hinnan laskua. Kysymys on siis kirkkaasti niin sanotusta poliit-
tisesta pelistä. Valiokunta toteaakin, että ilman prosenttinostoakin alkoholinkulutus nou-
see saman verran kuin veronkorotus ehkä laskee. Ja jos hyvän päätöksemme jälkeen jäisi
vajausta valtion budjettiin, niin korvataanpa se vaikka terveysperusteisella sokeriverolla,
jota täällä on niin paljon kyselty.

Työllisyysvaikutuksista lakiesityksen perusteluissa sanotaan, aivan oikein, että työllis-
tävä vaikutus panimoissa on vähäinen, vaikka oluen kulutus lisääntyisi, samoin kauppojen
kohdalla. Paljon tärkeämpi on ravintoloiden työllistävä vaikutus, joka kärsisi siitä, että
vahvojen oluiden saatavuus ravintoloiden ulkopuolella ajaisi alkoholinkäyttöä yhä enem-
män kotisohville tai kaduille. On myös huomattava, että ainakin selvityksen mukaan maa-
kuntien pienpanimot eivät kannata vahvojen oluiden tuloa kauppoihin.

Kaiken tämän pohdinnan ja hyvin monien asiantuntijalausuntojen jälkeen sosiaali- ja
terveysvaliokunta ja useat sen jäsenet poliittisesti laidasta laitaan hyväksyivät siis mietin-
nön, johon toivoisi jokaisen edustajan perehtyvän ennen äänestystä. Valiokunta siis ko-
vien faktojen pohjalta tyrmäsi alkoholiprosentin nostamisen.

Lakiehdotuksessa on tosin muitakin puhuttaneita kohtia, kuten limuviinat, niiden muka-
na tuleva vahvojen juomien markkinointi, [Sari Sarkomaa: Juomasekoitukset, edustaja
Puska!] myyntipaikkojen suuri lisäys, ravintoloiden yöaukiolot ja niin pois päin. Mutta
näiden merkitys on siis sittenkin rajallinen verrattuna isoon asiaan eli alkoholiprosentin
nostamiseen tuotteissa, joista tulee yli puolet suomalaisten alkoholista. Valiokuntakeskus-
telussa nousi myös esille kysymys alkoholin etämyynnistä, ja vallitsi suuri yksimielisyys
siitä, että etämyynti on kielletty ja tulee pysymään kiellettynä. Valiokunnan mietinnössä on
tästä asiasta selvä ja tärkeä kanta, jota edustaja Heikkinen äsken esitteli, joka turvaa alko-
holipolitiikkamme perustan, enkä siihen sen enempää paneudu.

Mutta lopuksi, arvoisa puhemies, haluaisin vielä todeta, että viime viikkojen valiokun-
takuulemisissa erityisen vaikuttavat argumentit koskivat jo nyt yleisiä alkoholiongelmia
perheissä ja niiden lisääntymistä, jos vahvemmat juomat tulisivat kauppoihin. Tänä päivä-
nä alkoholi varjostaa kovin monen perheen elämää painaen usein erityisesti perheen naisia
ja haitaten lasten turvallista kasvua. Tästä kannoimme erityistä huolta eduskunnan juhlais-
tunnossa ja muutenkin jatkuvasti täällä keskusteluissa lasten ja nuorten syrjäytymisen osal-
ta. Hyvin usein nuorten syrjäytyminen alkaa alkoholin varjostamista kasvuolosuhteista, ja
sen korjaaminen myöhemmin on hankalampaa. Joulun lähestyessä toivoisi Suomen lapsil-
le lahjaksi turvallisemman kodin, ei lisää lasista lapsuutta.

Arvoisa puhemies! Ehdotus vahvoista oluista ja limuviinoista suomalaisiin kauppoihin,
kioskeihin, huoltoasemille ja ulosmyyntiravintoihin on politiikkaa vahvojen ja rahan eh-
doilla ja väestön terveyden ja usein juuri perheiden sekä lasten hyvinvoinnin ja turvallisuu-
den kustannuksella. Sellaisessa en halua olla mukana. Ja kun hallituspuolueiden kesken on
sovittu prosenttiäänestyksessä vapaista käsistä, [Kokoomuksen ryhmästä: Ei ole!] niin toi-
von edustajien painostuksesta huolimatta äänestävän arvojen ja faktojen puolesta. — Kii-
tos. [Erkki Tuomioja: Täyttä asiaa! — Jukka Gustafsson: Erinomainen puhe!]
6



Pöytäkirjan asiakohta PTK 139/2017 vp
19.57 Anneli Kiljunen sd: Arvoisa herra puhemies! Olen todella iloinen myös edustaja
Puskan puheenvuorosta, koska siinä oli monta faktaa, valitettavasti. Toivoisin, että sitten
kun näitä asioita lähdetään äänestelemään, niin se myös konkretisoituisi äänestyksessä.

Arvoisa puhemies! Esittelen nyt sosiaalidemokraattien, vasemmistoliiton, vihreiden ja
RKP:n yhteisen vastalauseen. 

Aluksi, ennen kuin lähden esittelemään sitä, minun on kyllä valitettavasti todettava se,
että olen erittäin pahoillani tästä tavasta käsitellä alkoholilakia. Ensinnäkin se tuotiin meil-
le syksyllä. Me olemme kuulleet valtavan määrän asiantuntijoita tämän asian vakavuuden
ja vaikuttavuuden takia, mutta käytännössä, kun me olemme kuulleet asiantuntijoita, niin
näiden asiantuntijoitten lausuntojen yhteistä analyysiä ei ole tehty lainkaan. Me olemme
riipaisseet sen läpi, mutta sitä, että me olisimme aidosti ottaneet asiantuntijoiden kuulemi-
set ja huolet huomioon tämän lainsäädännön, mietinnön rakentamisessa, ei näkynyt tässä
lainkaan. Se oikeastaan huipentui tässä viimeisinä aikoina niin, että kun käsittelimme etä-
myyntiä sekä Alkon monopoliin liittyvää kysymystä, me kuulimme virallisesti ainoastaan
yhtä asiantuntijaa, ja kun olisimme halunneet lisää asiantuntijoita, koska tämä asia on to-
della vaikea ja monimutkainen ja olisimme halunneet valmistella tämän eduskunnalle sel-
laisessa muodossa kuin perustuslakivaliokunta, hallintovaliokunta sekä talousvaliokunta
meiltä edellyttivät, niin sellaista mahdollisuutta meille ei annettu. Elikkä meiltä keskeytet-
tiin siltä osin tämä kuuleminen ja me emme päässeet tämän asian todellisen vakavuuden
kannalta hyvään valmisteluun. [Susanna Huovinen: Kertoo, mistä tässä on kyse!]

Arvoisa puhemies! Hallituksen alkoholilakiesityksen tarkoitus on vähentää alkoholipi-
toisten aineiden kulutusta yhteiskunnassa säätelemällä elinkeinopolitiikkaa. Perustuslain
mukaan julkisen vallan on edistettävä väestön terveyttä. Sillä on velvollisuus tukea muun
muassa perheen mahdollisuuksia turvata lapsen hyvinvointi ja huolenpito. Lisäksi julkisen
vallan on turvattava jokaiselle oikeus terveelliseen ympäristöön.

Katsomme, että esitetty alkoholilaki on ristiriidassa näiden tavoitteiden kanssa. Sosiaa-
li- ja terveysvaliokunnan mietinnössä on hyvin kuvattu, kuten valiokunnan varapuheenjoh-
taja äsken kertoi, lukuisten sosiaali- ja terveyspolitiikan asiantuntijoiden esittämä kritiikki
valiokunnan käsittelyssä. Heidän mukaansa hallituksen esittämä laki tulee lisäämään alko-
holin kulutusta ja alkoholinkäytön inhimillisiä ja taloudellisia haittoja sekä heikentämään
talouden kestävyysvajetta. Valiokuntakuulemisissa valtaosa asiantuntijoista, niin tutkijat,
viranomaiset kuin järjestöjenkin edustajat, ovat varoittaneet alkoholin saatavuuden ja hin-
nan alenemisen haitallisista vaikutuksista alkoholin kokonaiskulutuksen kasvuun, väestön
hyvinvoinnin heikkenemiseen ja terveysmenojen nousuun. Näitä varoituksia emme voi si-
vuuttaa. Sen vuoksi jätimme mietintöön vastalauseen.

Arvoisa puhemies! Alkoholilaki tulee sen perustelujen mukaan lisäämään ihmisten tur-
vallisuuteen liittyviä haittoja. Esityksessä on useita säännösmuutoksia, jotka lisäävät eri-
tyisesti humalajuomista, järjestyshäiriöitä, pahoinpitelyjä ja onnettomuuksia sekä vähentä-
vät liikenneturvallisuutta. Anniskelun osalta suurin yksittäinen muutos on aamuyön annis-
kelu- ja aukioloajan lisääminen, ja Poliisihallituksen mukaan se lisää myös niiden ravinto-
loiden anniskeluaikoja, jotka aiemmin eivät ole tätä aukioloaikalupaa saaneet. Tämä lisää
järjestyshaittoja ja poliisin työtä. Hälytystehtävät lisääntyvät erityisesti viikonloppuisin, ja
työn painopisteaika muuttuu aamuyöhön. Myös Tullille on tulossa uusia tehtäviä, jotka
edellyttävät henkilöstöresurssien lisäämistä.

Alkoholin kulutuksen lisääntyminen vaikuttaa kestävyysvajeeseen. Hallituksen tavoite
kestävyysvajeen pienentämisestä ei voi toteutua, sillä sosiaali- ja terveydenhuollon kustan-
7



Pöytäkirjan asiakohta PTK 139/2017 vp
nukset kasvavat ja samalla maksajat vähenevät, sairastavuus ja kuolleisuus lisääntyvät ja
työkyky ja työteho heikkenevät. Tämän lain myötä alkoholin aiheuttamat uudet menetyk-
set tuotannossa ovat kymmeniä miljoonia euroja. Jo näistäkin syistä on hämmentävää se,
että hallitus esittää lakia, joka käytännössä toimii päinvastoin kuin sen tavoitteet. Tästä
syystä esitämme lausumaa, jonka mukaan hallituksen tulee turvata alkoholilain uudistuk-
sesta aiheutuvat poliisin, Tullin sekä pelastus- ja ensihoidon tarvitsemat lisäresurssit.

Arvoisa puhemies! Vaikka haitat lisääntyvät, olemme valmiit hyväksymään esityksen
monet uudistukset, kuten pienpanimoiden ulosmyynnin sallimisen, Alkon aukioloaikojen
pidentämisen, anniskelun lupamenettelyjen keventämisen ja niin edelleen. Kannatamme
valiokunnan esittämää 4,7 prosentin alkoholipitoisuusrajaa päivittäistavarakaupassa. Olen
erittäin tyytyväinen sosiaali- ja terveysvaliokunnan asiantuntijuuteen ja siihen, että tässä
asiassa valiokunta kuuli asiantuntijoita ja siltä osin tämä esitys on sen mukainen. Toivoi-
sin, että eduskunnassa tämä myös huomioitaisiin äänestyksessä.

Esitämme kuitenkin muutamia muutoksia esitykseen. Ensinnäkin haluamme säilyttää
nykyisen valmistustaparajoituksen, eli emme halua limuviinoja kauppoihin. Arvioiden
mukaan limuviinat lisäävät etenkin nuorten ja naisten alkoholinkulutusta. Tätä todistivat
useat eri asiantuntijat ja tutkimukset, ja tästä kannettiin erittäin suurta huolta, voisiko sa-
noa, läpileikkauksittain koko tämän valiokuntakuulemisen ajan. Toiseksi alkoholijuomien
maahantuonti ja etämyynnin kielto aiheuttivat paljon keskustelua valiokunnassa asian epä-
selvyyden takia. Perustuslakivaliokunta edellytti selkeästi, että etämyynnistä pitää säätää
tarkemmin kuin esityksessä on tehty. Pykälä ja perustelut ovat ristiriidassa, kuten täällä on
todettu. Tämän pykälän epätarkkuus johtaa siihen, että Alkon monopoliasema jää nyt epä-
selväksi. 

Pidämme Alkon yksinoikeudellista asemaa erittäin tärkeänä vastuullisen alkoholipolitii-
kan osana. Emme halua vaarantaa Alkon asemaa. Etämyynnin salliminen tarkoittaisi mo-
nopolituotteille rinnakkaista vähittäismyyntikanavaa sekä lopulta Alkon monopolin purka-
mista ja alkoholikaupan yksityistämistä Suomessa. Tästä syystä katsomme, että on välttä-
mätöntä kieltää alkoholin etämyynti, ja tähän tulemme esittämään pykälää.

Arvoisa puhemies! Kolmas muutosesityksemme koskee alle 18-vuotiasta ravintolatyön-
tekijää. Asiantuntijakuulemisten perusteella on selvää, että alle 18-vuotiaiden lasten käyt-
tämistä anniskelumyynnissä on tarve rajoittaa enemmän kuin ehdotuksessa on tehty. Siksi
esitämme, että alle 18-vuotias voi anniskella alkoholia vain, jos hän opiskelee alaa tai on
valmistunut alalle. Pidämme tätä tärkeänä työturvallisuuden ja työntekijän suojelun kan-
nalta.

Eri viranomaiset ovat ilmaisseet huolensa, että aika lain toimeenpanoon on riittämätön.
Siksi esitämme myös, että laki tulee voimaan 1. toukokuuta 2018. Lisäksi olemme esittä-
neet lausumia mainonnasta ja harmaasta taloudesta. Nämä kohdat esittelen teille myöhem-
min.

20.07 Päivi Räsänen kd: Arvoisa herra puhemies! Kiitos valiokunnalle. Valiokunta on
todellakin tehnyt hyvää työtä ja tehnyt merkittäviä parannuksia tähän hallituksen esityk-
seen, itse asiassa juuri niitä parannuksia, jotka ovat olleet linjassa hallituksen esityksen pe-
rustelujen kanssa. Ennen muuta tämä prosenttipäätös on oikea, ja kiitän vielä edustaja
Heikkistä hyvästä esittelypuheenvuorosta, samoin kuin edeltäviä puhujia.

Mutta sitten, arvoisa puhemies, en ymmärrä sitä, mikä ihmeen yhteiskunnallinen tarve
vaatii tämän esityksen käsittelemistä tällaisella kiireellä sen jälkeen, kun me olemme saa-
8



Pöytäkirjan asiakohta PTK 139/2017 vp
neet 200-sivuisen mietinnön. Itse sain käsiini tämän vasta kyselytunnin jälkeen. Ei ole mi-
tään mahdollisuutta ollut perehtyä tähän eikä lukea tätä esitystä läpi, enkä tiedä — minä
toivon, että täällä joku kertoisi — mikä on se yhteiskunnallinen tarve, joka vaatii sen, että
muutaman tunnin sisällä pitäisi tämä käsittely tässä alkaa. 

Toiseksi, pidän kyllä hyvin merkillisenä niitä kuvioita, joita tämän käsittelyyn on liitty-
nyt, esimerkiksi sitä, että kokoomus ja ymmärtääkseni myös siniset ovat kytkeneet tämän
jo ensimmäisessä käsittelyssä hyväksyttyyn alkoholiveron korotukseen. Eikö alkoholipo-
litiikan tavoitteena, koko alkoholilainsäädännön tavoitteena ole juuri alkoholin kokonais-
kulutuksen vähentäminen ja siten alkoholihaittojen vähentäminen? Eli miksi ihmeessä täy-
tyy kompensoida se, jos me tällä esityksellä pystymme pitämään alkoholin kulutuksen en-
nallaan? Nythän valiokunta ei ole edes ehdottamassa sitä, että tuota prosenttirajaa oltaisiin
laskemassa, niin kuin kristillisdemokraatit ovat esittämässä, vaan se pidettäisiin ennallaan,
ja sitten pitää ikään kuin kompensoida se sillä, että ei varmasti alkoholiveroa olla korotta-
massa. 

Kolmas havainto tästä keskustelusta tuli aivan tuoreeltaan edustaja Puskan puheenvuo-
ron aikana. Kun edustaja Puska totesi, että hallitusryhmät ovat antaneet jäsenilleen vapaat
kädet tämän prosenttirajan äänestämisessä, [Eero Heinäluoma: Kerrankin!] niin kokoo-
muksen aitiosta huudettiin, että eikä ole. [Kokoomuksen ryhmästä: Ei ole!] Tätä ihmette-
len nyt. Toivon, että kokoomus avoimesti kertoo, onko teillä, teidän edustajillanne vapaat
kädet. Onko teidän edustajillanne omantunnon vapaus tämän asian käsittelyssä? [Antti
Rinne: Toista kuuluu, toista kuuluu!]

Arvoisa puhemies! Alkoholipolitiikan vaikutuksista on Suomessa pitkäaikaista ja hyvin
tarkkaa tutkimusta, ja historian perusteella voidaan yksiselitteisesti todeta, että alkoholin
saatavuutta lisäävät lainsäädäntömuutokset ovat poikkeuksetta lisänneet alkoholin koko-
naiskulutusta ja haittoja. 

Valiokunta esittää hallituksen esityksen mukaisesti, että vähittäismyynnissä saisi jatkos-
sa myydä myös muutoin kuin käymisteitse valmistettuja juomia. Tästä seuraisi, että nykyi-
set käymisteitse valmistetut juomasekoitukset korvautuisivat pääosin juomasekoituksilla,
jotka on valmistettu tislatusta alkoholista. Tämän tuoteryhmän tuotteet, joita usein limuvii-
noiksi kutsutaan, ja mahdolliset muut uudet alkoholituotteet houkuttavat erityisesti nuoria
kuluttajaryhmiä. Tämä on todettu kansainvälisesti. On arvioitu, että valmistustaparajoituk-
sen poisto uhkaisi pahimmassa tapauksessa pysäyttää tai jopa kääntää nousuun alaikäisten
nuorten koko 2000-luvun kestäneen alkoholinkulutuksen laskun. Muutoinkin asiantuntija-
kuulemisissa muutoksella on katsottu olevan kulutusta lisäävä ja kansanterveyttä heiken-
tävä vaikutus, minkä vuoksi tulen esittämään vastalauseessa valmistustaparajoituksen säi-
lyttämistä. 

Kokonaisuudessaan hallituksen esitykseen sisältyy paljon muutoksia, jotka ovat huoles-
tuttavia, sillä niiden myötä tulevan kulutuksen lisääminen tulisi aiheuttamaan vahingolli-
sia vaikutuksia kansanterveyteen, sosiaali- ja perhesuhteisiin, lasten hyvinvointiin, talou-
teen, viranomaistoimintaan, ja nämä on itse asiassa todettu hallituksen esityksessä. Nehän
ovat tulleet myös asiantuntijakuulemisissa esiin. Sen sijaan taloudellisiin kysymyksiin ra-
joittuvien, mahdollisten positiivisten vaikutusten toteutumisesta ei voida vielä varmuudel-
la sanoa mitään. Esimerkiksi vaikutukset vaikkapa työllisyyteen tai kotimaisen alan tuo-
tantoon, kuten pienpanimoihin, ovat hyvin epävarmoja, valitettavasti. Alkoholin kulutuk-
sen lisääntymisestä tulevat mahdolliset lisätulot menettävät merkityksensä, kun huomioi-
daan alkoholinkulutuksen lisääntymisestä seuraavat lisämenot ja kasvavat kustannukset,
9



Pöytäkirjan asiakohta PTK 139/2017 vp
joita syntyy muun muassa terveys- ja sosiaaliongelmien lisääntymisestä, työurien lyhenty-
misestä ja tuottavuuden alentamisesta. 

Haluan vielä toistaa sen, että pidän erittäin positiivisena sitä, että valiokunta hyvin suu-
rella enemmistöllä ehdottaa, että vähittäismyynnissä olevien alkoholituotteiden maksimi-
prosentti säilytetään 4,7 prosentissa eikä sitä olla nostamassa 5,5:een. Kuitenkin, mikäli al-
koholin negatiivisiin vaikutuksiin halutaan alkoholilainsäädännöllä tehokkaasti puuttua,
niin siihen olisi olemassa myös käytettävissä olevia keinoja, kuten itse asiassa hallituksen
esityksen perusteluissa todetaan. Yksi keino, joka on esimerkiksi Ruotsissa osoittautunut
tehokkaaksi, olisi nimenomaan tuon prosenttirajan lasku, ja sen vuoksi tulen esittämään si-
tä, että meilläkin se laskettaisiin 3,5 prosenttiin. Tätä on muuten myös Lääkäriliitto esittä-
nyt. 

Sitten se merkillinen asia, mikä on noussut vasta tässä alkoholilakiuudistuksen eduskun-
takäsittelyn yhteydessä, eli kysymys etämyynnistä. Alun perin laadittu luonnos sisälsi py-
kälän etämyynnin kieltämisestä. Tuolloin todettiin, että järjestelmän kattavuus varmistet-
taisiin selventämällä nykyinen alkoholijuomien rajat ylittävän etämyynnin kielto. Todet-
tiin myös, että alkoholijuomien toimittamisessa suoraan kuluttajille ei välttämättä nouda-
teta mitään alkoholilain säännöksiä, että käytännössä ulkomailta tapahtuvasta etämyynnis-
tä on jo tullut rinnakkainen alkoholijuomien markkinapaikka. Mutta jostakin syystä — ja
toivon, että ministeri kertoisi täällä, mistä syystä — tuo pykälä jäi pois tämän valmistelun
aikana. Mikä taho vaikutti tähän, että tuo pykälä jäi pois?

Täällä viitattiin jo Helsingin hovioikeuden ratkaisuun, jossa todettiin, että jos Alkon vä-
hittäismyyntimonopoliin kuuluvien tuotteiden etämyynti suomalaisille kuluttajille sallit-
taisiin toisiin jäsenvaltioihin sijoittuneille toimijoille, niin se tulisi sallia myös Suomeen si-
joittuneille toimijoille. Koska uusi ehdotettu alkoholilaki lähtee siitä, että Alkon asema säi-
lytetään nykyisenlaisena, niin etämyynnin kielto olisi viisainta kirjata selkeästi lakiin. Täs-
sä suhteessa on kyllä aika merkillistä — vaikka todellakaan itsekään en ole ennättänyt
koko tätä mietintöä lukea läpi, niin sen verran ennätin, että näitä perustuslakivaliokunnan
ja lakivaliokunnan lausuntoja selasin — että täällä perustuslakivaliokunnan lausunnossa
sanotaan selvästi, että ehdotetut säännökset ja niiden perustelut ovat epäselvässä suhteessa
ja osin jopa ristiriidassa keskenään, siis tämän etämyynnin suhteen. Sitten todetaan, että jos
tarkoituksena on saattaa etämyynti rangaistavaksi, tulee siitä säätää rangaistussäännöksel-
lä. Lakivaliokunta sanoo vielä selkeämmin, että oikeustilaa olisi asianmukaista selventää
jo nyt käsillä olevan esityksen eduskuntakäsittelyssä. 

Tämä koko asiakokonaisuus, joka liittyy tähän etämyyntiin, on erittäin vakava, koska
siinä on kyseessä koko suomalaisen alkoholipolitiikan tulevaisuus. Siinä on kysymyksessä
Alkon asema ja monopoli. Siinä on kysymyksessä myös se, sallimmeko me tosiasiallisen
veronkierron. Sen vuoksi pidän erityisen valitettavana, että tähän kysymykseen ei ole kai-
killa kansanedustajilla ollut riittävästi mahdollisuutta paneutua, ja pidän käsittämättömänä
sitä, jos tätä viedään sellaisella kiireellä eteenpäin, että kansanedustajat eivät pysty kunnol-
la paneutumaan asiaan ja harkitsemaan omaa kantaansa.

Arvoisa puhemies! Mielestäni olisi erittäin kohtuullista mahdollistaa se, että jokaisella
kansanedustajalla, joka joutuu tekemään myös omantunnon ratkaisun näiden kysymysten
edessä, olisi mahdollisuus lukea tämä mietintö läpi. [Puhemies koputtaa] Sen vuoksi ehdo-
tan eduskunnan työjärjestyksen mukaisesti, että mietintö pannaan pöydälle huomenna kel-
lo 10 järjestettävään istuntoon.
10



Pöytäkirjan asiakohta PTK 139/2017 vp
Arvoisa puhemies! Toivon, että kukaan ei esitä, että se pannaan pöydälle 15 minuutin
kuluttua alkavaan istuntoon, sillä en usko, että täällä kukaan on sellainen fakiiri, joka lukee
15 minuutissa tämän 200 sivua läpi.

Toinen varapuhemies Arto Satonen: Seuraavaksi keskustelemme pöydällepanosta.

20.17 Kalle Jokinen kok: Arvoisa puhemies! Esitän, että keskustelua jatketaan tänään
myöhemmässä istunnossa.

20.18 Jukka Kopra kok: Arvoisa puhemies! Kannatan edustaja Jokisen esitystä.

20.18 Sari Tanus kd:  Arvoisa puhemies! On ollut todella hämmentävää, minkälaisella
kiireellä tätä esitystä on viety eteenpäin. Ja niin kuin edustaja Räsänen totesi, mietintö tuli
kansanedustajien käsiin vasta aivan hiljakkoin ja se on siinä määrin laaja, ettei ole ollut mi-
tään mahdollisuutta tutustua siihen.

Eli tämän vuoksi kannatan edustaja Räsäsen ehdotusta pöydällepanosta huomiseen kel-
lo 10 alkavaan istuntoon.

Toinen varapuhemies Arto Satonen: Keskustelu pöydällepanon ajankohdasta on päätty-
nyt.

Täysistuntoa jatketaan viidentoista minuutin kuluttua. Istunto jatkuu äänestyksellä kello
20.35.

Täysistunto keskeytettiin kello 20.20.

————

Täysistuntoa jatkettiin kello 20.36.

Puhemies Maria Lohela: Nyt jatketaan tänään kello 20.20 keskeytettyä istuntoa. Jatke-
taan päiväjärjestyksen kolmannen asian käsittelyä.

Kalle Jokinen on Jukka Kopran kannattamana ehdottanut, että asia pannaan pöydälle tä-
nään pidettävään kolmanteen täysistuntoon. Päivi Räsänen on Sari Tanuksen kannattama-
na ehdottanut, että asia pannaan pöydälle huomenna pidettävään täysistuntoon.

Selonteko hyväksyttiin.

Kalle Jokisen ehdotus "jaa", Päivi Räsäsen ehdotus "ei". Äänestyksen tulos: jaa 82, ei 47;
poissa 70 (äänestys 1). 

Asia pantiin pöydälle tänään pidettävään kolmanteen täysistuntoon.

Antero Laukkanen kd: Piti äänestää "ei".

Puhemies Maria Lohela: Merkitään.
11


	3
	19.34
	19.47
	19.57
	20.07
	20.17
	20.18
	20.18


