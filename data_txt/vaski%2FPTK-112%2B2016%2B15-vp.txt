















































DEMDA9C.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

15. Hallituksen esitys eduskunnalle laiksi asuinrakennusten ja asuntojen korjausavustuk-
sista

Hallituksen esitys HE 156/2016 vp
Valiokunnan mietintö YmVM 13/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 15. asia. Käsittelyn pohjana on ympäristövaliokunnan mietintö YmVM 13/2016 vp.
Nyt päätetään lakiehdotuksen sisällöstä.

Yleiskeskustelu asiasta alkaa. Valiokunnan puheenjohtaja Hassi.

Keskustelu

20.57 Satu Hassi vihr (esittelypuheenvuoro): Arvoisa puhemies! Tässä on melko yksin-
kertaisesta asiasta kysymys. Hallitus esittää rajattavaksi asuntoihin liittyviä korjausavus-
tuksia siten, että ne keskitettäisiin asioihin, jotka liittyvät asuntojen esteettömyyteen eli sii-
hen, että huonokuntoisemmatkin ihmiset ja vanhat ihmiset pystyisivät mahdollisimman
pitkään asumaan kotona. Nämä ovat sinänsä ihan hyviä tavoitteita. Valiokunta pitää hyvä-
nä sitä, että uudessa avustusjärjestelmässä siirrytään niin sanottuun jatkuvaan hakuun, ja
myös sitä, että avustusten myöntäminen siirretään kunnilta ARAlle.

Tähän esitykseen liittyy kuitenkin myös ongelma, johon valiokunta on kiinnittänyt huo-
miota sekä mietinnössä että sitten vielä vahvemmin siihen jätetyssä vastalauseessa, jonka
allekirjoittajista olen itsekin yksi. Nimittäin tässä samalla lakkautetaan asuntojen energia-
avustukset ja niin sanotut terveyshaitta-avustukset. Valiokunta kokonaisuutena katsoo, että
jokin järjestelmä pitäisi olla, jos ei se, mikä on ollut ennen, niin kuitenkin jokin järjestelmä
pitäisi kehitellä siihen, että voitaisiin avustaa vaikeimmassa tilanteessa olevia ihmisiä, jot-
ka ovat sairastuneet kotinsa homevauriosta ja kosteusvaurioista ja joutuneet tilanteeseen,
jossa eivät oikeastaan pysty asumaan kotonaan mutta eivät sitä kotia voi myydäkään, kun
sen arvo on romahtanut. Nämä ovat hyvin vaikeita tapauksia, ja jokin järjestelmä heille pi-
täisi olla. Tässä on ilmeisesti kysymys myös vähän ympäristöministeriön ja sosiaali- ja ter-
veysministeriön välisestä pallottelusta, mutta kaiken kaikkiaan joku ratkaisu tähän asiaan
pitäisi löytää.

Vastalauseessa kiinnitetään huomiota (Puhemies koputtaa) myöskin siihen, että energia-
avustusjärjestelmää tarvitaan jatkossakin.

20.59 Riitta Myller sd: Arvoisa puhemies! Juuri näin kuin valiokunnan puheenjohtaja
esitteli, tässä on kahdesta asiasta kysymys. Aikaisempi korjaus-, energia- ja terveyshaitta-
avustus lakkautetaan, ja jäljelle jää korjausavustus. Hyvä näin. Sillä edistetään vanhusten
 Tarkistettu
4.0



Pöytäkirjan asiakohta PTK 112/2016 vp
ja vammaisten henkilöiden kotona asumista, hissirakentamista, esteettömyyttä ja näin
poispäin, ja tiedämme, että se on varsin tärkeä asia. 

Ongelma on tosiaan se, että osa niistä avustuksista, joita tällä hetkellä on ollut, poistuu
eli tämä terveyshaitta-avustus ja energia-avustus. Tässä vastalauseessa, jonka sosialidemo-
kraatit ja vihreät ovat tehneet, esitetään lausumaa siihen, kun tuo terveyshaitta-avustus
poistuu ja näillä ihmisillä on edelleen se ongelma, että he ovat sairastuneet, mutta ei käy-
tännöllisesti katsoen paikkaa, missä asua. Tähänkin saakka se on ollut muutamia kymme-
niä henkilöitä ja perheitä, jotka ovat tätä avustusta saaneet, mutta se on ollut heille hyvin
tärkeää ja myöskin psyykkisesti tärkeää, koska silloin, kun ihminen sairastuu, ollaan niin
vaikeassa tilanteessa, että pienikin kädenojennus auttaa myös tähän tervehtymiseen. 

Eli tämä lausumaehdotus kuuluu näin: "Eduskunta edellyttää, että hallitus aloittaa välit-
tömästi poistettavaksi esitettävien terveyshaitta- ja energia-avustusten kehittämiseen täh-
täävän valmistelutyön niin, että laki uudistetuista terveyshaitta- ja energia-avustuksista tu-
lee voimaan samaan aikaan käsittelyssä olevan esityksen kanssa."

Yleiskeskustelu päättyi.

Eduskunta hyväksyi hallituksen esitykseen HE 156/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


