















































DEM854F.tmp.xml


Pöytäkirjan asiakohta PTK 69/2018 vp
Pöytäkirjan asiakohta 

PTK 69/2018 vp

Täysistunto

Tiistai 19.6.2018 klo 14.10—18.52

10. Eduskunnan oikeusasiamiehen kertomus vuodelta 2017
Kertomus K 16/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään perustuslakivaliokuntaan.

Eduskunnan oikeusasiamies Petri Jääskeläinen esittelee, olkaa hyvä.

Keskustelu

16.26 Eduskunnan oikeusasiamies Petri Jääskeläinen (esittelypuheenvuoro):  Arvoisa
rouva puhemies! Arvoisat kansanedustajat! Minulla on ilo ja kunnia esitellä teille eduskun-
nan oikeusasiamiehen toimintakertomus vuodelta 2017. Kertomusvuosi oli 98. oikeusasia-
miehen toimintavuosi, ja se oli jälleen monin tavoin ennätyksellinen. Sekä kanteluiden
määrä että oikeusasiamiehen toimenpiteiden määrä olivat kaikkien aikojen suurimmat.
Kerrottavaa on siis ollut paljon.

Kanteluratkaisuiden lisäksi kerrottavaa on ollut paljon myös oikeusasiamiehen kansain-
välisiin sopimuksiin perustuvista erityistehtävistä. Näitä ovat vapautensa menettäneiden
henkilöiden oikeuksien valvonta ja vammaisten henkilöiden oikeuksien valvonta. Näihin
tehtäviin liittyy myös kansainvälisiä raportointivelvoitteita. 

Perinteiseen tapaan kertomuksen alussa on oikeusasiamiehen ja apulaisoikeusasiamies-
ten puheenvuorot kunkin itse valitsemasta aiheesta.

Omassa puheenvuorossani käsittelen julkisuusperiaatteen toteutumisen ja toteuttamisen
ongelmia. Julkisuusperiaatteen ja erilaisten salassapitointressien sovittaminen yhteen ei
aina ole helppoa. Kun samanaikaisesti pyritään turvaamaan yhtäältä viranomaisten toimin-
nan avoimuutta ja toisaalta yksityisten, yhteisöjen ja viranomaisten erilaisia salassapito-
tarpeita, sääntelystä tulee väistämättä monimutkaista. Julkisuuslain soveltaminen onkin
osoittautunut viranomaisille haasteelliseksi, eikä lain menettelysääntöjä aina tunneta tai
noudateta.

Eräissä tapauksissa julkisuuslain sääntely salassa pidettävistä viranomaisen asiakirjois-
ta on mielestäni liian ehdotonta. Tällaisissa tapauksissa viranomainen ei voi antaa tietoja,
vaikka niihin liittyisi hyvinkin suuri julkisuusintressi. Julkisuutta voi olla vaikea toteuttaa
myös henkilötietojen anonymisoinnilla, sillä henkilön tunnistamisen mahdollisuutta mui-
den tietojen perusteella ei aina voida täysin sulkea pois.

Kun hyvin monenlaiset tiedot ovat salassa pidettäviä ja kun salassa pidettäviä tietoja si-
sältävän asiakirjan julkisista osista on pyydettäessä annettava tieto, tietopyyntöjen toteut-
taminen on muodostunut monissa viranomaisissa hyvin työlääksi. Se edellyttää joko ano-
nymisointia tai sitten salassa pidettävien kohtien poistamista. Ääritapauksissa tietopyyn-
 Tarkistettu
4.1



Pöytäkirjan asiakohta PTK 69/2018 vp
nön toteuttaminen voi olla mahdotonta, saati että se voitaisiin toteuttaa julkisuuslain mu-
kaisessa määräajassa.

Oikeusministeriössä on tarkoitus käynnistää julkisuuslain tarkistamisen arviointi. Mie-
lestäni uudistamiselle on tarvetta. EU:n tietosuoja-asetuksen voimaantulon myötä viran-
omaisten huomio tullee aiempaa enemmän kiinnittymään tietosuojan toteutumiseen. Tämä
ei kuitenkaan saa viedä huomiota julkisuusperiaatteen toteutumiselta, joka on yksi demo-
kraattisen yhteiskunnan kulmakivi.

Apulaisoikeusasiamies Maija Sakslin tarkastelee puheenvuorossaan oikeusasiamiehen
tehtävää valvovien viranomaisten valvojana. Oikeusasiamiehen toiminnassa painotetaan
ihmisten oikeuksien edistämistä, yksittäisen kantelijan auttamista ja hänen oikeuksiinsa
pääsyn turvaamista. Myös kansainvälisiin sopimuksiin perustuvat oikeusasiamiehen eri-
tyistehtävät korostavat haavoittuvassa asemassa olevien henkilöiden oikeuksien ja kohte-
lun valvontaa. Ylimmän laillisuusvalvonnan tehtävänä on myös seurata, että ensisijaiset
laillisuuden turvajärjestelyt toimivat, eli valvoa valvojia. Lisäksi oikeusasiamies voi tutkit-
tavanaan olevissa asioissa hyödyntää erityisvaltuutettujen ja muiden valvovien viran-
omaisten erityisasiantuntemusta siirtämällä asioita heille ja pyytämällä heiltä lausuntoja.
Onkin tärkeää, että hallinnon ja valvonnan rakenteiden uudistuksissa säilytetään tai luo-
daan riittävän laillisuusvalvontatoimivallan omaavia erityisviranomaisia. Myös Euroopan
unionin lainsäädännön uudistuksissa tulee huolehtia laillisuusvalvonnan valtiosääntöisen
kokonaisuuden ja sen erityispiirteiden kunnioittamisesta.

Apulaisoikeusasiamies Pasi Pölönen kertoo puheenvuorossaan oikeusasiamiehen esi-
tyksistä sääntelyn kehittämiseksi. Hän toteaa, että oikeusasiamiehen katsantokanta oikeu-
dellisiin asioihin on ainutlaatuinen instituution toimintakentän moniulotteisuudesta joh-
tuen. Näkökulma ei ole sektoroitunut vaan päinvastoin oikeudellisesti huomattavan laaja-
alainen. Tämä näkyy myös oikeusasiamiehen säädösesityksissä. Oikeusasiamiehelle kul-
keutuu tietoa hallinnon toiminnasta ja lainsäädännön tulkinnallisista ongelmista ehkä kat-
tavammin kuin millekään muulle yksittäiselle toimijalle Suomessa. Kyse on laillisuusval-
vonnan yhdestä vaikuttavimmasta toimintamuodosta. Säädösesitykset täydentävät sään-
nönmukaista lakien ennakkovalvontajärjestelmää. Säädösesitykset eivät ole oikeudellises-
ti sitovia. Kyse on diskursiivisesta vaikuttamisesta, jonka teho kulminoituu esityksen pe-
rusteluiden oikeudelliseen vakuuttavuuteen. Laillisuusvalvoja ei puutu tarkoituksenmu-
kaisuuskysymyksiin vaan nimenomaan oikeudellisiin kysymyksin. Yleensä oikeusasia-
miehen säädösesityksiin reagoidaan myönteisesti.

Arvoisa rouva puhemies! Näiden puheenvuorojen jälkeen kertomuksessa on katsaus oi-
keusasiamiesinstituution toimintaan vuonna 2017. Siellä on muun muassa asiamääriä ja
toimenpiteitä sekä erilaisia kotimaisia ja kansainvälisiä tapahtumia koskevia tietoja. Kun
vuonna 2016 saimme 4 900 kantelua, kertomusvuonna niitä saapui yli 6 200. Lisäystä oli
siis noin 1 300 kantelua. Merkittävä osa tästä lisäyksestä selittyy sillä, että toimeentulotu-
kea koskevien Kelaan kohdistuneiden kanteluiden määrä lisääntyi noin 700:lla vuoteen
2016 verrattuna, mutta myös muissa asiaryhmissä tapahtui siis huomattavaa kasvua. Tästä
kasvusta huolimatta pystyimme ratkaisemaan kanteluita lähes yhtä paljon kuin niitä saapui
eli noin 6 100 kantelua.

Olen hyvin iloinen ja ylpeäkin siitä, että vuodenvaihteessa vireillä ei ollut yhtään yli
vuotta vanhaa kantelua. Tämä tavoite saavutettiin nyt jo viidennen kerran peräkkäin. On
kuitenkin todettava, että nämä tulokset eivät syntyneet helposti, vaan kanslian henkilöstö
on työskennellyt jaksamisensa äärirajoilla.
2



Pöytäkirjan asiakohta PTK 69/2018 vp
Omia aloitteita otettiin 77, mikä sekin on enemmän kuin edellisenä vuonna, jolloin niitä
otettiin 60. Kaikista kanteluista ja omista aloitteista 1 141 johti oikeusasiamiehen toimen-
piteisiin. Ehkä vertailun vuoksi ja toimintamme volyymin havainnollistamiseksi voin to-
deta, että kun siis Oikeusasiamiehen kansliassa kanteluista ja omista aloitteista 1 141 johti
toimenpiteisiin, niin Oikeuskanslerinvirastossa vastaavia toimenpideratkaisuja oli 135.
Toki oikeuskanslerilla on eräitä muita asiaryhmiä, joita oikeusasiamiehellä ei ole lainkaan. 

Tarkastuksia tehtiin 121 kohteeseen, mikä on hieman enemmän kuin edellisenä vuonna.
Niistä vähän yli puolet oli ennalta ilmoittamattomia eli niin sanottuja yllätystarkastuksia.
Todettakoon, että tarkastuksia oli Oikeuskanslerinvirastossa kymmenkunta.

Kertomuksen seuraava, laaja pääjakso, jakso 3, käsittelee perus- ja ihmisoikeuksia. Tä-
hän jaksoon on sisällytetty oikeusasiamiehen toiminta alussa mainitsemissani kansainväli-
siin sopimuksiin perustuvissa erityistehtävissä. Niitä ovat ensinnäkin YK:n kidutuksen
vastaisen yleissopimuksen valinnaisen pöytäkirjan mukaisen kansallisen valvontaelimen
tehtävä eli niin sanottu OPCAT-tehtävä. Kansallisen valvontaelimen tehtävässä on kysy-
mys tarkastusten tekemisestä paikkoihin, joissa pidetään vapautensa menettäneitä henki-
löitä. Korostan, että kysymys ei ole vain vangeista tai poliisin säilytystiloissa olevista hen-
kilöistä vaan myös esimerkiksi vanhuksista, lapsista, psykiatrisista potilaista ja kehitys-
vammaisista henkilöistä eli hyvin haavoittuvassa asemassa olevista henkilöistä, jotka eivät
useinkaan itse kykene tekemään esimerkiksi kanteluita. Tämän vuoksi tarkastukset juuri
näihin paikkoihin ovat erityisen tärkeitä.

Tämän OPCAT-tehtävän osalta olemme joutuneet tekemään nyt ensimmäistä kertaa sen
ratkaisun, että kertomukseen on sisällytetty vain yhteenvedot tärkeimmistä havainnoista ja
suosituksista. Yksityiskohtaisempi raportti julkaistaan erikseen vain sähköisessä muodos-
sa. OPCAT-tehtävästä kerrottavaa on niin paljon, että kaiken sisällyttäminen oikeusasia-
miehen toimintakertomukseen olisi paisuttanut sitä liikaa.

Toinen erityistehtävä perustuu YK:n vammaisten henkilöiden oikeuksista tehtyyn yleis-
sopimukseen. Oikeusasiamies toimii yhdessä Ihmisoikeuskeskuksen ja sen ihmisoikeus-
valtuuskunnan kanssa sopimuksen tarkoittamana rakenteena, jonka tehtävänä on edistää,
suojella ja seurata vammaisten henkilöiden oikeuksien toteutumista. Tässä perus- ja ihmis-
oikeusjaksossa on kerrottu myös Ihmisoikeuskeskuksesta ja sen toiminnasta. Ihmisoikeus-
keskushan antaa oman kertomuksensa, mutta se ei ole valtiopäiväasiakirja, eikä sitä käsi-
tellä eduskunnassa samalla tavalla kuin oikeusasiamiehen kertomusta.

Edelleen tässä jaksossa on esitetty kymmenen keskeisen suomalaisen perus- ja ihmisoi-
keusongelman lista, joka on aikaisempina vuosina herättänyt keskustelua eduskunnassa.
Tätä listausta on taas päivitetty. Eräiden puutteiden poistamisessa on tapahtunut myönteis-
tä kehitystä, mutta toisaalta joitakin puutteita on havaittu aikaisempaa useammin. Perus- ja
ihmisoikeusjaksossa on kerrottu myös oikeusasiamiehen hyvitysesityksistä ja sovinnolli-
seen ratkaisuun johtaneista asioista. Nämä ilmentävät Oikeusasiamiehen kansliassa omak-
suttuja toimintatapoja, joilla ihmisiä voidaan auttaa pääsemään oikeuksiinsa.

Jaksossa käsitellään myös vuoden perus- ja ihmisoikeusteemaa. Meillä on joka vuosi
tällainen perus- ja ihmisoikeusteema. Kertomusvuoden teemana oli oikeus tehokkaisiin oi-
keussuojakeinoihin. Edelleen jaksoon sisältyy oikeusasiamiehen perusoikeuskannanotto-
ja, jotka perustuvat kertomusvuonna ratkaistuihin kanteluihin ja omiin aloitteisiin. Lopuk-
si tässä perus- ja ihmisoikeusjaksossa on käsitelty kaikki kertomusvuoden valitukset Suo-
mea vastaan Euroopan ihmisoikeustuomioistuimessa. Ilahduttavaa on, että ihmisoikeus-
3



Pöytäkirjan asiakohta PTK 69/2018 vp
tuomioistuin antoi kertomusvuonna yhden ainoan Suomea koskevan langettavan tuomion.
Se koski oikeudenkäynnin kestoa.

Neljäntenä jaksona on kaikkein laajin hallinnonalakohtainen tai asiaryhmittäinen jakso
laillisuusvalvonnassa tehdyistä havainnoista. En nyt tässä esittelypuheenvuorossani mene
niihin lähemmin.

Arvoisa rouva puhemies! Tässä oli esittelypuheenvuoroni. Toivon, että tämä kertomus
antaa eduskunnalle mahdollisuuden arvioida paitsi oikeusasiamiehen toimintaa erityisesti
lainsäädännön ja julkisen hallinnon tilaa sekä perus- ja ihmisoikeuksien toteutumista. —
Kiitos.

Puhemies Paula Risikko: Kiitoksia eduskunnan oikeusasiamiehelle, ja sitten puhujalis-
taan.

16.41 Merja Mäkisalo-Ropponen sd: Arvoisa puhemies! Oikeusasiamies ja Oikeusasia-
miehen kanslia ansaitsevat jälleen kerran suuret kiitokset hyvin tehdystä työstä. En ole to-
sin pystynyt kuin selaten lukemaan tämän kertomuksen ja kiinnitänkin valikoidusti huo-
miota vain vammaisten ja vanhusten asemaan. Muistiliiton puheenjohtajana huomioin eri-
tyisesti niitä muistisairaiden oikeusturvan kannalta tärkeitä asioita, jotka minusta sieltä
nousivat esille.

Tässä kertomuksessa on lueteltu kymmenen keskeistä suomalaista perus- ja ihmisoi-
keusongelmaa, ja jälleen kerran puutteet vanhusten oloissa ja kohtelussa sekä ongelmat
vammaisten henkilöiden osallistumismahdollisuuksissa ovat tässä kymmenen listassa. Ku-
ten kertomuksessa todetaan, vanhustenhoidossa tulee jatkuvasti, vuodesta toiseen, ilmi ra-
vinnon, hygienian, vaippojen vaihdon, kuntoutuksen ja ulkoilun puutteita. Usein nämä
puutteet johtuvat henkilökunnan riittämättömyydestä. Liian vähäinen henkilökuntamäärä
johtaa myös turhien rajoittamistoimenpiteiden käyttöön. Liiallinen lääkitys, esimerkiksi
rauhoittavien lääkkeiden käyttö, on myös kemiallista rajoittamista.

Myös kotona asuvien vanhusten palvelujen järjestämisessä, turvallisuudessa, ulkoilun
mahdollistamisessa ja asiointipalveluissa on puutteita. Meillä on kotihoidon asiakkaina
henkilöitä, usein yksin asuvia muistisairaita, joiden oikea asumisen paikka ei ole enää oma
koti, vaan he tarvitsisivat 24 tuntia vuorokaudessa hoitoa ja hoivaa tarjoavia yhteisökoteja.
Olemme menneet liian pitkälle ”oma koti on ikäihmiselle aina paras paikka” -mantran ho-
kemisessa. Muistisairas ei tarvitse laitoshoitoa, mutta häntä ei myöskään voi eristää yksin
omaan kotiinsa, koska se ei usein sairauden tietyissä vaiheissa ole enää inhimillistä. Yhtei-
sökoteja ovat muun muassa tehostettu palveluasuminen, ryhmäkotiasuminen ja perhehoi-
tokodit, ja kaikkia näitä on tällä hetkellä liian vähän.

Edelliseen liittyen ongelmana on hallinnon sisäisen valvonnan voimavarojen riittämät-
tömyys. Aluehallintoviranomaisilla ei ole mahdollisuuksia toiminnan riittävään valvon-
taan eikä esimerkiksi kotiin annettavien palvelujen valvontaan ole riittäviä keinoja. Oma-
valvonta, niin hyvä asia kuin se periaatteessa onkin, ei voi korvata viranomaisten valvon-
tatyötä. Yhtenä keinona tilanteen parantamiseksi näkisin vanhusasiavaltuutetun viran pe-
rustamisen. Valtuutetun tehtäviin kuuluisi vanhusten aseman parantaminen yhteiskunnas-
samme mutta myös palvelujen laadun kokonaisseuranta ja ongelmien esille nostaminen ja
erilaisten suositusten antaminen. 

Tässä kertomuksessa useassa kohdin mainitaan käsite ”itsemääräämisoikeus” ja puhu-
taan itsemääräämisoikeuden puutteista. IMO-laki eli itsemääräämisoikeuslaki on käsit-
4



Pöytäkirjan asiakohta PTK 69/2018 vp
tääkseni melko pian lähdössä lausuntokierrokselle. Olen Muistiliiton puheenjohtajana seu-
rannut tämän lain valmistelutyötä, ja uudessa lakiesityksessä on paljon hyvää. Lakiin tulisi
esimerkiksi velvoite tehdä asiakkaalle itsemääräämisoikeutta turvaava suunnitelma. Hoi-
totahto ja tuettu päätöksenteko parantavat myös ihmisen oman äänen kuuluviin saamista.
Lain tavoite ja tarkoitus ovat hyviä, mutta olemme Muistiliitossa siitä huolimatta huolis-
samme joidenkin lakipykälien sisällöstä. Siellä on kohtia, jotka voivat mahdollistaa tar-
peettomien rajoitustoimenpiteiden käytön muistisairaiden hoidossa. Muistiliitossa tiedäm-
me, että tälläkin hetkellä näitä menetelmiä käytetään osittain siksi, ettei kaikissa hoitoyh-
teisöissä ole riittävästi valmiuksia, tietoa ja taitoa kohdata muistisairaita oikealla, ammatil-
lisella tavalla.

Osaava ja ammattitaitoinen henkilökunta, etenkin jos resurssitkin ovat kunnossa, pys-
tyy hoitamaan hankalatkin tilanteet ilman rajoitustoimenpiteiden käyttämistä. Mutta jos
auttajalla on jo lähtökohtaisesti sellainen asenne, että muistisairauksiin kuuluu aggressiivi-
suus, se helposti johtaa siihen, että auttaja voi omalla osaamattomuudellaan saada muisti-
sairaan hermostumaan. Muistiliitossa olemme koko itsemääräämisoikeuslain laatimispro-
sessin ajan tuoneet esille huolta siitä, että lakiesitykseen tulisi saada selkeämmin näkyviin
muistisairaiden hoidon ja hoivan erityispiirteet. Meillä on aiheellinen pelko siitä, että ra-
joitustoimenpiteitä käytetään jatkossakin turhaan, koska laki sallii niiden käytön tietyissä
tilanteissa.

Arvoisa puhemies! Toinen vuodesta toiseen oikeusasiamiehen kertomuksessa oleva ha-
vainto on se, etteivät vammaisten henkilöiden yhdenvertaiset osallistumismahdollisuudet
toteudu. Puutteita on toimitilojen esteettömyydessä, asioinnin saavutettavuudessa ja koh-
tuullisten mukautusten toteuttamisessa. Olemme Muistiliitossa todenneet, että esimerkiksi
kognitiivisten mukautusten tekeminen muistisairaiden työelämässä jatkamisen mahdollis-
tamiseksi on hyvin harvinaista. Kognitiivisten mukautusten käsitekin tuntuu olevan vielä
hyvin outo. Muistisairaus-diagnoosin saaminen tarkoittaa usein suoraan eläkkeelle jäämis-
tä, vaikka kohtuullisten kognitiivisten mukautusten avulla työelämää olisi vielä mahdollis-
ta jatkaa.

Esteettömyys ei tarkoita pelkästään liikuntaesteettömyyttä, vaan kaikkien aistien esteet-
tömyyttä — näkö, kuulo ja hahmottaminen on myös huomioitava. Esimerkiksi digitaalis-
ten palvelujen esteettömyydessä ja saavutettavuudessa on vielä paljon kehittämistä. Jo sel-
kokielen käyttö auttaisi monia ihmisryhmiä selviytymään paremmin digitaalisessa ympä-
ristössä. Tavoitteemme tulee olla kaikille esteetön ja saavutettavissa oleva yhteiskunta, sil-
lä se palvelee yhdenvertaisesti meitä kaikkia. Usein kuvitellaan, että esteettömyys tulisi jo-
tenkin kalliimmaksi, mutta sehän ei pidä paikkaansa. Jos esteettömyys huomioidaan jo
suunnittelun alusta alkaen, siitä ei tule lisäkustannuksia. Vaihtoehtoiskustannuksia kannat-
taisi tässäkin miettiä: mitä maksavat esimerkiksi kodin muutostyöt tai esteettömyyden
puutteesta johtuvat kuljetuspalvelut?

Arvoisa puhemies! Toki kuljetuspalvelut ovat tärkeä osa vammaisten palveluita. Tässä-
kin meillä on puutteita. Esimerkiksi monessa kunnassa muistisairaalta evätään kuljetuspal-
veluiden käyttö vammaispalvelulain perusteella, vaikka muistisairaudet ovat neurologisia
vammaissairauksia. Myös vammaispalvelulain mukaisen henkilökohtaisen avustajan saa-
minen on muistisairaalle usein mahdotonta. Toivottavasti uusi vammaispalvelulaki korjaa
nämä ongelmat ja muistisairaat ymmärretään Suomessakin vammaisiksi YK:n vammais-
ten oikeuksien sopimuksen periaatteiden mukaisesti.
5



Pöytäkirjan asiakohta PTK 69/2018 vp
16.49 Satu Taavitsainen sd:  Arvoisa puhemies! Hyvät edustajakollegat! Käsittelemme
tänään tärkeää asiakirjaa, eduskunnan oikeusasiamiehen kertomusta vuodelta 2017. Kes-
kityn tässä omassa puheenvuorossani kertomuksen sivulta 196 alkavaan teemaan Maksu-
häiriöt ja perintä.

Jätimme tänään lakialoitteen yhdessä edustaja Myllykosken, Pirttilahden, Jaskarin,
Alanko-Kahiluodon, Vähämäen, Kivelän, Laukkasen ja Strandin kanssa. Ehdotamme luot-
totietolain ja ulosottokaaren muuttamista siten, että maksuhäiriömerkinnät tulee poistaa
luottotietorekisteristä aina, kun velka on suoritettu tai sen peruste on poistunut.

Yli 376 000 suomalaisella on maksuhäiriömerkintä. Oikeusasiamiehen mukaan huo-
mattava määrä velallisista on saanut virheellisin perustein maksuhäiriömerkinnän ja joutu-
nut kärsimään sen seurauksista. Siis mitä ihmettä? On saanut virheellisin perustein maksu-
häiriömerkinnän? Tämä on aivan pöyristyttävän hirveä asia. Luin tätä kohtaa niin monta
kertaa, että tämä sivukin lähti irti tästä kirjasta. Miten voi olla mahdollista, että oikeusmi-
nisteriön tietojärjestelmästä johtuen ihmiset ovat joutuneet aivan syyttä kärsimään? Tämä
on todella vakava asia, ja oikeusministeriön tulee pyytää ihmisiltä anteeksi ja korvata heil-
le aiheutetut kärsimykset.

Maksuhäiriömerkintä hankaloittaa ihmisten elämää monin tavoin. Merkintä voi estää
vuokra-asunnon, kotivakuutuksen, sähkösopimuksen ja puhelinliittymäsopimuksen saa-
misen ja jopa työllistymisen. Eräs nainen kertoi, ettei voi tulla pääkaupunkiseudulle töihin,
koska ei saa asuntoa vuokrattua maksuhäiriömerkinnän vuoksi. Eräs henkilö kertoi, ettei
pääse sisäilmaongelmaisesta asunnosta, koska ei saa uutta asuntoa vuokrattua maksuhäi-
riömerkinnän vuoksi.

Olen aiemmin kuullut, että virheellisiä merkintöjä on tapahtunut esimerkiksi ulosotto-
miesten virheestä johtuen. Kun ihmiset ovat saaneet väärin perustein maksuhäiriömerkin-
nän, niin he ovat pyytäneet, että asia korjattaisiin. Miksi näitä ei ole kuitenkaan korjattu ih-
misten pyynnöistä huolimatta? Tähän toivoisin oikeusasiamiehen vastaavan. Miksi ei kor-
jata? Näin nimittäin kansalaiset ovat kertoneet. Heiltä on evätty pankkikortit, ja heidän elä-
mänsä on vaikeutunut vuosiksi. Eräs henkilö kertoi, että ulosottomies oli todennut tehneen-
sä virheen, mutta ei voi korjata kuitenkaan tätä tullutta maksuhäiriömerkintää. Tällainen
toiminta on heikentänyt ihmisten luottamusta Suomeen oikeusvaltiona, samoin se, että kä-
räjäoikeudet ovat antaneet ulosottotuomioita ilman, että perintäyhtiöillä on ollut mitään to-
disteita velasta. Keksityistä veloista tai vanhentuneista veloista laitetaan ihmiset ulosot-
toon. Miten tämä voi olla mahdollista?

Arvoisa puhemies! Juuri viime viikolla kansainvälinen perintäyhtiö Alektum sai alue-
hallintovirastolta varoituksen meneteltyään lain ja hyvän perintätavan vastaisesti. Alek-
tum oli tehnyt useita rikkomuksia, muun muassa pitkittänyt aiheettomasti perintää ja ai-
heuttanut velalliselle tarpeettomia kuluja ja laskuttanut liian suuria, lainvastaisia perintä-
kuluja. Valvontaa tarvitaan ehdottomasti lisää. Kansalaisemme näyttävät olevan riistäjien
armoilla, ja näyttää sille, ettei Suomi valtiona kykene heitä suojelemaan näiltä kansainvä-
lisiltä saalistusfirmoilta. Pikaisia korjauksia myös lakeihin tarvitaan.

Tänään jättämämme lakialoite esittää siis, että maksuhäiriömerkintä poistetaan heti, kun
velka on maksettu. En missään nimessä voi hyväksyä tätä nykyistä tilannetta, että maksu-
häiriömerkintä säilyy luottotietorekisterissä 2—4 vuotta siinäkin tapauksessa, että velka on
suoritettu. Ihmiset kokevat olevansa suurempia rikollisia kuin väkivallantekoja tehneet,
jotka selviävät lyhyemmillä rangaistuksilla.
6



Pöytäkirjan asiakohta PTK 69/2018 vp
Kaksi vuotta sitten ilmoitin Kilpailu- ja kuluttajavirastolle sähköyhtiö Suur-Savon Säh-
kön käytännöstä vaatia vakuus silloin, kun ihmisellä on luottotiedoissa häiriömerkintä.
Eräs lapsiperhe ei saanut kasaan vaadittua vakuutta, joka vastasi viiden kuukauden sähkö-
laskuja etukäteen, eikä meinannut saada sähköjä kotiinsa. Kuluttaja-asiamies puuttui
asiaan pitäen sähköntoimitusta välttämättömyyspalveluna, jota ilman kuluttajat eivät
nyky-yhteiskunnassa tule toimeen, minkä vuoksi on tärkeää turvata palvelun kohtuullinen
saatavuus kaikille kuluttajille taloudellisesta asemasta ja muista olosuhteista riippumatta.
Sähkön saatavuus tulee taata kaikille kuluttajille kohtuullisin ehdoin, näin totesi kuluttaja-
asiamies ja vaati sähköyhtiötä muuttamaan käytäntöään. Näitä tapauksia on eri puolilla
Suomea paljon. Kaikki eivät ole saaneet oikeutta. Miten oikeusasiamies suhtautuu välttä-
mättömyyshyödykkeiden eväämiseen heiltä, joilla on maksuhäiriömerkintä?

Tietosuojavaltuutettu on sanonut, että hänellä ei ole pääsyä luottotietorekisteriin eikä
hän voi tarkistaa rekisterin oikeellisuutta. Kuitenkin oikeusasiamies kertomuksessaan täs-
sä sivulla 197 ehdottaa, että tietosuojavaltuutettu voisi toimivaltansa puolesta puuttua vir-
heellisiin merkintöihin. Miten oikeusasiamiehen mukaan tietosuojavaltuutettu voi puut-
tua, jos hänellä ei ole pääsyä rekisteriin tarkistaakseen, onko rekisteri oikein? Kuka ylipää-
tään voi Suomessa tarkistaa luottotietorekisterin oikeellisuuden? Miten EU:n tietosuojala-
ki tulee puuttumaan näihin epämääräisiin käytäntöihin epäluotettavista rekistereistä ja sii-
tä, että ihmisten tiedot eivät ole nyt oikein ja niitä ei pääse korjaamaan tai tarkistamaan?

16.56 Hannu Hoskonen kesk: Arvoisa rouva puhemies! Kun katsoo tätä oikeusasiamie-
hen kertomusta viime vuodelta, tulee vaikuttuneeksi siitä, miten valtavasta työmäärästä oi-
keusasiamies on kollegoineen selviytynyt kunnialla. Siitä suuret kiitokset teille, johtamal-
lenne organisaatiolle ja koko henkilökunnalle. Ratkaisujen määrä, 6 100 ratkaisua viime
vuodelta ja tulleita kanteluita 6 256, kuvaa hyvin sitä, että työmäärä on aivan valtava.

Kysyn kaksi kysymystä oikeusasiamieheltä:
Toinen koskee yhteistyötä oikeuskanslerin kanssa, koska teidän johtamaanne virastoon-

han tulee kanteluita, jotka todennäköisesti osittain voivat joissakin yhteyksissä koskea oi-
keuskanslerin toimialaa. Onko tässä teidän välisessänne yhteistyössä työnjako selkeä?

Toinen kysymys koskee jo tässä kertomuksessa näkyvää valtavaa työmäärää. Kun te sa-
noitte puheenvuorossanne, että olette olleet työpaineessa ihan äärirajoille asti, niin onko tä-
hän näköpiirissä ratkaisua, koska valtavan työtaakan alle uupuminen ei ole sekään kunnia-
asia? Onko tähän haettu hyvää ratkaisua, jolla voitaisiin päästä sujuvasti eteenpäin, ja niin,
että näistä vaikuttavista työtuloksista todella pystytään suoriutumaan myös ensi vuonna?

16.57 Ilkka Kantola sd: Arvoisa rouva puhemies! Kiitos oikeusasiamiehelle laajasta ker-
tomuksesta ja erinomaisen tärkeästä ja hyvästä työstä yhteiskunnassamme ja yhteiskun-
tamme hyväksi.

Perustuslakivaliokunnan vuonna 2009 tekemän ehdotuksen mukaisesti oikeusasiamie-
hen kertomukseen on otettu jakso, jossa kerrotaan havaintoja tyypillisimmistä tai pitkäkes-
toisista perus- ja ihmisoikeusongelmista. Tällainen käytäntö on vakiintunut muotoon, jos-
sa oikeusasiamies nostaa esiin kymmenen keskeisintä ongelmaa. Nyt käsillä olevassa ker-
tomuksessa todetaan, että ongelmat ovat pitkälti samoja vuodesta toiseen. Kymmenen koh-
dan lista perustuu oikeusasiamiehen toiminnassaan tekemiin havaintoihin eikä ole siinä
mielessä kattava, että sen ulkopuolella ei olisi tunnistettavissa vakavia ihmisoikeusongel-
mia. Esimerkiksi sellaiset ongelmat, kuten rasismi tai vihapuhe, eivät ole tässä listassa,
7



Pöytäkirjan asiakohta PTK 69/2018 vp
vaikka niistä onkin toisten viranomaisten tekemiä havaintoja. Oikeusasiamiehen kerto-
muksessa oleva listaus perustuu pitkälti kanteluissa ja oma-aloitteisissa tarkastuksissa teh-
tyihin havaintoihin.

Positiivisena asiana kertomuksessa todetaan, että vaikka ongelmat ovat vuodesta toi-
seen pitkälti samoja, oikeusasiamiehen kannanottoja ja esityksiä noudatetaan varsin hy-
vin. Toiminnalla on siis vaikuttavuutta. Toisaalta todetaan ehkä vähän pessimistisenkin
realistiseen sävyyn, että osa ongelmista näyttää olevan sellaisia, joita tulee jossain määrin
aina olemaan, mutta työtä tietysti ongelmien ratkaisemiseksi tulee tehdä ja tehdään.

Eduskunnalle ja kansanedustajille, hallituksesta nyt puhumattakaan, oikeusasiamiehen
kertomus asettaa selviä haasteita muun muassa tämän listauksen myötä. Vanhusten oloissa
ja kohtelussa on edelleen puutteita. Osa tämän ryhmän kohtaamista ihmisoikeusongelmis-
ta johtuu puutteellisesta lainsäädännöstä. Vaikka viime kaudella saimme aikaan hienon
vanhuspalvelulain, jossa iäkäs ja ikääntyvä ihminen nousi arvostusta ansaitsevan subjektin
asemaan, oikeusturvaan jäi silti pahoja puutteita. Meiltä puuttuu edelleen kokonaan van-
hustenhoidossa käytettäviä rajoittamistoimenpiteitä säätelevä laki. Nykytilanteessa joudu-
taan käytännössä puuttumaan muun muassa liikkumisvapauteen ja itsemääräämisoikeu-
teen ilman laillista, laissa säädettyä perustetta. Tulevan vaalikauden keskeisiin hankkeisiin
tulisikin kuulua tätä koskevan lainsäädännön laatiminen.

Tämän vaalikauden alkupuolella saatiin aikaan kehitysvammaisten erityishuollosta an-
nettu lainsäädäntö, johon sisältyi laaja osuus rajoittamistoimenpiteiden käytöstä. Pitkälti se
keskittyi juuri tuohon osuuteen. Monimutkaiseltakin lopulta näyttävä lakikokonaisuus on
parantanut tilannetta tältä osin, mutta oikeusasiamies toteaa kertomuksessaan, että lain
käytännön soveltamisessa on edelleen puutteita. Laki on tietysti varsin tuore ja aika moni-
mutkainen, ja sillä tavalla ehkä sen omaksumiseen menee aikaa, mutta hyvä, että siihen
kiinnitetään huomiota.

Riittävän säädöspohjan puuttuminen koskee myös laitoksissa asuvien oikeusturvassa
olevia puutteita. Vanhusten laitoshoidon lisäksi rajoittamistoimenpiteitä koskevaa lainsää-
däntöä kaivataan myös somaattisen terveydenhuollon puolella.

Lisäksi lainsäädännön puutteet tuottavat epäselviä oikeusturvatilanteita mielenterveys-
lain alueella. Oikeusasiamiehen kertomuksessa todetaan, että mielenterveyslaissa ei ole
säännöksiä siitä, että henkilökunta voisi käyttää voimakeinoja potilaan liikkumisvapauden
rajoittamiseksi sairaalan alueen ulkopuolella tai potilaan noutamiseksi sairaalaan sen
alueen ulkopuolelta. Eikä ole säännöksiä siitä, miten psykiatrisen potilaan kuljettaminen
esimerkiksi oikeudenistuntoon järjestetään ja mitkä tuollaisessa tapauksessa ovat saatta-
van henkilökunnan toimivaltuudet. Tilanteethan ovat hyvin käytännöllisiä, mutta epäsel-
vyys toimivaltuuksista ja oikeuksista vaikeuttavat käytännön työtä. Oikeusasiamies onkin
esittänyt sosiaali- ja terveysministeriölle, että potilaan kuljetuksista, hänen kohtelustaan ja
olosuhteistaan kuljetuksen aikana sekä saattajien toimivaltuuksista tulisi nimenomaisesti
säätää ja että asiassa tulisi kiirehtiä. Nyt en tiedä, liittyikö edustaja Mäkisalo-Ropposen se-
lostus siitä, mitä lakihankkeita on vireillä, tähän — en ole ihan niin hyvin selvillä — mutta
hyvä, että joitakin ratkaisuja on vireillä samantyyppisiin ongelmiin.

Muilta osin keskeiset puutteet, joita nostetaan esiin tuossa kertomuksessa, liittyvät re-
surssien riittämättömyyteen, muun muassa lastensuojelussa pätevien sosiaalityöntekijöi-
den puutteeseen. Lisäksi oikeusasiamies nostaa esiin puutteet siinä, että lasten tiedollisista
oikeuksista ei riittävästi huolehdita. Esimerkiksi lastensuojelussa sijoitetut lapset eivät saa
8



Pöytäkirjan asiakohta PTK 69/2018 vp
riittävää tietoa omista oikeuksistaan, kuten oikeudesta tavata sosiaalityöntekijänsä henki-
lökohtaisesti.

Perusopetuksen osalta oikeusasiamies kiinnittää huomiota oppimisympäristön puuttei-
siin ja siinä muun muassa sisäilman heikkoon laatuun, josta täällä eduskunnassa olemme
paljon puhuneet, ja koulukiusaamiseen, jossa on myös ollut meille keskusteltavaa täällä
vuodesta toiseen.

Arvoisa puhemies! Jonkinlaisena kysymysmerkkejä herättävänä asiana löysin kymme-
nen kohdan listauksesta maininnan, että käräjäoikeuksien lautamiehet, joiden valinta ta-
pahtuu kunnanvaltuustojen toimesta, ovat uhka tuomioistuinten riippumattomuudelle. Oli-
si kiinnostavaa tietää, onko tutkimuksia tai muuta näyttöä siitä, että lautamiesten mukana-
olo käräjäoikeudessa olisi jossain tapauksessa vaarantanut tuomioistuimen tekemän ratkai-
sun puolueettomuuden. Maallikkolautamiesten mukanaoloa, josta on paljon keskusteltu ja
joiden mukanaoloa on vähennetty, on pitkään pidetty kuitenkin meidän oikeusjärjestel-
mään kuuluvana hyvänä keinona ylläpitää kansalaisten luottamusta siihen, että niin sanot-
tu maalaisjärkikin on käytössä jossain määrin ja osallistuu keskusteluihin tuomioistuimis-
sa.

17.04 Jari Myllykoski vas: Arvoisa rouva puhemies! On heti pakko todeta, että edustaja
Taavitsaisen käyttämän puheenvuoron kanssa velkahäiriömerkintöjen osalta olen aivan sa-
maa mieltä. Toivotaan tänään jätetylle lakialoitteelle menestystä eduskunnassa ja niin edel-
leen, että asiat etenevät niin, ettei tuomittu kanna taakkaansa sen kauempaa kuin tuomio on
langetettu eli velka on tullut maksettua.  Toisaalta tyytyväisyydellä totean,  että tässä oi-
keusasiamiehen selonteossa ollaan otettu tämä huomio esille, että onko siellä, voisiko sa-
noa, lainvastaisia merkintöjä. Eli kun oikeusprosessi on kesken, ei voida vielä tietää, onko
maksuhäiriömerkintään perusteita, jos asia on riidanalainen, ja selvitys, mikä on tehty, on
erityisen hyvä.

Mutta toisena asiana: Nyt kun salissa ollaan, olisin halunnut kysyä: olemmeko me arvi-
oineet nyt tätä käräjäoikeusmaksun määräämistä sen suhteen, onko se oikeusturvalle uh-
ka? Kun me tiedämme, että esimerkiksi parkkisakoista on valitettu käräjäoikeuteen — jos-
kus 70 euron virhemaksusta ollaan valitettu käräjäoikeuteen — ja kun nyt kanteen nosta-
minen maksaa 250 euroa, niin onko tämä nyt tuonut tähän järjestelmään jonkun sellaisen
vipuvarren, että tämä kohtelee kaltoin erityisesti pienituloisia, joilla ei ole sitä 250:tä eu-
roa? Onko oikeusasiamies ajatellut, että tätä pitäisi selvittää, minkälainen oikeusvaltiossa
on tämä periaate, kun haet omaa oikeuttasi ja joudut maksamaan vaikkapa ansiosidonnai-
sesta päivärahasta merkittävän osuuden kuukaudessa siitä, että voit hakea Suomessa oi-
keutta? — Arvoisa rouva puhemies, jatketaan seuraavalla kierroksella.

17.06 Merja Mäkisalo-Ropponen sd:  Arvoisa puhemies! Edustaja Kantolalle haluan
lyhkäsesti sanoa, että nyt todellakin itsemääräämisoikeuslainsäädäntö on valmisteilla tuol-
la ministeriössä ja Muistiliitto on saanut olla mukana potilasjärjestönä muistisairaiden nä-
kökulmasta tätä lainsäädäntöä laatimassa. Ongelmahan tässä lainsäädännössä on ja tulee
olemaan se, että saman lainsäädännön sisällä yritetään ratkaista hyvin erilaisten potilaiden
ja asiakkaiden itsemääräämisoikeuden problematiikkaa. Jos ajatellaan, että samassa laissa
säädetään muistisairauksista, psykiatrisista sairauksista tai päivystyspoliklinikalla olevista
päihdepotilaista, niin se näkökulma on aivan erilainen ja itsemääräämisoikeuden rajoitta-
minen näyttäytyy hyvin erilaisena. Sen takia Muistiliitossa on kyllä koko ajan se huoli, et-
9



Pöytäkirjan asiakohta PTK 69/2018 vp
tei vain tule muistisairauksien kohdalla esimerkiksi käytettyä rajoittamistoimenpiteitä jat-
kossa ikään kuin varmuuden vuoksi, koska meillä on selkeä näyttö myöskin siitä, että osaa-
va ja ammattitaitoinen henkilökunta ei yleensä käytä näitä rajoitustoimenpiteitä, mutta jos
sitten hoitoyhteisössä on henkilökunta, jolla ei ole tietoa ja taitoa, niin siellä käytetään rau-
hoittavia lääkkeitä ja sitomista ja eristämistä ja niin edelleen paljon useammin.

Nyt lain tarkoitus näyttäisi olevan todella hyvä, mutta sitten kun lukee niitä lakipykäliä,
lakipykäliä lukiessa tulee semmoinen epävarmuus, että mitenhän tässä käy. Mutta tämä la-
kihan tulee sitten perustuslakivaliokuntaan arvioitavaksi aikanaan, ja toivon, että perustus-
lakivaliokunta sitten katsoo tämän asian erittäin tarkasti.

17.08 Jari Myllykoski vas:  Arvoisa rouva puhemies! Näihin maksuhäiriömerkintöihin
liittyen: Nyt meillä on järjestelmä, missä varsinkin Kuntaliitto on ollut hyvin kriittisellä
kannalla siitä, että kunnat antavat laskutuksia perintätoimistoille. Kysyisinkin, onko oi-
keusasiamiehen kannalta oikea tulkinta siellä Kuntaliitossa, että tämä ei olisi lainmukaista
toimintaa, vaan että kunnan pitäisi itse periä näitä maksamattomia laskuja.

Ja vähän opastusta kansanedustajalle: olisiko hyvä muuttaa lakia siten, että vaikkapa
kunnallisiin terveyspalveluihin liittyvien asiakasmaksujen osalta voisi olla asiakasmak-
suille osamaksuoikeutus, jotta vältyttäisiin siltä, että ne menevät suoraan perintätoimistoil-
le? Oliko nyt niin, että 370 000 ihmistä [Satu Taavitsainen: 320 000!] — joo — joutuu
näitten perintätoimistojen perittäväksi, ja siinä mielessä tuntuu kohtuuttomalle, että yhteis-
kunnan ja kuntien, tulevaisuudessa sitten maakuntien, osalta näitä maksuja siirretään yksi-
tyiselle toimijalle, mikä ei varmastikaan tule ainakaan pienentämään yhteiskunnan rahan-
kiertoa positiiviseen suuntaan, vaan johtaa sen sinne kansainvälisille perintäyhtiöille ja
heidän kukkaroonsa.

17.10 Satu Taavitsainen sd: Arvoisa puhemies! Oikeusasiamies kiinnittää aivan oikeaan
asiaan huomiota sivun 197 loppupuolella, jossa kerrotaan sosiaali- ja terveydenhuollon
asiakasmaksuista ja niistä aiheutuneista hankaluuksista. Ulosottoon on joutunut viime
vuonna 320 000 sosiaali- ja terveydenhuollon asiakasmaksua, aivan tavanomaisia terveys-
keskusmaksuja, hammashoito-, kotipalvelumaksuja. Jo ennen tätä ulosottoa ihmiset ovat
joutuneet tekemisiin näiden kansainvälisten perintäyhtiöiden kanssa, joita todella useat
kunnat, sairaanhoitopiirit ja kuntayhtymät yhä vieläkin käyttävät, vaikka useaan otteeseen
on todettu, että ei ole kyllä järkevää niitä käyttää, sillä useinkaan ne eivät noudata lakia pe-
rintäkuluista ja perintäkulut nousevat niin suuriksi summiksi, että 20 euron asiakasmaksus-
ta tulee hyvin nopeasti useiden satojen eurojen suuruisia eikä ihmisillä ole mahdollisuutta
sitten niistä selviytyä. 

Oikeusasiamies tässä kiinnittää huomiota erityisesti juuri näihin tasamaksuihin, mitkä
ovat ongelma, ja on keskustellut asiasta sosiaali- ja terveysministeriön kanssa, joka on il-
moittanut, että on laittanut kuntainfon ja on tekemässä uutta asiakasmaksulakia. Kuiten-
kaan tuo ei valitettavasti näytä korjaavan tätä tasamaksuongelmaa, koska tässä uuden asia-
kasmaksulain luonnoksessa on aivan samanlaiset tekstit kuin nykyisessäkin laissa. Elikkä
vain ja ainoastaan tuloihin perustuvista maksuista voisi saada automaattisesti helpotuksen,
ja niin kuin nykyäänkin, tasamaksut ovat sitten kuntien ja kuntayhtymien, sairaanhoitopii-
rien omassa harkinnassa. Niistähän ne suurimmat ongelmat ovat aiheutuneet. Elikkä kuu-
lisin mielelläni, miten oikeusasiamies suhtautuu tähän, että tämä ongelma, johon tekin
olette kiinnittänyt huomiota, ei näytä nyt korjaantuvan.
10



Pöytäkirjan asiakohta PTK 69/2018 vp
Muutoinkin kuulisin mielelläni, mitä oikeusasiamies ajattelee kansainvälisten perintä-
yhtiöiden käyttämisestä sosiaali- ja terveydenhuollon asiakasmaksujen laskuttamisessa.
Yleensä sieltä perintäyhtiöstä kerkiää tulla lasku hyvin nopeasti jo ennen kuin ihminen on
edes kotiutunut sairaalasta. On kohtuutonta, että jouduttuaan sairaalaan monet hyvinkin
pienituloiset eläkeläiset ovat tuhansien eurojen laskujen saajina eikä heillä ole mitään mah-
dollisuutta niistä laskuista selviytyä.

17.13 Ilkka Kantola sd: Arvoisa puhemies! Palaan vielä lainsäädännön kehittämistarpei-
siin. 

Kiitos edustaja Mäkisalo-Ropposelle selostuksesta siitä, mitä on vireillä itsemääräämis-
oikeutta säätelevän lainsäädännön kehittämisessä. Muistan, kun tosiaan vuosina 2015—16
laadittiin tätä kehitysvammaisten erityishuollosta annettua lainsäädäntöä, että siihen val-
misteluun liittyi aika laajaakin yleisökeskustelua, mielipidekeskustelua, jossa koettiin tai
tuotiin esiin se huoli, että nyt kun ruvetaan puuttumaan ihmisten liikkumisvapauteen, vi-
ranomaiset ja työntekijät saavat tavattoman suuria valtuuksia puuttua ihmisten vapauksiin.
Tästähän ei ollut kysymys vaan siitä, että niitä puuttumisia ja niitä rajoitustoimenpiteitä
koskien, joita käytännössä jouduttiin harjoittamaan kehitysvammaisten erityishuollossa,
säädettiin laki, jolla säännellään sekä ihmisten oikeuksia että sitten toimivaltuuksia, ja oi-
keusturvaa lisättiin tällä tavalla, ilman että olisi haluttu puuttua ihmisten vapauteen sen
enempää kuin siihen asti oli puututtu. 

Minä luulen, että vähän samantyyppistä keskustelua joudutaan varmasti käymään nyt,
kun syntyi mielikuvia mutta toisaalta halutaan tehdä tarkkaa lainsäädäntöä, jossa pidetään
huolta ihmisten oikeusturvasta ja rajoitetuista toimivaltuuksista.

17.15 Merja Mäkisalo-Ropponen sd:  Arvoisa puhemies! Jos muistellaan viime kautta
vielä, niin viime kaudellahan oli kyllä tarkoitus laatia tämä kokonaislainsäädäntö ihan
kaikkinensa, mutta kokonaislainsäädäntöhän pysähtyi silloin perustuslakivaliokuntaan. Eli
silloin todettiin ja otettiin esimerkiksi muun muassa muistisairaat, että siellä oli liikaa ta-
vallaan sentyyppistä lausumaa, jossa rajoittamistoimenpiteet tulivat keskiöön eikä suin-
kaan itsemääräämisoikeuden tukeminen. Eli asetelma oli viime kaudella siinä lainsäädän-
nössä jotenkin toisinpäin, ja koska kokonaislainsäädännön eteenpäinvieminen keskeytyi,
niin sen takia sitten kehitysvammaiset otettiin kuitenkin omaan lainsäädäntöön, että saa-
tiin YK:n vammaisten oikeuksien sopimus ratifioitua. Siinä oli tämmöinen historiatausta. 

Nyt sitten tällä kaudella lähdettiin uudelleen tekemään sitä kokonaislainsäädäntöä itse-
määräämisoikeusasioiden selkeyttämiseksi, ja onhan se lakiesitys nyt paljon parempi kuin
viime kaudella. Kuten äsken sanoin, viime kaudella näkökulma oli se, että lueteltiin enem-
mänkin sitä, milloin saa rajoittaa ja mitä rajoittamistoimenpiteitä saa käyttää, kun nyt tässä
lakiesityksessä perusasetelma on kuitenkin, että itsemääräämisoikeutta pitää tukea ja itse-
määräämisoikeutta pitää mahdollistaa, ja sehän on silloin juuri oikeinpäin.

Mutta kuten sanoin, lakipykälien tasolla ei ihan joka paikassa näy tämä lain henki ja se
tavoite, vaan joissakin lakipykälissä tulee — puhun nyt muistisairauksien hoidon asiantun-
tijana — todella sellainen näkökulma esille, että on riski, että varmuuden vuoksi otetaan
käyttöön rajoittamistoimenpiteitä, joita ei tarvitsisi käyttää, jos olisi ammattitaitoinen ja
osaava henkilökunta.
11



Pöytäkirjan asiakohta PTK 69/2018 vp
17.17 Satu Taavitsainen sd: Arvoisa puhemies! En löytänyt täältä varhaiskasvatusosios-
ta sellaista asiaa, mikä itseäni on vähän kaivellut, kun kuitenkin käsitellään kertomusta
vuodelta 2017 ja meillä vuonna 2017 maaliskuussa tuli voimaan laki varhaiskasvatuksen
asiakasmaksuista. Selvästikin lain 13 § hyvin selvin sanoin sanoo tästä maksun perimättä
jättämisestä ja alentamisesta: ”Varhaiskasvatuksesta määrätty maksu on jätettävä perimät-
tä tai sitä on alennettava siltä osin kuin maksun periminen vaarantaa palvelun käyttäjän tai
perheen toimeentulon edellytyksiä tai lapsen vanhemman tai huoltajan lakisääteisen ela-
tusvelvollisuuden toteuttamista. Maksun alentaminen tai perimättä jättäminen tulee aina
tehdä ennen toimeentulotuesta annetun lain mukaisen toimeentulotuen myöntämistä.”

No, nyt sitten kuitenkin valtakunnanvoudin tuoreimpien tilastojen mukaan vuonna 2017
laitettiin ulosottoon 36 000 päivähoidon maksua julkisista päiväkodeista. Ja myöskin Ke-
lan tilastoissa — en nyt muista lukumäärää — oli aika suuri määrä, josta Kela oli maksanut
toimeentulotuessa päivähoitomaksuja, vaikka tämän lain mukaan nimenomaan maksun
alentaminen tai perimättä jättäminen tulee aina tehdä ennen toimeentulotuesta annetun lain
mukaisen toimeentulotuen myöntämistä.

Onko tästä tehty oikeusasiamiehelle kanteluja tai pyyntöjä selvittää, miten meidän kun-
nat noudattavat tätä lakia? Minkälaisia käytäntöjä on kunnissa? Tietävätkö ihmiset, että täl-
lainen laki varhaiskasvatuksen maksuista ja 13 § on edes olemassa? Onko kuntien päivä-
hoitomaksulaskussa kerrottu, että tällainen mahdollisuus maksujen alentamiseen on ja
minkälainen on se prosessi, että ihmisille sitten näitä maksun alennuksia myönnetään?

Mielestäni 36 000 ulosottoon mennyttä päivähoitolaskua on ihan järkyttävän iso määrä,
ja varhaiskasvatuslain mukaisesti ei varmasti ole lapsen edun mukaista laittaa perhettä
ulosottoon, koska se tietää ihan varmasti sille perheelle ja sille lapselle heikennystä elä-
mäntilanteeseen.

Puhemies Paula Risikko: No niin, kiitoksia. — Oikeusasiamies Jääskeläinen on luvannut
vastata kysymyksiin, olkaa hyvä. Enintään 5 minuuttia.

17.20 Eduskunnan oikeusasiamies Petri Jääskeläinen:  Arvoisa rouva puhemies! Kii-
tän näistä puheenvuoroista, joissa kaikissa otettiin esille tärkeitä asioita. 

Jos yritän lyhyesti vastata näihin ihan suoriin kysymyksiin:
Täällä edustaja Taavitsainen ainakin kysyi, miksi ei korjata näitä virheellisiä maksuhäi-

riömerkintöjä. Nyt tässä oikeusasiamiehen näkökulmasta on se ongelma, että nämä yhtiöt,
jotka näitä maksuhäiriömerkintärekistereitä pitävät, eivät kuulu oikeusasiamiehen toimi-
valtaan. Elikkä me emme ole päässeet suoraan selvittämään näistä yhtiöistä sitä, että onko
poistettu, tai sitä, että jos ei ole poistettu, niin miksi ei ole poistettu. Mutta siinä päätökses-
sähän, jossa oli kysymys näistä virheellisistä merkinnöistä, kyllä toin sen esiin, että nämä
virheelliset merkinnät pitäisi poistaa. Ja kyllä tämä päätös meni tietosuojavaltuutetullekin
tiedoksi. Nyt ei ole tiedossa, onko hän jotakin tehnyt. Tuo vasta kuulosti oudolta, että tie-
tosuojavaltuutetulla ei olisi pääsyä näihin rekistereihin. En kyllä ymmärrä, mihin se voisi
perustua. Siinähän on ilmiselvästi henkilörekisteristä kysymys, ja jos on epäilys rekisteris-
sä olevista virheistä, niin kyllä minun käsitykseni mukaan tietosuojavaltuutetun toimival-
taan se kuuluu. Mutta en osaa nyt kyllä sanoa, mihin voisi perustua päinvastainen käsitys.

Se, että joitain välttämättömyyshyödykkeitä evätään henkilöltä, jolla on maksuhäiriö-
merkintä: sikäli kun on kyse sellaisesta yksityisestä palveluntarjoajasta, joka ei hoida jul-
12



Pöytäkirjan asiakohta PTK 69/2018 vp
kista tehtävää, niin sellaiseen oikeusasiamies ei voi puuttua, mutta jos se on viranomainen
tai julkista tehtävää hoitava, niin silloin voisi.

Asiakasmaksuihin liittyi myös joitain kysymyksiä. Mutta se oli apulaisoikeusasiamie-
hen, varmaankin apulaisoikeusasiamies Sakslinin, asia, niin että siitä en lähemmin osaa sa-
noa.

Ja edelleen, varhaiskasvatuslain mukaisesta maksun perimättä jättämisestä: Nyt tämä
varhaiskasvatuskaan ei tässä oikeusasiamiehen ja apulaisoikeusasiamiesten työnjaossa
kuulu minun sektoriini. En osaa sanoa, onko tuosta tullut kanteluita oikeusasiamiehelle.

Edustaja Hoskonen kyseli oikeusasiamiehen ja oikeuskanslerin yhteistyöstä ja työnjaos-
ta. Työnjakoa koskevan selvityksen pitäisi olla käynnistymässä, eli oikeusministeriöstä ol-
laan asettamassa työryhmää, joka selvittää tätä oikeusasiamiehen ja oikeuskanslerin työn-
jaon kehittämistä.

Hoskonen kysyi edelleen tuosta meidän jaksamisestamme, kun asiamäärät vain nouse-
vat. Kyllä se tilanne on aika hankala. Meillähän on onneksi jonkin verran harkintavaltaa
kanteluiden tutkinnassa, ja sitä harkintavaltaa joudumme käyttämään, mitä enemmän kan-
teluja tulee, ja näin kohdentamaan sitten näitä käytettävissä olevia voimavaroja mahdolli-
simman tehokkaasti ja tarkoituksenmukaisesti.

Edustaja Kantola kiinnitti huomiota siihen, että kunnanvaltuustot valitsevat käräjäoi-
keuksien lautamiehet käytännössä poliittisten kiintiöiden perusteella ja tämä vaarantaa tuo-
mioistuinten riippumattomuutta. Tässä on oikeastaan kysymys tuomioistuinten objektiivi-
sesta puolueettomuudesta. Jos ja kun on näin, että lautamiehet on valittu poliittisten kiinti-
öiden perusteella elikkä että tavallaan tietty puolue on tietyn lautamiehen takana, niin jos
nyt ajatellaan, että esimerkiksi käräjäoikeudessa on käsiteltävänä sellainen asia, jossa jom-
mallakummalla tai jollakin asianosaisella on yhteyksiä joihinkin poliittisiin puolueisiin —
ja riippuu nyt siitä, sattuuko lautamiehellä olemaan sama puoluetausta vai ei — niin kyllä-
hän tämä on sellainen asetelma, joka vaarantaa tätä niin sanottua objektiivista puolueetto-
muutta. Tämmöinenkin lautakuntakokoonpano voi olla ja varmasti yleensä onkin ihan
puolueeton. Siinä on kysymys subjektiivisesta puolueettomuudesta, tosiasiallisesta puo-
lueettomuudesta, mutta kyllä se ymmärrettävästi näyttää ongelmalliselta, jos siellä lauta-
miehissä on vaikka saman puoluetaustan omaava ja saman puolueen kiintiön perusteella
valituksi tullut lautamies kuin joku asianosainen.

Tämä on vähän sama — jos tätä nyt vähän havainnollistaa — kuin se, että nythän tuo-
mioistuimen kokoonpanossa ei saa olla kenenkään asianosaisen lähisukulaista. Ja vaikka
siellä olisikin lähisukulainen, on ihan mahdollista, että tämmöinen kokoonpano toimii täy-
sin puolueettomasti, mutta jokainen ymmärtää, että tämmöinen kokoonpano ei herätä luot-
tamusta. Siinä on kysymys juuri tästä objektiivisen puolueettomuuden puutteesta, ja sa-
malla tavalla tällainen lautamiesten poliittinen tausta ja valintamenettely aiheuttavat ongel-
man tämän objektiivisen puolueettomuuden näkökulmasta. Sitä tässä tarkoitetaan.

Edustaja Myllykoski kysyi, onko tuomioistuinmaksu uhka oikeusturvalle. Tämä on
semmoinen asia, jota me selvitämme. Tämä tuomioistuinmaksulakihan on tuore. Kyllä esi-
merkiksi hallinto-oikeuksissa kun on käyty, sieltä on kuultu, ja näkeehän sen tilastoistakin,
että sellaiset asiaryhmät, joissa intressi on aika pieni, ovat aika lailla loppuneet hallinto-
tuomioistuimista, esimerkiksi pysäköintivirhemaksuista tehdyt valitukset. Kyllä sellaisis-
sa asioissa ongelma on, että vaikka sinänsä ihan olisi oikeutetut perusteet riitauttaa se py-
säköintivirhemaksu vaikkapa, niin harvapa lähtee sitä riitautusta tekemään, koska jos hä-
viää sen jutun, niin joutuu maksamaan tuomioistuinmaksuna enemmän kuin on se pysä-
13



Pöytäkirjan asiakohta PTK 69/2018 vp
köintivirhemaksun suuruus. Kyllä se näissä tapauksessa vaarantaa oikeutta tehokkaisiin oi-
keusturvakeinoihin, kun niitä ei tohdita käyttää.

Mutta, arvoisa puhemies, nyt taitaa olla jo aika käytettynä.

Puhemies Paula Risikko: Jäikö vielä vastaamatta?

Täällä jotakin taisi vielä olla... Joo, ehkä tässä näihin keskeisimpiin kysymyksiin tuli
vastattua. — Kiitoksia.

Keskustelu päättyi.

Asia lähetettiin perustuslakivaliokuntaan.
14


	10
	16.26
	16.41
	16.49
	16.56
	16.57
	17.04
	17.06
	17.08
	17.10
	17.13
	17.15
	17.17
	17.20


