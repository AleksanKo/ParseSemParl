















































DEMF8E0.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00—19.18

4. Hallituksen esitys eduskunnalle laiksi vaalilain muuttamisesta
Hallituksen esitys HE 16/2016 vp
Valiokunnan mietintö PeVM 1/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on perustuslakivaliokunnan mietintö PeVM 1/2016 vp. Nyt päätetään
lakiehdotuksen sisällöstä.

Ensimmäisen puheenvuoron käyttää perustuslakivaliokunnan puheenjohtaja edustaja
Lapintie.

Keskustelu

17.37 Annika Lapintie vas (esittelypuheenvuoro):  Rouva puhemies! Hallitus esittää li-
sättäväksi vaalilakiin säännöksen vaaliviranomaisten velvollisuudesta toimia puolueetto-
masti ja vaaliviranomaisten esteellisyyden arviointia selkeyttäviä säännöksiä. Lisäksi eh-
dotetaan muutettavaksi lakia niin, että ehdokas tai hänen puolisonsa, lapsensa, sisaruksen-
sa tai vanhempansa ei voi olla vaalitoimikunnan jäsenenä tai varajäsenenä, vaalitoimitsija-
na eikä vaaliavustajana. Perustuslakivaliokunta esittää kahta muutosta tähän hallituksen
esitykseen, ensinnäkin 15 §:n 3 momenttiin lisättäväksi säännöksen siitä, ettei ehdokas voi
olla vaalilautakunnan jäsenenä tai varajäsenenä, ja toiseksi 73 §:ään lisättäväksi mainin-
nan, ettei ehdokas tai hänen puolisonsa, lapsensa, sisaruksensa tai vanhempansa voi olla
äänestäjän valitsemana avustajana. Näin ollen äänestäjän itsensä valitsemaa avustajaa kos-
kevat samat rajoitukset kuin vaaliavustajaa.

Miksi erityisesti tämä ensimmäinen muutos? Vaalilautakunnan jäseniin ja varajäseniin
ei sovelleta hallintolain esteellisyyttä koskevia säännöksiä tämän hallituksen esityksen mu-
kaan. Ehdokkaan tai ehdokkaan läheisen mahdollisuutta toimia vaalilautakunnan jäsenenä
tai varajäsenenä ei hallitus ehdottanut rajoitettavaksi. Äänestysalueisiin asetetaan lauta-
kunnat, joiden tehtävänä on huolehtia äänestyksen järjestämisestä vaalipäivänä ja alusta-
vasta ääntenlaskennasta. Perustuslakivaliokunta pohti juuri tätä ehdokkaan mahdollista
osallistumista vaalilautakuntaan hyvän hallinnon takeisiin kuuluvan puolueettomuusvaati-
muksen kannalta. Vaalien toimeenpanossa kysymykset puolueettomuudesta on enimmäk-
seen ratkaistu muusta hallintotoiminnasta poikkeavasti. Vaalilautakunnan jäsenten ja vara-
jäsenten tulee mahdollisuuksien mukaan edustaa asianomaisessa vaalipiirissä edellisissä
eduskuntavaaleissa ehdokkaita asettaneita puolueita ja edellisissä kuntavaaleissa ehdok-
kaita asettaneita äänestäjäryhmiä. Käytännössä näiden vaalilautakuntien puolueettomuu-
desta huolehditaan eri puolueista tai äänestäjäryhmistä valittujen keskinäisellä valvonnal-
la. Kun otetaan huomioon vaalilautakuntien tehtävien teknisluontoisuus ja lautakuntien
 Tarkistettu
4.0



Pöytäkirjan asiakohta PTK 41/2016 vp
kokoonpano, on perustuslakivaliokunnan mielestä hyvin epätodennäköistä, että vaalilauta-
kunnan jäsenellä olisi mahdollisuus vaikuttaa vaalin tulokseen. Kuitenkin on sanonta siitä,
että niin asiat ovat kuin miltä näyttää, ja vaalimenettelyn tulee vaikuttaa myös ulkopuoli-
sen tarkkailijan näkökulmasta puolueettomalta ja asianmukaiselta. Eli totta kai, miltä vai-
kuttaa tällaisen objektiivisen puolueettomuuden kannalta se seikka, että vaalilautakunnan
jäsenet ovat äänestyspaikoilla välittömässä tekemisessä äänestäjien kanssa, jos siellä sitten
ehdokas itse istuu laskemassa ääniä, kun tiedämme, että esimerkiksi mainosten asettami-
nen äänestyspaikan lähelle ei ole sallittua?

Ehdotetun sääntelyn perusteluissa on viitattu vaalilain säätämistä koskevaan hallituksen
esitykseen vuodelta 98, jossa tarvetta ehdokkaan mahdollisuudelle toimia vaalilautakun-
nan jäsenenä ja varajäsenenä perusteltiin sillä, että vaalilautakuntiin pitäisi saada riittävästi
jäseniä ja on muutoin vaikea löytää riittävän taidokasta ja kokenutta henkilöstöä, jos eh-
dokkaat eivät itse voisi myös olla laskemassa niitä ääniä. Kuitenkin vaalilain säätämisen
jälkeen toimitetuissa eduskuntavaaleissa vuonna 99 äänestysalueita oli 3 314 ja vuosi sit-
ten toimitetuissa eduskuntavaaleissa äänestysalueita oli 2 142. Eli äänestysalueiden määrä
on vähentynyt 1 172 kappaleella, ja käytännössä tämä vähennys merkitsee sitä, että vaali-
lautakuntiin tarvittavien jäsenten ja varajäsenten yhteenlaskettu määrä koko maassa on
tänä mainittuna aikana vähentynyt 9 500 henkilöllä. On totta, että vaalilautakuntien jäsen-
ten rekrytoinnissa on joissakin vaaleissa ollut ongelmia, ja yllättäen erityisesti suuremmis-
sa kaupungeissa. Kuitenkin nämä ajoittain esiintyneet käytännön hankaluudet eivät ole riit-
tävä peruste sellaiselle poikkeamiselle hallintotoiminnan puolueettomuusvaatimuksesta,
jota nyt hallituksen esittämä sääntely merkitsisi.

Tämän vuoksi perustuslakivaliokunta ehdottaa, että vaalilakiin lisätään säännös, että eh-
dokas ei voi toimia vaalilautakunnan jäsenenä tai varajäsenenä. Näillä muutoksilla valio-
kunta esittää hallituksen esitystä hyväksyttäväksi.

17.43 Arja Juvonen ps: Arvoisa rouva puhemies! Tämä esitys on hyvä, ja tämä lisää mie-
lestäni myös vaalien uskottavuutta varsinkin niissä kansalaisten ajatuksissa, kun he tulevat
sinne vaalipaikalle ja kohtaavat siellä tämän vaalilautakunnan, joka järjestää siis äänestys-
paikoilla nämä vaalit.

Esityksessä ehdotetaan siis lisättäväksi vaalilakiin säännös vaaliviranomaisten velvolli-
suudesta toimia puolueettomasti ja vaaliviranomaisten esteellisyyden arviointia selkeyttä-
viä säännöksiä. Ja vaalilakia ehdotetaan muutettavaksi siten, että ehdokas tai hänen puoli-
sonsa, lapsensa, sisaruksensa tai vanhempansa ei voi olla vaalitoimikunnan jäsenenä tai va-
rajäsenenä, vaalitoimitsijana eikä vaaliavustajana.

Tämä esitys tosiaankin vahvistaa vaalien uskottavuutta ja hyväksyttävyyttä ja sitä kaut-
ta uskoa koko poliittiseen järjestelmään. Tässä on kysymys kansalaisten kannalta merkit-
tävästä osallistumisoikeudesta, jonka arvon vaaliminen on yhteiskunnan toiminnan kan-
nalta hyvin tärkeää.

Ja on aivan juuri niin kuin puheenjohtaja Lapintie tuossa mainitsi, on todellakin välillä
vaikeaa löytää niitä osallistujia vaalitoimikuntiin, kun ihmisiä etsitään. Täytyy vain kan-
nustaa ihmisiä mukaan toimintaan, että on hyvin mielekästä ja mielenkiintoista toimia
myös tällaisissa kuvioissa mukana. Tämä ehdotettu lakimuutos nyt selkeyttää vähän tätä
toimintatapaa, elikkä erittäin hyvä ja kiitos tästä.
2



Pöytäkirjan asiakohta PTK 41/2016 vp
17.45 Timo Heinonen kok: Arvoisa rouva puhemies! Me olemme eduskunnassa käyneet
viime vuosina lukuisia keskusteluja vaaleista, vaalirahoituksesta, jonka avoimuutta on li-
sätty, vaalikampanjoista ja myös epätyypillisestä talkootyöstä eli siitä, että meillä edelleen
on mahdollista tehdä palkallisena talkootyötä toisille ehdokkaille ja jopa puolueille. On pu-
huttu sähköisestä äänestämisestä ja nettiäänestämisestä. Ja hyvä, että näistä puhutaan, ja
hyvä, että uudistuksia myös tehdään.

Jäin itse muutamaa asiaa tässä miettimään. Haluaisin valiokunnan puheenjohtaja Lapin-
tieltä kysyä, minkä takia tee päädyitte ratkaisuun, että ehdokas ei voi olla vaalilautakunnan
jäsenenä eikä varajäsenenä mutta sitten ehdokas tai hänen puolisonsa, lapsensa, sisaruk-
sensa ja vanhempansa ei voi olla vaalitoimikunnan jäsenenä. Miksi tähän toiseen kohtaan
eli vaalilautakuntaan tehtiin näin paljon tiukempi rajaus, eli siellä voisi olla sitten puolisot
mukana, lapset taikka muut, jotka eivät ole tämän jälkeen kelpoisia enää vaalitoimikun-
taan? Itse kannatan sitä mallia, että ei voisi toimia näissä missään.

Ja sitten tämä äänestäjän valitsema avustaja. En tiedä, miten tämä jatkossa sitten tulee
toimimaan. Aika monella avustajana saattaa olla, ikäihmisillä esimerkiksi, oma puoliso,
joissain tapauksissa on varmasti ollut omaishoitaja, joka sekin on monessa tapauksessa
puoliso, ja nyt heidät rajataan sitten kategorisesti pois. Millä tavalla tämä avustaja jatkossa
löytyy? Onko se sitten läpinäkyvämpää, että siellä matkassa kiertää yksi sama henkilö,
joka toimii kaikille — kun hän ei satu olemaan puoliso eikä läheinen ihminen — avustaja-
na? Minun mielestäni se sisältää omia riskejään kuitenkin.

Arvoisa puhemies! Aivan loppuun: Toivon, että näitä tekijöitä löytyy jatkossakin vaa-
lien toimihenkilöiksi, ja olisi erittäin tärkeää, että jatkossakin nämä pystyttäisiin hoita-
maan niin sanotusti vapaaehtoistyöllä, talkootyöllä. Se on arvokas asia suomalaisessa de-
mokratiassa, että näitä ei hoida virkamiehet. Valitettavasti nytkin meillä on jo niitä tilan-
teita, että osassa kuntia on päätetty, että kunnanviraston henkilökuntaa nimetään näihin toi-
mielimiin. Ja minun mielestäni silloin yksi aika tärkeä osa tässä demokratiassa voi jollain
tavalla kärsiä.

17.47 Annika Lapintie vas (vastauspuheenvuoro): Rouva puhemies! Siis tästä vaalilauta-
kunnan esteellisyydestä: Hallitushan ei esittänyt siihen mitään rajoitusta, vaan hallituksen
esityksen mukaan myös ehdokas olisi itse voinut istua vaalilautakunnassa, niin kuin jois-
sakin tapauksissa on ollutkin. Valiokunta pohti tätä ja pohti myös sitä laajentamista: sitä,
onko mahdollista estää myös ehdokkaan puolison, lapsen, muiden läheisten oleminen vaa-
lilautakunnassa. Ja rajasimme sen tähän ehdokkaaseen sen vuoksi, että ensinnäkin saadun
selvityksen mukaan se olisi ollut turhan tiukka rajaus. Jos ajatellaan normaalia vaalia, vaik-
ka kunnallisvaalia, ja vaalilautakunnan teknistä luonnetta, niin eihän tavallinen äänestäjä
edes tiedä, onko joku ehdokkaan puoliso siellä laskemassa niitä ääniä — harvat ehdokkai-
den puolisot ovat niin tunnettuja. Sen vuoksi vaalilautakunnan erityisluonteen huomioon
ottaen emme nähneet tämän pidemmälle menevää rajoitusta perusteltuna. Tätä pohdittiin
kyllä pitkästi.

Ja tämä toinen avustaja: Sehän tarkoittaa vain sitä, että itse ehdokas tai ehdokkaan lähei-
nen ei voi olla se avustaja. Kyllä oma puoliso, äänestäjän oma puoliso, toki voi olla.

17.49 Timo Heinonen kok (vastauspuheenvuoro):  Arvoisa puhemies! Ymmärsin toki
sen, että hallitus ei esittänyt lainkaan vaalilautakuntaan rajausta, ja ehkä tuo voi olla ihan
kestävä ja perusteltu toteamus, että vaalilautakunnassa ei näin toimita. Itse olen kyllä sitä
3



Pöytäkirjan asiakohta PTK 41/2016 vp
mieltä, että valtaosassa suomalaisia äänestyspaikkoja ja kuntia aika hyvin ihmiset tunne-
taan ja tiedetään, kenen puolisot siellä missäkin tilanteessa ovat.

Tuo oli hyvä tarkennus. Itse luin sen, että ehdokas tai hänen puolisonsa, lapsensa, sisa-
ruksensa tai vanhempansa ei voi olla vaaliavustajana eikä äänestäjän valitsemana avusta-
jana. Minä ymmärsin tämän kyllä toisella tavalla, niin että puoliso, lapsi, sisarus tai van-
hempi ei voisi silloin toimia myöskään kenenkään vaaliavustajana, mutta tämä oli hyvä tar-
kennus, ja pahoittelut, että ymmärsin väärin.

17.50 Jani Mäkelä ps (varsinainen puheenvuoro):  Arvoisa puhemies! Kun esityksessä
esitetään lisättäväksi vaalilakiin säännös vaaliviranomaisten velvollisuudesta toimia puo-
lueettomasti, niin ensimmäisenä tekisi mieli saivarrella, että se on erikoista, koska itse ai-
nakin olen elänyt siinä käsityksessä, että vaaliviranomaisen ilmiselvä velvollisuus on toi-
mia puolueettomasti ihan ilman lain säätämistäkin. Siitä on helppo olla samaa mieltä, että
ehdokkaan itsensä on sopimatonta toimia vaalilautakunnassa tai muissa mainituissa tehtä-
vissä, mutta sitten jos lähdetään sille tielle, että pidetään mahdollisena puolison tai suku-
laisen aiheuttamaa vilppiä ehdokkaan hyväksi, niin eikö samalla pitäisi kieltää myös par-
haat ystävät, metsästysseurakaverit, työtoverit ja liikekumppanit? (Ulla Parviainen: Viha-
miehet!) — Niin, vihamiehet. — Meneekö tosiasiallinen puolueettomuusraja sukulaisuu-
dessa, vai voiko puolueettomuus vaarantua myös muun siteen perusteella? Mistä lopulta
löydetään riittävästi näitä sidonnaisuuksia vailla olevia, erityisesti pienellä paikkakunnal-
la, kun toimielimet kuitenkin nimetään poliittisten puolueiden toimesta? Tämä ongelma-
han koskee nimenomaan kuntavaaleja, joissa ehdokkaaksi pyritään saamaan mahdollisim-
man paljon ihmisiä, joilla on laaja lähipiiri. Ei tämä eduskuntavaaleissa mikään ongelma
ole.

Arvoisa puhemies! En kuitenkaan lähde esitystä mitenkään vastustamaan, mutta esittäi-
sin kuitenkin kysymyksen, korjataanko tässä nyt joku oleellinen yhteiskuntamme vaaleja
kalvanut ongelma vai korjataanko tässä asia, joka ei ole varsinaisesti rikki. Onko tämän
suhteen ollut koskaan väärinkäytöksiä Suomessa?

17.51 Päivi Räsänen kd (varsinainen puheenvuoro):  Arvoisa puhemies! On tärkeää, että
vaalit toimitetaan niin, että luottamus niiden puolueettomuuteen säilyy. Mutta olen kyllä
huolestunut siitä, mennäänkö näissä rajauksissa liian pitkälle siinä mielessä, jos ajatellaan
vaikkapa pieniä paikkakuntia ja myös pientä puoluetta, joka asettaa ehdokkaita vaaleissa
— minulla on sellainen kokemus, että joissakin kunnissa lähes kaikki oman puolueeni toi-
mijat ovat ehdokkaina. Käytännössä silloin on kyllä hyvin vaikea löytää edes niitä muita
toimitsijoita, jotka eivät olisi joko ehdokkaita tai heidän lähiomaisiaan, joten näitä rekry-
tointiongelmia kyllä saattaa tulla. En ole itse kokenut, että näissä olisi tullut koskaan vas-
taan niitä kysymyksiä, että olisi epäilty epäasiallista vaikuttamista tai puolueellisuutta.

Tuohon asiaan, minkä edustaja Heinonen otti tämän avustajakysymyksen suhteen: Se-
kin on ongelma ehkä juuri pienissä kunnissa, joissa näitä toimijoita on vähän ja piirit ovat
aika pienet. Pidän ongelmallisena sitä, että äänestäjän mahdollisuutta valita avustaja itse
rajataan niissäkin tilanteissa, joissa tämä avustaja sattuisi olemaan jotakin sukua ehdok-
kaalle, koska silloin kun vaikkapa kommunikaatiokykyyn liittyvän sairauden vuoksi avus-
tajaa tarvitaan, niin se omaishoitaja, esimerkiksi puoliso, saattaa olla ainoa, joka ylipäänsä
ymmärtää, mitä tuo henkilö haluaa viestittää.
4



Pöytäkirjan asiakohta PTK 41/2016 vp
17.53 Mika Niikko ps (varsinainen puheenvuoro):  Arvoisa rouva puhemies! Vaalilain
muuttamisessa on kysymys tämän esteellisyyden arvioinnin selkeyttämisestä. Tämä oli
tässä lähtökohtana, miksi lähdettiin rajaamaan näitä oikeuksia toimia vaalilautakunnissa.
Jotenkin vielä yritin ymmärtää sen, että rajaus olisi koskenut vain vaalipiirilautakunnan tai
kunnan keskusvaalilautakunnan jäseniä, mutta on hyvin vaikea ymmärtää sitä, miksi pe-
rustuslakivaliokunta puuttui hallituksen esitykseen siltä osin, että myös vaalilautakuntien
jäsenten esteellisyys pitää muuttaa. Meillähän ei ole ollut minkään näköistä ongelmaa ym-
märtääkseni koskaan näiden henkilöiden luotettavuuden ja luottamuksen kanssa näissä
vaalitoimitsemisissa. Siinä mielessä ihmettelen, kuten edustaja Räsänenkin sanoi, että pie-
nillä paikkakunnilla tulee ongelmaksi se, että ne puolueet, joilla ei ole yksinkertaisesti hen-
kilöitä asettaa niihin tehtäviin, joutuvat niin sanotusti luopumaan käytännössä niistä pai-
koista ja antamaan ne sitten toiselle puolueelle, jos kerran kaikki ovat tulevaisuudessa jää-
vejä. Kannatan totta kai luottamuksen lisäämistä ja muuta, mutta, kuten mainitsin, kun on-
gelmaa ei ole ollut, miksi sellainen ongelma tulee keksiä.

Toinen asia. Kovasti myös ihmettelen sitä, että perustuslakivaliokunnassa ei kiinnitetty
huomiota vaalilain muuttamisen yhteydessä muihin tämmöisiin esteellisyyssäädöksiin,
mikä olisi ollut mahdollista tällä hetkellä myös tehdä. Esimerkiksi kuntavaaleissa nämä ei-
läpipäässeet, ei-valitut valtuutetut, saavat kuitenkin hyvin merkittäviä paikkoja, kuten lau-
takuntien puheenjohtajan paikkoja ja muita merkittäviä tehtäviä, eikä heidän esimerkiksi
vaalirahoitusta tarvitse millään tavalla julkaista.

Siinä mielessä tämä koko prosessi olisi pitänyt viedä pidemmälle ja lähteä oikeasti ha-
kemaan sitä avoimuutta sellaisilta alueilta, joilla se tarve olisi ollut suuri, eikä näperrellä
tällaisten pienten, voisin sanoa, mitättömien asioitten parissa.

17.55 Ulla Parviainen kesk (varsinainen puheenvuoro): Arvoisa rouva puhemies! Vaali-
lain mukaan ennakkoäänestyspaikalla tai vaalipäivän äänestyspaikalla ei saa yrittää vaikut-
taa äänestäjän vaalivapauteen. Käytännössä tämä on tarkoittanut sitä, että siellä ei saa olla
näkyvissä vaalimainoksia. Nykyisen lain mukaan kuitenkin ehdokas on voinut toimia siel-
lä vaalilautakunnassa, olla siis läsnä ja esillä koko päivän äänestyspaikalla. Eihän tätä itse
asiassa voi mainokseen verrata, mutta ehdokkaitten välillä ei ole kyllä tässä ollut yhden-
vertaisuutta. (Timo Heinonen: Riippuu ehdokkaasta!) 

Nyt käsittelyssä olevan ehdotuksen mukaan ehdokas itse ei voisi toimia vaalilautakun-
nassa, ja tämä mielestäni on kyllä hyvä esitys ja tuo yhdenvertaisuutta ehdokkaiden kesken
ja ennen kaikkea puolueettomuutta ja uskottavuutta tähän vaalitoimitukseen.

17.56 Leena Meri ps (varsinainen puheenvuoro):  Arvoisa puhemies! Täällä joku kyseli
sen perään, miksi tämä on yleensä tullut, oliko edustaja — en muista, oli nyt, kuka oli.
Täällä hallituksen esityksessä todetaan, että tämä on tullut esille kunnallisvaalien 2012 jäl-
keen ja liittyy korkeimman hallinto-oikeuden ratkaisuun, jossa on todettu, että vaalilauta-
kunnan jäsenten ja varajäsenten esteellisyys on ollut tulkinnanvarainen ja oikeuskansleri
on esittänyt oikeusministeriölle asian tutkittavaksi. Tässäkin on niitä syitä, miksi tätä asiaa
on lähdetty eteenpäin viemään.

Perustuslakivaliokunnassa oli kuultavana asiantuntijoita. Tässä on tämä 9 a §, että vaa-
liviranomaisen on tehtävässään toimittava puolueettomasti. Edustaja Lapintie saa korjata
minua, jos muistan väärin, mutta oliko professori Hidén, joka totesi, että tämä on vain hurs-
kas toivomus, että se ei kuitenkaan johda mihinkään ja se tuntuu semmoiselta korulauseel-
5



Pöytäkirjan asiakohta PTK 41/2016 vp
ta. Kyllä itse pidin tärkeänä sitä, että ehdokas itse ei ole näkyvillä. Kyllä se kuitenkin on
niin, että esteettömyys on myös sitä, miltä se näyttää. Tämmöinen korulause, että ollaan
puolueettomia, no, se on kaunista, mutta se ei kuitenkaan riitä sitä turvaamaan.

Siellä keskusteltiin hyvin paljon siitä, mitä täällä joku edustaja toi esille, että tämä lähi-
sukulaisuus ei välttämättä ole pelkkä esteellisyysongelma. Saattaa olla esimerkiksi näin-
kin, että joku vaalipäällikkö, mikä siinä on, onkin erittäin hyvä ystävä ja muuta tai on muut
taloudelliset kytkökset. Me emme varmaan koskaan pääse sellaiseen tilanteeseen, että
kaikki olisivat niin sanotusti esteettömiä. Sitten tuli vielä esille sekin, että ihmiset ovat siel-
lä vähän vahtimassa, puolueet, toinen toisiaan, suhtautuvat pikkuisen siihen neuroottisesti,
että sekin vähän sitä turvaa.

On ihan hyvä kysymys, että miten laaja tämän pitää olla, mutta olen itse tämän esityksen
kannalla, koska tämän olen perustuslakivaliokunnassa ollut hyväksymässä.

17.58 Annika Lapintie vas (varsinainen puheenvuoro):  Edustajat Räsänen ja Niikko ja
joku muukin kyselivät näitä taustoja. Hallituksen esitys, se on tietenkin annettuna hallituk-
sen esityksenä pohjalla, ja sitä on sitten käsitelty. Olen itse ihan samaa mieltä, että on myös
tarvetta selvittää esimerkiksi vaalirahoitusta, ja sieltä tulee varmasti suurempia jääviyson-
gelmia, mutta se nyt ei ole tässä meidän pöydällämme käsittelyssä.

Miksi sitten yleensä näihin esteellisyyksiin on puututtu? Tässä perustuslakivaliokunnan
jäsenet, edustajat Meri ja Parviainen kävivätkin sitä jo läpi. Kyllä käsitys julkisen toimin-
nan esteellisyydestä on muuttunut ja kiristynyt siitä vuodesta 98, kun tämä vaalilaki sää-
dettiin, ja siinä on varmaan yksi perustelu.

Tätä, mitä edustaja Räsänen toi esille pienempien paikkakuntien ja pienempien puoluei-
den ongelmasta, pohdittiin paljon. Juuri siksi saimme lisäselvitystä siitä, niin kuin tuossa
esittelypuheenvuorossa sanoin, eli vuoden 99 ja 2015 eduskuntavaalien välillä on vaalipii-
rejä yhdistämällä ja äänestyspaikkojen lukumäärää vähentämällä vähennetty tarvetta näi-
hin vaalitoimitsijoihin 9 500 henkilöllä, ja se on kyllä merkittävä. Itse asiassa niitä ongel-
mia, löytyykö vaalitoimitsijoita, yllättäen pienemmillä paikkakunnilla tällaisia ongelmia ei
ole esiintynyt, vaan ne ovat esiintyneet esimerkiksi Helsingin vaalipiirissä, mikä oli yllät-
tävä tieto. Kaiken tämän ynnättyämme päädyimme siihen, että myös vaalilautakunnassa on
syytä jäävätä itse ehdokas. Se rajaus vedettiin siihen ehdokkaaseen juuri näistä syistä, jotta
saadaan riittävästi myös niitä vaalitoimitsijoita. Vaalilautakunnan teknisen luonteen vuok-
si katsoimme, että se on sopiva rajaus siihen.

18.01 Sami Savio ps (varsinainen puheenvuoro): Arvoisa puhemies! Vaalitoimitus ja sen
rehellisyys ja oikeellisuus ovat demokratian kulmakiviä. Vaalilautakunnan tehtävänä on
huolehtia äänestyksen järjestämisestä vaalipäivänä sekä alustavasta ääntenlaskennasta.
Keskusvaalilautakuntahan tarkistaa sitten lopullisen tuloksen. Meidän vaalijärjestelmäm-
me on jo vuosikymmenien ajan ollut kansainvälisestikin vertailuna erittäin hyvin hoidettu,
eikä se ole juurikaan herättänyt epäilyksiä epärehellisestä toiminnasta aivan muutamia har-
voja poikkeuksia lukuun ottamatta. Vaalilautakuntiin nimetään jäseniksi ja varajäseniksi
edustajia puoluekentän eri laidoilta, mikä tekee vaalituloksen manipuloinnin erittäin epä-
todennäköiseksi.

Tästä edellä esittämästäni huolimatta on kuitenkin syytä todeta, että vaikka varsinainen
vaalivilppi on kyetty sulkemaan pois käytännössä kokonaan, niin äänestyspäätöksen teos-
sa on kuitenkin saattanut toisinaan olla pientä psykologista vaikutusta sillä, että ehdokas tai
6



Pöytäkirjan asiakohta PTK 41/2016 vp
ehdokkaita on ollut mukana vaalihuoneistossa tapahtuvassa äänestystilanteessa. Kuten
täällä on jo todettu, niin voidaan ajatella, että tämä on toiminut pienenä viime hetken mai-
noksena ehdokkaalle, mikä on sinänsä pienessä ristiriidassa muun muassa vaalimainosten
sijoittelun tiukan sääntelyn kanssa, kuten edustaja Parviainen äsken totesi. Kyse on tietysti
myös siitä, että asian tulee myös näyttää puolueettomasti hoidetulta.

Ja kuten tässä perustuslakivaliokunnan mietinnössä todetaan, niin aiemmin esitetyt pe-
rustelut vaalitoimitsijoiden vähäisyydestä ovat menettäneet käytännössä merkitystään. Itse
asiassa pidän parempana sitä, että vaalilautakuntiin osallistuisi jatkossa yhä enemmän puo-
luepoliittisesti sitoutumattomia henkilöitä.

18.03 Jani Mäkelä ps (varsinainen puheenvuoro):  Arvoisa puhemies! Tässä tulikin jo
muutamassa puheenvuorossa esille tämän muutostarpeen tai oletetun muutostarpeen taus-
ta elikkä korkeimman hallinto-oikeuden päätökset ja korkeiden oikeusviranomaisten kan-
nanotot. He kuitenkin pohtivat tätä asiaa varsin teoreettisesti, eikä heidän tarvitse sinänsä
hirveästi miettiä linjaustensa käytännön vaikutuksia eli esimerkiksi sitä, että pieneenkin
kunnanvaltuustoon lista ehdokkaista voi olla per puolue 50 ehdokkaan mittainen. Heidän
kaikki lähipiirinsä olisivat nyt sitten kelvottomia toimimaan vaalilautakunnissa. Mihin se
johtaa: saadaanko ne vaalilautakunnat muodostettua? Itse pelkään tätä vaikutusta.

Sitten tietenkin, jos halutaan koko lautakuntien valinta pois poliittisilta puolueilta, se on
oma keskustelunsa. Mutta halutaanko sitä, koska kuitenkin sitten poliittisilla puolueilla on
intressi valvoa myös toistensa rehellisyyttä vaalitoimituksessa.

18.04 Päivi Räsänen kd (varsinainen puheenvuoro):  Arvoisa rouva puhemies! Toivon,
että valiokunnan puheenjohtaja vielä kommentoisi tuota pykälää 73: oliko todella välttä-
mätöntä tehdä tämä rajaus, että äänestäjän itsensä valitsemaa avustajaa rajattaisiin tällä ta-
valla? Tämä nimittäin voi tosiasiallisesti peräti rajata äänioikeuden joltakin sairaalta ihmi-
seltä, jonka kommunikaatiota vain esimerkiksi omaishoitajana toimiva puoliso ymmärtää,
jos, vaikkapa pienellä paikkakunnalla, kunnallisvaaliehdokas sattuu olemaan sitten tälle
omaishoitajana toimivalle puolisolle sukua.

18.05 Annika Lapintie vas: Rouva puhemies! Tätä 73 §:n lisäystä pidettiin tarpeellisena
nimenomaan asiantuntijoiden kommenteista esille tulleina huomautuksina ja sen vuoksi
haluttiin rinnastaa se myös tähän vaaliavustajaan, eli kyllä tätä harkittiin. Ja ymmärsin ehkä
väärin tuossa alussa edustaja Heinosen. Varmasti ymmärsitte itse oikein, ja ehkä vedin vä-
hän mutkat suoriksi. Eli jos on sellainen tilanne, että se itse valittu avustaja on jonkun eh-
dokkaan puoliso, niin totta kai silloin tämä pykälä sen estää, siinä mielessä kyllä. 

Tämä nyt on se lopputulos, mihin valiokunta sitten näissä punninnoissa päätyi, ja kyllä
meidän saamamme tiedon mukaan näitä toimitsijoita on sitten ollut tarpeeksi.

Yleiskeskustelu päättyi.

Eduskunta hyväksyi hallituksen esitykseen HE 16/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
7


