















































DEMA09E.tmp.xml


Pöytäkirjan asiakohta PTK 42/2016 vp
Pöytäkirjan asiakohta 

PTK 42/2016 vp

Täysistunto

Perjantai 22.4.2016 klo 12.59—13.31

4. Eduskunnan kirjaston kertomus vuodelta 2015
Kertomus K 6/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelun aloittaa edustaja Pauli Kiuru. (Hälinää — Puhemies koputtaa) — Hyvät
edustajat, pyydän siirtämään keskustelut salin ulkopuolelle, niin päästään täällä käymään
läpi seuraavaa asiaa.

Keskustelu

13.02 Pauli Kiuru kok (esittelypuheenvuoro): Arvoisa rouva puhemies! Eduskunnan kir-
jasto palvelee eduskuntaa toimialalleen kuuluvin tavoin. Tehtäviin kuuluu lisäksi eduskun-
nan keskusarkistona toimiminen. Eduskunnan kirjasto on myös julkinen keskuskirjasto oi-
keudellisen tiedon, yhteiskunnallisen tiedon ja eduskuntatiedon sektoreilla. Se palvelee
kaikkia, jotka tarvitsevat tietoa oikeudesta, yhteiskunnasta ja politiikasta.

Vuosi 2015 oli ensimmäinen kokonainen vuosi peruskorjatuissa tiloissa. Sekä asiakkaat
että kirjaston henkilökunta ovat olleet tyytyväisiä peruskorjattuihin tiloihin. Suunnittelus-
sa huomioitiin myös esteettömyys.

On myönteistä, että sekä uusien että aktiivisten asiakkaiden määrät olivat kertomus-
vuonna nousussa. Samoin nousivat kirjaston lainojen ja kuvalainojen määrät.

Eduskunnan verkkosivu-uudistus muutti valtiopäiväasioiden ja -asiakirjojen hakutoi-
minnon. Kirjaston henkilökunta neuvoi ja koulutti hakujärjestelmän käytössä eduskunta-
asiakkaita sekä kaikkia muita kiinnostuneita avoimissa tilaisuuksissa Kansalaisinfossa.
Avoimia koulutuksia tarjottiin muun muassa säädöslähteistä, EU-asioiden käsittelystä
Suomessa ja lainsäädäntöprosessin tiedonlähteistä. Kirjaston järjestämiin koulutuksiin
osallistui kertomusvuonna 960 henkilöä.

Kirjaston tietopalvelu tekee tietotukiyhteistyötä valtioneuvoston hallintoyksikön kans-
sa avustaen ministeriöiden säädösvalmistelua taustoittavilla tiedonhauilla. Lisäksi Valtion-
talouden tarkastusvirastolle tehdään laajoja aineistohakuja.

Lainaus-, neuvonta- sekä tietopalvelun lisäksi kirjaston tietoasiantuntijat toimittavat tie-
topaketteja ajankohtaisista lainsäädäntöhankkeista sekä yhteiskunnallisista ja historialli-
sista aiheista. Tietopaketeista on saatu asiakkailta positiivista palautetta.

Verkkopalvelujen kokonaisuudistus työllisti kirjaston henkilökuntaa. Verkkosivu-uu-
distuksen myötä kirjaston verkkosivut integroitiin osaksi eduskunnan verkkosivustoa. Kir-
jastolla on vetovastuu eduskunnan avoimen datan hankkeessa. Eduskunnan hallintoasioi-
den kirjaamotoiminnot siirrettiin vuoden 2015 alusta arkiston yhteyteen.
 Tarkistettu
4.0



Pöytäkirjan asiakohta PTK 42/2016 vp
Kirjastossa järjestettiin vuoden aikana seitsemän näyttelyä. Veteraanikansanedustajien
haastattelut jatkuivat suunnitellusti muistitietoarkistoon.

Kirjastossa työskenteli vuoden lopussa 39 henkilöä, ja budjetin toteutuma oli 3,3 mil-
joonaa euroa. Eduskunnan kirjasto on arvostettu työpaikka. Tästä esimerkkinä on se, että
avoinna olleeseen palvelujohtajan virkaan haki 42 erittäin pätevää henkilöä.

Arvoisa rouva puhemies! Eduskunnan kirjaston arvopohja ja toiminta vahvistavat de-
mokratiaa, sananvapautta, luotettavan tiedon saavutettavuutta, vapaata lehdistöä sekä ra-
kentavaa kansalaiskeskustelua ja vaikuttamista. — Kiitos.

13.07 Pia Viitanen sd (vastauspuheenvuoro): Arvoisa rouva puhemies! Eduskunnan kir-
jasto on hyvin tärkeä instituutio, niin kuin tässä kuulimme. Yleisesti ottaen, tietenkin kun
aiheena ovat kirjastot, haluaisin kiinnittää huomiota siihen hallitusohjelman erittäin huo-
lestuttavaan kirjaukseen, jossa tällaisten erilaisten normitalkoiden nimissä ollaan halua-
massa antaa lainsäädäntöä, jossa todetaan käytännössä katsoen, että lakia ei tarvitsisi nou-
dattaa esimerkiksi kuntien kirjastotoimen osalta tai nuorisotoimen osalta, tiettyjen vapaan
sivistystyön toimien osalta. Tietenkin siinä suhteessa on ollut keskustelua sen suhteen,
kuinka tuhoisaa tämänkaltainen säätely olisi suomalaiselle arvokkaalle, hienolle, tasa-ar-
von turvanneelle kirjastojärjestelmälle. Ei ole kenenkään edun mukaista, jos kunnissa
päästetään resurssipulan tai uuden säätelyn vuoksi kirjastotoimi rapautumaan.

Haluan tässä yhteydessä lausua ilmi myös vakavan huolen suomalaisen kirjastolaitok-
sen tulevaisuudesta, sillä me kaikki tiedämme sen merkityksen historian matkan varrella,
ja tulevaisuudessakin sillä riittää kaikkinensa hyvin paljon tehtävää.

13.08 Timo Heinonen kok (vastauspuheenvuoro): Arvoisa rouva puhemies! Olen vete-
raanikansanedustajien muistitiedon keräämisestä puhunut täällä ennenkin, ja tuntuu siltä,
että minusta tulee veteraanikansanedustaja ennemmin kuin vieressäni istuvasta edustaja
Zyskowiczista taikka eturivissä istuvasta Kanervasta. Minun mielestäni voisi olla perustel-
tua tehdä näitä haastatteluja myös tällaisista konkareista, jotka täällä ovat istuneet vähin-
täänkin puolikkaan miehen iän, jos eivät jo tämän ikäisen miehen koko iänkin. Kysyisin
puheenjohtajalta, voisiko tässä olla paikka näitä konkareita haastatella. Myös edustaja
Tuomioja ja monet muut ovat sellaisia, joita olisi hyvä haastatella.

Tässä sivulla 23 on entisen pääsihteerin kuva. (Ben Zyskowicz: Myös puhemiehen kuva
on samalla sivulla!) Hänellä on sen näköinen ilme, että hänellä olisi jotain kerrottavaa. Ky-
syisin, että kun hän 24 vuotta toimi pääsihteerinä, niin voisiko tätä haastattelua laajentaa
koskemaan myös tällaista konkaripääsihteeriä, kun tuntuu siltä, että hän ei ole muistelmia
ainakaan toistaiseksi tekemässä — tulisivat tätä kautta hänen ajatuksensa sitten historian-
kirjoittajien tietoon.

13.09 Hannu Hoskonen kesk (vastauspuheenvuoro): Arvoisa rouva puhemies! Kiitoksia
eduskunnan kirjaston hyvästä kertomuksesta. Puheenjohtaja, edustaja Kiuru esitteli tämän
kyseisen asiakirjan erittäin perusteellisesti ja hyvin. Iloitsen siitä suuresti, että kirjasto on
saatu kuntoon ja se palvelee tietenkin tämän talon tarpeita ja myös yleisöä niin, että voim-
me iloita siitä, että talossa on käytettävissä maan huipputason kirjasto ja myös kansainvä-
liset mitat täyttävä kirjasto.

Toivon, että toteutuisi tämä edustaja Heinosen erinomainen esitys tämän niin sanotun
hiljaisen tiedon keräämisestä, mitä esimerkiksi edustaja Kanerva ja edustaja Zyskowicz
2



Pöytäkirjan asiakohta PTK 42/2016 vp
omalla osaamisellaan edustavat. Ja tämä esitys, että päästäisiin esimerkiksi pääsihteeri Tii-
tiseltä haastattelussa mahdollisesti saatavien tietojen taltioimiseen, olisi aivan erinomai-
nen asia.

Suomessa on se huono puoli, että meillä eläkkeelle jäävä porukka vie mukanaan valta-
van määrän hiljaista tietoa, joka ei periydy minnekään, ja se on valtava vahinko. Se on va-
hinko niin eduskunnassa, se on vahinko työpaikoilla kuin ihan jokaisessa ympäristössä.
Hiljaisen tiedon keräämiseen pitää tässä maassa paremmin kiinnittää huomiota. (Puhemies
koputtaa)

Edustaja Heinosen esitys on kannatettava, ja Kanervalta tiedot ylös. (Naurua)

13.10 Ben Zyskowicz kok (vastauspuheenvuoro): Arvoisa rouva puhemies! Ensin kiitän
edustaja Hoskosta hänen puheenvuorostaan, sillä hiljaisuus on käsite, joka harvoin liite-
tään eduskuntatyöhöni.

Edustaja Viitaselle olisin myös vastannut, kun hän vei keskustelun vähän laajemmin kir-
jastoihin, että tässä hallituksen aikeessa purkaa niitä pakottavia normeja, jotka koskevat
kuntien toimintaa, on tietysti kyse siitä, kuinka pitkälle me lainsäätäjinä luotamme suoma-
laisten kuntien päättäjiin. Ymmärrän huolen kirjastotoimen, nuorisotoimen ja muiden sek-
toreiden tulevaisuudesta eri kunnissa, mutta toisaalta, kun me arvostamme kunnallista it-
sehallintoa, kun me tiedämme, että meidän hyviä ystäviämme yli puoluerajojen istuu kun-
tien keskeisissä päätöksentekoelimissä, tietysti toinen näkökulma olisi se, että luottaisim-
me siihen, että vaikka valtio ei niin tarkkaan enää säätelisi näitä asioita, niin kuntapäättäjät
pitäisivät huolta kansalaisten tärkeistä palveluista.

13.12 Pia Viitanen sd (vastauspuheenvuoro): Arvoisa rouva puhemies! Kyllä minusta on
syytä myös tällä tasolla kantaa hyvin vakavaa huolta siitä, mikä on kirjastojen tulevaisuus.
Kunnissa on usein resurssipula, ja silloin myös valtion toimijoiden on omalta osaltaan var-
mistettava, että tätä meidän arvokasta järjestelmäämme ei kerta kaikkiaan ajeta alas. Siksi
en ole yhtään yllättynyt siitä, että suomalainen kulttuuriväki, kirjastoväki, kaikki ovat käy-
neet tätä huolestunutta keskustelua hallituksen esityksistä.

Noin yleisesti, kun muutenkin puhumme kirjastojen tulevaisuudesta, niin mehän olem-
me sosialidemokraatteina esittäneet myös sitä, että nämä ajat ovat hyviä aikoja rakentaa ja
korjata. Niinpä olemme omassa vaihtoehtobudjetissamme esittäneet esimerkiksi konkreet-
tisia toimia, jotta voisimme näinä aikoina turvata lasten lukuharrastusta ja ihmisten mah-
dollisuutta käyttää kirjastoja myös niin, että me käyttäisimme rahaa siihen, että kirjastoja
kunnostetaan, korjataan, rakennetaan, etenkin kun nyt hallituksen suunnitelmissa on lopet-
taa kokonaan nämä kirjastorakentamisen määrärahat.

13.13 Arja Juvonen ps (vastauspuheenvuoro): Arvoisa rouva puhemies! Kirjastolaitos
on rakennuksena ja instituutiona arvokas ja vanha, ja Eduskunnan kirjasto edustaa juuri si-
tä. Siellä seinällä lukee: "Hys hiljaa, kirjastolla on korvat." Täällä puhutaan hiljaisesta tie-
dosta, mikä on tärkeää. "Hiljaisuus on vastauksena sietämätön", sanoi Charles Dickens,
mutta hiljaisuus kuuluu kirjastoihin.

Tein joku aika sitten Espoon valtuustossa aloitteen siitä, että hiljaiset tilat palautetaan
kirjastoon, koska on paljon kirjastoja, missä tilat ovat lähinnä tällaista oleskelu- ja moni-
toimitilaa. Onkin ilo kertoa, että vastauksena siihen kaupunki otti asiasta onkeensa ja meil-
le on tulossa peräti 127 neliötä uutta tilaa ja siitä osa tulee hiljaiseen tilaan muun muassa
3



Pöytäkirjan asiakohta PTK 42/2016 vp
uudessa Ison Omenan kirjastorakennuksessa, joka valmistuu. Tämä asia on hyvin tärkeä,
että me säilytämme myös jonkun paikan meillä, missä on rauha ja missä on tyyneys ja mis-
sä ihmiset voivat rauhassa lukea ja viettää aikaansa. Tämä kirjastojen muuttuminen olo-
huoneiksi ja oleskelutiloiksi on mielestäni täysin väärä kehityssuunta Suomessa.

13.14 Eero Heinäluoma sd (vastauspuheenvuoro): Arvoisa puhemies! Ei tarvitse olla en-
tinen kulttuuriministeri, että voi puhua kirjastojen puolesta ja kantaa huolta siitä, että kir-
jastot ovat kaikkien kansalaisten ulottuvilla myös jatkossa.

Arvostan suuresti edustaja Zyskowiczin teräviä kommentteja usein keskustelussa, mut-
ta nyt täytyy sanoa, että edustaja Zyskowiczin kirves kyllä karahti oikein isoon kiveen ja
toivottavasti sitten jatkossa tulee terävämpiä kysymyksiä. Nimittäin kyllä kirjasto kuuluu
semmoisiin peruspalveluihin, joiden täytyy olla kaikkialla saatavilla, ei se voi riippua siitä,
mitä kuntapäättäjät kussakin talousahdingossa päättävät. Se on samanlainen koko meidän
sivistykseemme ja suomalaiseen kulttuuriimme ja pärjäämiseemme liittyvä yhteinen omi-
naisuus kuin vaikkapa peruskoulu, joka sekin täytyy kaikkien järjestää, jokaisen kunnan
täytyy huolehtia peruskoulutuksesta.

Tässä pitää olla harvinaisen kirkkaana mielessä, että kirjastopalvelut ovat se meidän
kansallisen kulttuurimme, todellisen lukutaitomme, sivistyksemme osa, josta täytyy pitää
huolta, ja toivon, että tätä ei nyt laiteta minkään säästötalkoiden mukana menemään.

13.15 Timo Heinonen kok (vastauspuheenvuoro): Arvoisa rouva puhemies! Olen samaa
mieltä, että kirjastoilla on hieno historia ja tärkeä rooli suomalaisessa arjessa, ja sitä niillä
varmasti tulee tulevaisuudessakin olemaan. Itse asiassa kuitenkin aika monissa paikoissa
on ollut myös sitä kehitystä nykylainsäädännönkin aikaan, että palvelut ovat keskittyneet
kuntaliitosten myötä vain siihen keskuskaupunkiin ja enää ei kaikkialla voida puhua aivan
aidosta lähipalvelusta, jos puhutaan fyysisesti kirjastosta.

Mutta onneksi pääministeri Sipilän hallitus on ryhtynyt myös toimeen palveluiden säh-
köistämiseksi. Itse asiassa tulevaisuudessa kirjastot ovat entistä enempi sellaisia paikkoja,
että nämä palvelut ovat saavutettavissa erilaisilla keinoilla. Mutta pidän yhtä lailla huolta
tulevaisuuden kirjastoista kuin täällä edustajat Viitanen ja Heinäluoma, ne ovat arvokas
juttu olleet ja tulevat sitä Suomessa tulevaisuudessakin olemaan.

13.16 Antti Lindtman sd (vastauspuheenvuoro): Arvoisa rouva puhemies! Ei kansa elä
vain leivästä, kuuluu vanha sanonta. Tarvitsemme myös sivistystä ja hengen sivistystä, ja
tässä suhteessa suomalainen kirjasto on kyllä meidän henkisen sivistyksemme ja tasa-ar-
vomme, voi sanoa, kirkkain timantti. Tässä suhteessa on kyllä todella valitettavaa, että jat-
kossa voi olla mahdollista se tilanne, että kirjastopalvelut eivät ole tasapuolisesti eri kun-
nissa saatavilla. Saattaa olla mahdollista, että tulee isojakin aukkoja säästöpaineissa.

Puutun myös edustaja Zyskowiczin kommentteihin, jotka yleensä todella ovat teräviä.
Kun hän tässä sanoi, että hän luottaa kuntapäättäjiin, niin tässä ei ole kyllä nyt hallituksen
toiminnassa logiikkaa. Kun näistä terveysmaksuista puhuttiin, silloin hallitus sanoi, että
luotamme kuntapäättäjiin. Sitten kun kuntapäättäjät sanoivat, että me emme halua tehdä
näitä säästöjä, niin nyt sitten hallitus sanoo, että nyt niitä pitää leikata jostain muualta.
Edustaja Zyskowicz, luottaako hallitus kuntapäättäjiin vai ei?
4



Pöytäkirjan asiakohta PTK 42/2016 vp
13.17 Ben Zyskowicz kok (vastauspuheenvuoro): Arvoisa rouva puhemies! Kiitän arvos-
tavista kommenteista. En itse asiassa ottanut vahvasti kantaa sen puolesta, että riittää, että
luotamme kuntapäättäjiin, vaan tarkoitukseni oli edustaja Viitasen ensimmäisen puheen-
vuoron johdosta tuoda esiin asian molemmat puolet. Eli toisaalta kaikki se, mitä täällä on
hyvää sanottu kirjastolaitoksen merkityksestä sekä Suomen kansan historiassa että tänä
päivänä ja varmasti myös tulevaisuudessa, pitää paikkansa, ja minun on siihen helppo yh-
tyä. Halusin vain tuoda esiin sen näkökulman, mikä on niiden pohdiskelujen taustalla, joita
hallituksen piirissä on käyty siitä, että kuntien toimintaa ei säänneltäisi nykyiseen tapaan
niin tarkasti valtakunnan tasolla eduskunnassa tehtävillä laeilla, vaan annettaisiin kunta-
päättäjille lisää liikkumatilaa. Tällainen ajattelu siinä oli taustalla. En sanonut, että juuri
tässä asiassa olisi näin hyvä tai tärkeätä menetellä.

13.18 Pia Viitanen sd (vastauspuheenvuoro): Arvoisa rouva puhemies! On erittäin hyvä
kuulla, että edustaja Zyskowiczkin on sitä mieltä, että välttämättä ei tarvitsisi näin mene-
tellä. Siksi kyllä haluan nyt hallituspuolueille heittää palloa siinä, että älkää menetelkö
näin. Viime kaudella käynnistettiin kirjastolain kokonaisuudistus, ja olisi pähkähullua, että
lainsäädäntöä uudistetaan toisella kädellä ja toisella kädellä ilmoitetaan, että hei, teidän ei
tarvitse noudattaa lakia. Minä näen tässä aika suuria uhkakuvia, synkkiä pilviä, varsinkin
kun sitten tämä resurssipula on tosiasia. En näkisi missään tilanteessa perusteltuina näitä
toimia, jotka tosiasiassa tulevat johtamaan kirjastolaitoksen rapautumiseen ja alasajoon.
Niille ei ole mitään perusteita.

Tietenkin kun hallitus on ottanut nyt joissain hölmöimmissä esityksissään takapakkia,
niin voisiko nyt tässäkin suomalaisen kulttuurin ja kirjallisuuden, kansalaisten lukuharras-
tuksen, lukutaidon edistämisen nimissä tehdä takapakkia ja yhdessä päättää, että turvaam-
me suomalaisen kirjastolaitoksen tulevaisuuden? Me tiedämme, että kansa rakastaa kirjas-
toja. Joka kerta, kun joku kirjasto meinataan jossain kunnassa lakkauttaa, kyllä siellä aika-
moinen kansanrintama on sanomassa, että ette vie minun kirjastoani. Lähikirjastokin on
hyvin tärkeä, ja tänä päivänä esimerkiksi lähiöissä ja muualla täytyy olla näitä (Puhemies
koputtaa) palveluja saatavilla.

13.20 Timo Harakka sd (vastauspuheenvuoro): Arvoisa puhemies! Puhutaan nyt ihan re-
hellisesti tästä asiasta. Tarkoituksena oli kuitenkin saada aikaan säästöjä, se oli tämän koko
harjoituksen lähtökohta, ei niinkään se, että kunnallista itsehallintoa tässä vahvistettaisiin.
Silloin lopputulos hallituksen toiveesta on se, että myös kirjastomäärärahoista kunnat sääs-
täisivät rahaa. Tämä tarkoittaa sitä, että tämä elintärkeä palvelu heikkenisi, ja sitä on syytä
vastustaa.

Kirjastot ovat suomalaisen sivistyksen kulmakivi, ja myöskin suomalaisen Pisa-menes-
tyksen ja lukutaitomenestyksen kulmakivi piilee juuri kirjastoissa. Se tarkoittaa myöskin
sitä, että maahanmuuttajille kirjasto on myös paikka, jossa voi kokoontua, tehdä läksyjä ja
sopeutua paremmin suomen kieleen ja suomalaiseen yhteiskuntaan.

Eduskunnan kirjasto on hyvin resursoitu laitos, se on tutkimukselle ja tutkijoille äärim-
mäisen tärkeä, mutta asiakkaat eivät ehkä ole löytäneet sinne parhaalla mahdollisella taval-
la. Tämä on vastakohtana sille, että suomalaisten kunnallisten kirjastojen käyttöaste on val-
tava ja niiden lukija- ja lainamäärät ovat edelleen äärimmäisen korkealla tasolla.
5



Pöytäkirjan asiakohta PTK 42/2016 vp
13.21 Hannu Hoskonen kesk (vastauspuheenvuoro): Arvoisa rouva puhemies! On todel-
lakin niin, että Suomessa kirjastojen ystäviä ovat kaikki, ja kunnat varmasti pitävät huolen
siitä, että kirjasto on se asia, jonka puolesta halutaan tehdä töitä ja jota halutaan kehittää.
Näin on kotikunnassanikin.

Mutta mitä sitten tulee tähän taloudenpitoon, niin sekin on huomioitava kuntapäättäjien,
että kun valtiovalta lähettää aina sanktioita leikkaamalla sitä sun tätä — sekin on yleisen ta-
loustilanteen sanelema totuus — sekin on otettava huomioon, koska siinähän pahimmil-
laan käy niin, että jos kunta ei pidä taloudestaan huolta ja mennään sitten asteikolla kriisi-
kuntaan, niin se johtaa taas sitten siihen tilanteeseen, jossa kunta pistetään selvitystilaan,
minkä jälkeen valtioneuvosto tekee päätöksen, ja todennäköisesti liitos tapahtuu lähim-
pään naapurikuntaan, mikä parhaaksi siinä tilanteessa katsotaan. Siinä tilanteessa ei ole sit-
ten enää valintakeinoja. Elikkä kyllä tämä talouden hyvän tason pitäminen kunnissa on kai-
kille kunnan luottamushenkilöille ja virkamiehille asia numero yksi. Mutta valtiovallan on
pidettävä huoli myös siitä, että työllistämismahdollisuuksia tulee muuallekin kuin keskus-
paikkoihin. Muutenhan tämä Suomi kuolee.

13.22 Pauli Kiuru kok (vastauspuheenvuoro): Arvoisa rouva puhemies! Hallitus suhtau-
tuu erittäin arvostavasti kirjastolaitokseen, ja siitä esimerkkinä on se, että aivan tähän lä-
helle nousee tällä vaalikaudella keskustakirjasto. Se on 100 miljoonan euron hanke, johon
valtion tukea tulee 30 miljoonaa euroa, niin että se on erittäin suuri huomionosoitus kirjas-
tolaitokselle.

Edustaja Heinonen nosti keskusteluun veteraanikansanedustajien haastattelut. Viime
vuonna niitä tehtiin 13 kappaletta. Kaiken kaikkiaan veteraanikansanedustajia on haasta-
teltu 932 kappaletta. Työ etenee. Mutta tullakseen veteraanikansanedustajaksi täytyy olla
entinen kansanedustaja, ja me tiedämme, että Kanerva ja Zyskowicz varmasti jatkavat pit-
kään, joten he eivät tällä tietämällä pääse haastatteluun vähään aikaan.

Sen sijaan hyviä uutisia kysymykseesi: Pääsihteeri Tiitinen tullaan haastattelemaan.
Hän on suullisesti lupautunut, että hän on käytettävissä, ja hän pystyy syventämään sitä tie-
toa, mikä tähän eduskuntatyöhön liittyy, ja tuomaan toisen näkökulman, hieman erilaisen
näkökulman kuin mikä kansanedustajilta itseltään nousee.

13.24 Timo Heinonen kok (vastauspuheenvuoro): Arvoisa puhemies! Kiitos kirjaston
puheenjohtajalle, edustaja Kiurulle, tästä vastauksesta. On hienoa, että tällainen kokenut
virkamies kuin väistynyt pääsihteeri Seppo Tiitinen saadaan tähän kokonaisuuteen mu-
kaan. Minun mielestäni se on hyvä pitää mielessä, että meillä on talossa monia pitkän lin-
jan tekijöitä, ja tämä on ehkä hyvä perinne aika-ajoin katsoa, onko sellaisia henkilöitä, joil-
la olisi kerrottavaa tulevaisuuden tutkijoille. Ja niin kuin tässä kirjaston kertomuksessa to-
detaan, kirjasto on antanut myös käyttöluvan koko haastatteluaineistoon kahdelle Edus-
kuntatutkimuksen keskuksen tutkijalle, eli tätä hyödynnetään myös hyvällä tavalla. Hie-
noa, että nämä ovat käytössä — vaikka se Tiitisen lista ei haastattelussa selviäisikään.

13.25 Pia Viitanen sd (vastauspuheenvuoro): Arvoisa rouva puhemies! Tästä olemme
varmasti kaikki samaa mieltä, mutta minä nyt vielä haluan edustaja Hoskosenkin puheen-
vuoron johdosta todeta, että eihän tässä ole hallituksen ja hallituspuolueiden logiikan kans-
sa päätä eikä häntää. Toisaalta sanotaan, että me kaikki rakastamme kirjastoja, ja niin kan-
sa rakastaa, mutta samaan aikaan hallitus antaa sen signaalin kuntapäättäjille, että säästä-
6



Pöytäkirjan asiakohta PTK 42/2016 vp
kää muun muassa kirjastoista näiden normitalkoiden nimissä. Ettekö te, arvoisat hallitus-
puolueen edustajat, ole nähneet ja kuulleet sitä huolta, minkä tämä hallitusohjelma aiheut-
ti? Se tuntuu pähkähullulta, että sanotaan, että lakia ei tarvitse noudattaa näissä asioissa.
Ihan sama pätee nuorisotoimen tämän kaltaisiin kysymyksiin. Tämä on hyvin vakava, iso
asia, mikä äärellä olemme.

Olen siitä tyytyväinen, että täällä on tullut hallituspuolueiltakin ymmärtämystä ylipää-
tään kirjastolaitosta kohtaan. Minä nyt toivon, että voisitteko viedä terveiset teidän minis-
terillenne, arvoisat edustajat Zyskowicz ja Heinonen, että tämä hanke kerta kaikkiaan on
kestämätön ja se on peruttava. Eli hallituksen ei tule ajaa alas suomalaista hienoa kirjasto-
laitosta. (Timo Heinonen: Ei hallitus sitä alas aja!)

Puhemies Maria Lohela:  Sitten puhujalistan pariin. Edustaja Heinonen on siinä ensim-
mäisenä.

13.26 Timo Heinonen kok: Arvoisa rouva puhemies! Eduskunnan kirjaston kertomuk-
sesta olemme vuosittain käyneet täällä keskustelua, ja tietysti monien isojen keskustelujen
ympärillä tämä tuntuu aina vähän pienemmältä asialta. Mutta kun itse aikanaan ensimmäi-
sen eduskuntakauden sain olla myös Eduskunnan kirjaston hallituksessa ja silloin kirjas-
ton puheenjohtajana toimi pitkän linjan parlamentaarikko kansanedustaja Tuomioja, niin
sain kyllä hyvän perehdytyksen kirjastomme toimintaan ja myös siihen, että tällä on paljon
paljon isompi merkitys kuin tavallisessa julkisessa keskustelussa halutaan ymmärtää tai
tiedetään. Usein ajatellaan, että siellä on kirjastokin kansanedustajien käytössä, mutta tällä
kirjastollahan on paljon paljon isompi merkitys. On usein mukava ollut huomata, miten
nuoret ovat löytäneet Eduskunnan kirjaston ja hyödyntävät sitä tutkimustyössä. Tämä on
myös loistava paikka saada sellaiset kirjat luettavaksi, mitkä usein ovat monesta muusta
kirjastosta varattuina pitkillä varauslistoilla.

Eduskunnan kirjaston peruskorjaus saatiin päätökseen, ja viime vuosi oli ensimmäinen
uusissa tiloissa. On myönteistä nähdä myös se, että ihmiset ovat löytäneet takaisin tämän
kirjaston asiakkaiksi. Lainojen määrät eivät toki ole vielä aivan sillä tasolla kuin ne ennen
remonttia olivat, mutta siellä on selkeä nousu, 11,4 prosenttia enemmän kuin edellisvuon-
na. Uskon, että se tästä jonkin verran vielä tulee kasvamaan, vaikkei aivan niihin lukuihin
ehkä enää tulla pääsemään sähköisiin malleihin siirryttäessä.

Arvoisa puhemies! Aivan lopuksi: On hienoa, että veteraanikansanedustajien haastatte-
luja on pystytty tekemään vuosittain lisää, viime vuonna 13, ja näitä tutkimuksia on jatket-
tu. Yksi hieno uutinen tässä lyhyessä täysistunnossa oli se, että tullaan haastattelemaan
myös väistynyt, arvostettu pääsihteeri Seppo Tiitinen tähän muistitiedon keräysprojektiin.
Toivottavasti myös kansanedustajat Kanerva, Zyskowicz ja esimerkiksi Tuomioja saa-
daan mukaan, sillä on tärkeää, että tieto on kansissa.

13.28 Arja Juvonen ps: Arvoisa rouva puhemies! Kyllä muistitiedon kerääminen ja hil-
jaisen tiedon saattaminen kansioihin on tärkeää, ja sille löytyy kannatusta.

Eduskunnan kirjasto on arvokas ja perinteinen ja on juuri sellainen kirjasto, jollaisena
me olemme tottuneet kirjaston näkemään. Siellä on rauhallista ja hiljaista, ja tämä kehitys
ei, ikävä kyllä, niin kuin tuossa edellisessä puheenvuorossani jo otin esille, ole kaikissa kir-
jastoissa samanlaista. Tämä on se, mitä kyllä kaivataan. Eli tosiaan kirjastot ovat joissakin
paikoissa hyvinkin meluisia. Siellä on lähinnä olohuonemainen ja oleskelutilamainen tun-
7



Pöytäkirjan asiakohta PTK 42/2016 vp
nelma, ja se on toki ymmärrettävää, että nuoret hakeutuvat kirjastoihin. Ei välttämättä ole
niitä tiloja sitten muualla. Mutta kyllä meidän pitää pitää kiinni siitä periaatteesta, että kir-
jastossa on se rauha ja hiljaisuus myös niille, jotka sitä kaipaavat. Hiljaisten tilojen puute
on noussut ongelmaksi monissa kirjastoissa ja monilla paikkakunnilla.

Tosiaan Espoossa valtuutetut ottivat tähän hyvin kantaa, ja tein valtuustoaloitteen, jotta
hiljaisia tiloja palautettaisiin niille, jotka niitä kaipaavat. Opiskelijat muun muassa hakevat
paikkaa, missä voivat opiskella ja tehdä tehtäviään. Aloite sai hyvin kannatusta. Myös kun-
talaiskysely asiasta tehtiin paikallisen Länsiväylä-lehden toimittamana, ja 84 prosenttia
haastatteluun vastanneista oli sitä mieltä, että kyllä hiljaisille tiloille on kysyntää ja ne ei-
vät saa kadota kirjastoista.

Meille on tosiaan tulossa yli 100 neliötä uutta tilaa Espooseen ja siitä osa hiljaiseen kir-
jastoon. Myös Kauklahden kirjastossa on otettu käyttöön hieno käytäntö, että henkilöt voi-
vat päästä omilla kirjastokorteillaan sisälle ilman, että siellä on valvojia. Se antaa vastuuta
ja vapautta, mutta myös sitä, että on olemassa jossakin tila, missä on rauhallista ja muka-
vaa tutustua kirjoihin. Se on auki kello 10:een asti illalla. Tämän ovat opiskelijat ja nuoret
ottaneet hyvin mieluusti vastaan. Tällaisia erilaisia uusia ideoita myös kirjastomaailmaan
kaivataan, ja ne ovat tervetulleita.

Keskustelu päättyi.

Asia lähetettiin sivistysvaliokuntaan.
8


