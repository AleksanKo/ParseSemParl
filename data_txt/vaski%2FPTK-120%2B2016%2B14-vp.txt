















































DEMF2.tmpSave.xml


Pöytäkirjan asiakohta PTK 120/2016 vp

 Tarkistettu
4.0

Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

14. Hallituksen  esitys eduskunnalle  kilpailukykysopimuksessa  sovittua muutosturvaa, 
työnantajan ja henkilöstön välistä yhteistoimintaa sekä työterveyshuoltoa koskevaksi lain-
säädännöksi

Hallituksen esitys HE 211/2016 vp
Valiokunnan mietintö TyVM 11/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 14. asia. Käsittelyn pohjana on työelämä- ja tasa-arvovaliokunnan mietintö TyVM
11/2016 vp. Nyt päätetään lakiehdotusten sisällöstä.

Keskustelu

21.37 Sami Savio ps: Arvoisa puhemies! Tämä työntekijän muutosturvaa irtisanomisti-
lanteessa laajentava lakiesitys on osa työmarkkinajärjestöjen keskenään neuvottelemaa
kilpailukykysopimusta ja samalla osoitus työntekijäpuolen kilpailukykysopimuksen myö-
tä saavuttamista eduista. Tämän lakiesityksen mukaan työnantajan, jonka palveluksessa
työskentelee säännöllisesti vähintään 30 henkilöä, on tarjottava tuotannollisin ja taloudel-
lisin syin irtisanotuille työntekijöilleen mahdollisuutta osallistua työllistymistä edistävään
valmennukseen tai koulutukseen, mikäli irtisanotun henkilön työsuhde on kestänyt vähin-
tään viisi vuotta. Koulutus tai valmennus on verovapaa etu sen saajalle, ja kyseinen muu-
tosturvan laajennus parantaa irtisanottujen mahdollisuuksia kehittää osaamistaan ja siten
heidän edellytyksiään päästä uudelleen mukaan työmarkkinoille. Vastaavien ehtojen toteu-
tuessa irtisanotuille tarjotaan myös mahdollisuutta käyttää työterveyshuollon palveluja
puolen vuoden ajan työntekovelvoitteen päättymisestä lukien, elleivät he työllisty uudel-
leen kyseisen ajanjakson aikana. Tällä lakimuutoksella pyritään tukemaan irtisanottujen
työ- ja toimintakykyä ja siten edistämään heidän mahdollisuuksiaan työllistyä pikaisesti.

Arvoisa puhemies! On hyvä, että tämä osa kilpailukykysopimusta voidaan viedä eteen-
päin ja laeiksi valiokunnan yksimielisen mietinnön ja tuen turvin.

Yleiskeskustelu päättyi.

Eduskunta hyväksyi hallituksen esitykseen HE 211/2016 vp sisältyvien 1.-12. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


