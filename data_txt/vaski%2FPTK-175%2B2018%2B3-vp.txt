















































DEM3995.tmp.xml


Pöytäkirjan asiakohta PTK 175/2018 vp
Pöytäkirjan asiakohta 

PTK 175/2018 vp

Täysistunto

Tiistai 12.3.2019 klo 12.00—14.44

3. Lakialoite laiksi kansanedustajain eläkelain muuttamisesta annetun lain voimaantulos-
äännöksen 2 momentin kumoamisesta ja eräiksi siihen liittyviksi laeiksi 

Lakialoite LA 84/2018 vp
Kansalaisaloite KAA 1/2018 vp
Lakialoite LA 18/2016 vp
Valiokunnan mietintö StVM 36/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 3. asia. Käsittelyn pohjana on sosiaali- ja terveysvaliokunnan mietintö StVM 36/
2018 vp. Nyt päätetään lakiehdotusten sisällöstä.

Asia pantiin pöydälle tähän täysistuntoon ja yleiskeskustelu keskeytettiin 5.3.2019 pide-
tyssä täysistunnossa.

Jatketaan yleiskeskustelua tästä aiheesta.

Keskustelu

13.55 Simon Elo sin: Arvoisa rouva puhemies! Muistan erään kerran torilla, kun rouva to-
tesi minulle paheksuen, että te kansanedustajat ette maksa edes veroja palkastanne. Kan-
san mielessä on vahvoja ajatuksia siitä, millaista on olla kansanedustaja. Osa ajatuksista on
totta ja osa ei. Maksamme kyllä verot palkastamme. 

Kahdeksan eduskuntaryhmää on päätynyt kansan oikeustajun mukaiseen ratkaisuun
esittäessään, että kansanedustajan sopeutumiseläkejärjestelmä lakkautetaan. Minun kuppi-
ni meni nurin lopullisesti keväällä 2018, kun media uutisoi entisestä kansanedustajasta,
joka on ollut ansiotyössä ja nostanut sopeutumiseläkettä yhtäjaksoisesti vuodesta 2003.
Järjestely, jossa entinen kansanedustaja on ollut täydellä palkalla ensin kuukauden töissä ja
sitten kuukauden vapaalla, ei palvele enää millään tavalla sitä ajatusta, mikä kansanedus-
tajan eläkelakiin on sopeutumiseläkettä säädettäessä kirjattu. 

Julkisuuteen on myös tullut esimerkkejä, miten palkka otetaan esimerkiksi pääomatulo-
na, jotta vaikutukset sopeutumiseläkkeeseen olisivat mahdollisimman pienet. Suhmuroin-
tia on ollut aivan liian paljon. Nyt väärinkäytöksistä tehdään loppu: seteliselkärankaiset
laitetaan kuriin. 

Jos jokin, niin kansanedustajan sopeutumiseläke on aiheuttanut moraalikatoa. Hallitus
on joutunut vaikeassa taloustilanteessa leikkaamaan, sopeuttamaan ja puuttumaan etuuk-
siin. Vaikutukset ovat ulottuneet kaikkiin. Kansanedustajan saamaa sopeutumiseläkettä ei
voi varsinkaan tällaisessa tilanteessa pitää tarkoituksenmukaisena.
 Tarkistettu
3.3



Pöytäkirjan asiakohta PTK 175/2018 vp
Arvoisa puhemies! Kansalaiset ottivat myös vahvasti kantaa kansanedustajien sopeutu-
miseläkkeisiin. Sopeutumiseläkkeen poistamista vaativa kansalaisaloite keräsi yli 70 000
kannatusilmoitusta. 

Edustin sinistä eduskuntaryhmää puheenjohtajien välisissä neuvotteluissa. Täytyy sa-
noa, että aluksi en uskonut, että löytäisimme yhteisymmärrystä. Olen iloinen, että olin vää-
rässä. Yhteiseen esitykseen sitoutuivat kaikki muut paitsi perussuomalaiset. Sopeutumi-
seläkkeet poistuvat. Jatkossa kaikki kansanedustajat saavat tehtävänsä jälkeen sopeutumis-
rahaa, joka on ollut käytössä jo vuodesta 2011 ja sen jälkeen valituilla kansanedustajilla.
Sopeutumisrahaa maksetaan 1—3 vuotta sen perusteella, kuinka pitkään on ollut kansan-
edustajan tehtävässä. Tämä perustuu neuvottelujen aikana saamiimme perustuslakiasian-
tuntijoiden lausuntoihin. Sopeutumisrahaa maksettaessa otetaan huomioon ansio- ja yrittä-
jätulojen lisäksi myös pääomatulot, joten mahdolliset väärinkäytökset estetään. 

Edellinen puhemies Maria Lohela aloitti virkamiestyön sopeutumiseläkkeiden lakkaut-
tamiseksi, ja nykyinen puhemies Paula Risikko on vienyt työn ansiokkaasti loppuun. Kii-
tos kuuluu molemmille puhemiehille ja kaikille niille eduskuntaryhmille, jotka ovat sopi-
muksessa mukana.

Arvoisa puhemies! Tässä yhteydessä haluan käyttää mahdollisuuden sanoa muutaman
sanan politiikan dinosauruksista, kuten media on pitkäaikaisia kansanedustajia kutsunut.
Suomi ei enää elä kansanvallan jurakautta, vaan olemme vakiintunut ja vakaa demokratia.
Osaltaan kiitos siitä kuuluu pitkäaikaisille parlamentarismin puolustajille, joista nyt osa
jättää eduskunnan. Kiitos Timo Soini, Seppo Kääriäinen, Pertti Salolainen, Timo Kalli,
Lea Mäkipää, Sirkka-Liisa Anttila, Martti Mölsä, Lauri Ihalainen, Mauri Pekkarinen,
Markku Rossi, Kauko Juhantalo, Kari Uotila, Eero Heinäluoma, Stefan Wallin, Tapani
Tölli ja muut eduskunnan jättävät kunnioitetut kansanedustajat. Eduskunnan täytyy jatkos-
sa sopeutua elämään ilman teidän valloittavaa persoonaanne ja tärkeää panostanne salikes-
kusteluihin. Uskallan sanoa, että eduskunta tulee kaipaamaan teistä jokaista. [Pertti Salo-
lainen: Kiitoksia! Hieno tunnustus! — Kari Uotila: Ei kyllä kuivaa silmää näy salissa! —
Pertti Salolainen: Se oli miehekäs puhe, Simon! — Simon Elo: Kiitos, kiitos!] 

14.00 Arja Juvonen ps: Arvoisa rouva puhemies! Hyvät kansanedustajat! Sosiaali- ja ter-
veysvaliokunta käsitteli sopeutumiseläkelakialoitteen, joka on siis täältä eduskunnasta läh-
töisin. Olen sosiaali- ja terveysvaliokunnan perussuomalaisten jäsen ja jättänyt tästä ai-
heesta vastalauseen, ja esittelen hieman tässä meidän vastalauseemme taustaa ja pohjaa. 

Arvoisa rouva puhemies! Suomen kansa on jälleen kerran käyttänyt sitä kansalle järein-
tä asetta, kansalaisaloitetta, tuodessaan heille tärkeitä asioita eduskunnan käsittelyyn. Kan-
salaiset tekevät sen, mikä heidän mielestään on heille tärkeää, ja allekirjoittamalla kansa-
laisaloitteen saattavat meidän tietoomme niitä asioita, joita toivovat meidän täällä ajavan
eteenpäin, ja joitakinhan on myös edennyt täällä salissa. Ja nyt sitten tällainen lakialoite,
joka on tullut eduskuntaryhmiltä. 

Perussuomalaiset lähtivät korjaamaan kohtuuttomuuksia eli sopeutumiseläkejärjestel-
män lakkauttamista asiasta tehdyn kansalaisaloitteen sekä perussuomalaisten asiasta teke-
män lakialoitteen mukaisesti. Meidän ryhmästämmehän on tullut myös tähän lakkauttami-
seen liittyvä lakialoite. Perussuomalaisten eduskuntaryhmän kannan mukaan lakkautta-
misasiaan ei olisi saanut liittää kansanedustajien omien etuuksien nostoa, ja me koemme
ryhmänä, että tällaista kuitenkin nyt tapahtuu. Valmistelussa uudistuksen alkuperäisten ta-
voitteiden ohelle kansanedustajien sopeutumiseläkkeen purkamiseen liitettiin useita etui-
2



Pöytäkirjan asiakohta PTK 175/2018 vp
suuksien parannuksia. Perussuomalaiset eivät hyväksy sopeutumisrahan määrän nostoa.
Tätä vielä korostaa se, ettei sopeutumisrahan saamiseen liity minkäänlaista aktiivisuusvel-
voitetta. Ehdotuksiin sisältyy myös muita etuuksien nostoja, joita perussuomalaiset eivät
kannata. Tämä aktiivisuusvelvoite on meidän vastalauseessamme erittäin ajankohtainen,
koska meillä on Suomessa tällä hetkellä aktiivimalli, joka velvoittaa työnhakijoita aktiivi-
suuteen, ja me näemme, että kyllä me kansanedustajatkin tästä vielä työmarkkinoille läh-
demme jatkamaan sitä tehtävää siellä. 

Näiden epäkohtien korjaamiseksi vastalauseessa ehdotetaan pykälämuutoksia, että eläk-
keensaajalla, jolla on maksussa nyt lakkautettava eläke, on oikeus saada lakkautetun eläk-
keen sijaan sopeutumisrahaa kahden vuoden ajan. Lakialoitteessa oikeus sopeutumisra-
haan ehdotettiin kolmen vuoden pituiseksi. Eli perussuomalaiset esittävät kahta vuotta. 

Tässä käsittelyssä olevassa lakialoitteessa ehdotetaan myös, että sopeutumisrahaa mak-
setaan, mikäli edustajantoimi on kestänyt vähintään yhden vuoden. Ehdotamme vastalau-
seessa tältä osin voimassa olevan oikeustilan säilyttämistä. Tällöin, jos kansanedustaja ei
ole edustajantoimen päättyessä saavuttanut eläkeikää, hänellä on oikeus sopeutumisra-
haan siten, että sopeutumisrahaa maksetaan enintään yhden vuoden ajan, mikäli edustajan-
toimi on kestänyt vähintään kolme vuotta mutta vähemmän kuin seitsemän vuotta. 

Vastalauseessa ehdotetaan edelleen, että jos kansanedustaja on sopeutumisrahan päät-
tyessä täyttänyt 59 vuotta, sopeutumisrahaa voidaan maksaa 65 vuoden ikään asti. Sopeu-
tumisrahan määrä on aina vähintään se määrä, joka 6 §:n 1 momentin mukaisesti karttuu
seitsemän vuoden edustajantoimesta. Lakialoitteessa ehdotetaan, että sopeutumisrahan
määrä on aina vähintään se määrä, joka karttuu yhdeksän vuoden edustajantoimesta. Me
esitämme siis seitsemää vuotta, ja tämä lakialoite yhdeksää.

Lopuksi ehdotamme, että säännös, jonka mukaan kansliatoimikunta voi hakemuksesta
myöntää kansanedustajana toimineelle ylimääräisen sopeutumisrahan, poistetaan. Lakia-
loitteessa ehdotetaan mahdollisten kohtuuttomien tilanteiden varalta kansliatoimikunnalle
oikeutta myöntää terveydellisestä tai muusta erityisestä syystä harkinnanvaraista sopeutu-
misrahaa enintään 12 kuukauden ajaksi. 

Tässä meillä tulee sitten näitä pykälämuutosesityksiä, jotka esitellään sitten, kun niiden
aika on, mutta tässä kaiken kaikkiaan meidän vastalauseemme sisältö. Ja todellakin, kansa
tuo joskus hyvinkin vaikeita asioita eduskunnan käsiteltäväksi, monesti myös eettisiä ky-
symyksiä. Meillä on ollut tasa-arvoinen avioliittolaki, meillä on ollut eutanasiakansalaisa-
loite täällä käsittelyssä, meillä oli aktiivimalli-kansalaisaloite. Nyt meille tuotiin myös
tämä sopeutumiseläkkeiden poistaminen. 

Haluan vielä korjata muutamaa termiä tässä. Kun me puhumme, että kansanedustaja saa
palkkaa, niin sehän ei ole palkka, vaan se on palkkio. Toki meillä on myös veroton kulu-
korvaus, eli siltä osin me emme maksa veroa, vaan meillä on veroton kulukorvaus. Nämä
ovat vielä ne pienet oikaisut yleisiin termeihin.

14.05 Reijo Hongisto sin: Arvoisa puhemies! Sosiaali- ja terveysvaliokunnan mietinnös-
sä todetaan: ”Kahdeksan eduskuntaryhmän puheenjohtajan allekirjoittamassa lakialoit-
teessa ehdotetaan sopeutumiseläkejärjestelmän lakkauttamista ja kaikkien kansanedustaji-
en saattamista sopeutumisrahajärjestelmän piiriin. Sopeutumiseläke ehdotetaan lakkautet-
tavaksi myös kaikilta sopeutumiseläkettä tällä hetkellä saavilta entisiltä kansanedustajilta
heti lain tullessa voimaan.”
3



Pöytäkirjan asiakohta PTK 175/2018 vp
Sosiaali- ja terveysvaliokunta on mietintöä tehdessään huomioinut myös perustuslaki-
valiokunnan lausunnon, jossa todetaan, että perustuslakivaliokunta on katsonut, että la-
kiehdotukset voidaan käsitellä tavallisen lain säätämisjärjestyksessä. Edelleen perustusla-
kivaliokunta katsoo, että sopeutumiseläkkeen lakkauttaminen ei loukkaa sopeutumiseläk-
keeseen oikeutettujen eikä myöskään sitä jo nauttivien kansanedustajien omaisuudensuo-
jaa. Näin siis PeVi. Sosiaali- ja terveysvaliokunta pitää mietinnössään perusteltuna, että
kaikki kansanedustajat ovat samaisen etuusjärjestelmän piirissä edustajakautensa jälkeen.
Tämä on mielestäni erinomaisen hyvä, selkeä ja yhdenmukainen perusta ja ratkaisu. 

Arvoisa puhemies! Varsin nuoret eduskunnasta poisjääneet entiset kansanedustajat ovat
jo vuosikausien ajan saaneet tuhansien eurojen arvoista sopeutumiseläkettä, siis sopeutu-
miseläkettä eikä sopeutumisrahaa. Ihmiset saavat eläkettä, vaikka eivät muuten täytä mui-
ta eläkekriteerejä, ja tätä on ainakin minun vaikea hyväksyä saatikka ymmärtää. 

Arvoisa puhemies! Tämän takia minä kannatan kyllä tätä kahdeksan eduskuntaryhmän
puheenjohtajan allekirjoittamaa lakialoitetta. Toivon, että se tulee voimaan. — Kiitoksia.

14.07 Simon Elo sin: Arvoisa rouva puhemies! Ainakin osa näistä perussuomalaisten te-
kemistä muutosesityksistä liittyy sellaisiin kohtiin, joissa saattaisi olla kyllä perustuslailli-
siakin näkökohtia, jos niitä muutettaisiin, koska nimenomaan ne rajat, mitä on tässä kah-
deksan eduskuntaryhmän yhteissopimuksessa sovittu, liittyvät tosiaan perustuslakiasian-
tuntijoiden antamiin asiantuntija-arvioihin siitä, että jos heiltä, joilla on tämä sopeutumi-
seläke-etuus ollut, se poistetaan, niin ei saa syntyä valtiosääntöoikeudellisesti kohtuutto-
mia tilanteita, ja siksi näihin rajoihin on sitten päädytty.

Se, mitä ihmettelen, on se, että aikaisemmin esimerkiksi edustaja Huhtasaari tämän sa-
maisen aloitteen lähetekeskustelussa sanoi, että sopeutumisrahaa ei saa nostaa, mutta sit-
ten toisaalta ryhmänjohtaja Meri on sanonut julkisesti, että sopeutumisrahan pitäisi olla sa-
malla tasolla kuin ansiosidonnainen työttömyysturva on. Sehän nimenomaan nostaisi so-
peutumisrahaa ja nostaisi enemmän kuin nostaa tämä esitys, mistä kahdeksan eduskunta-
ryhmää on sopinut. Tämä ei nosta ansiosidonnaisen tasolle — lähelle mutta ei sille tasolle.
Eli kyllä tässä nyt logiikassa on suuria puutteita. Puheissa ei oikein ole päätä eikä häntää,
jos sanotaan lähetekeskustelussa, että ei haluta nostaa sopeutumisrahaa ja ei saa nostaa so-
peutumisrahaa, mutta sitten sanotaan, että se pitää nostaa ansiosidonnaisen tasolle. Kyllä
ainakin minä olen nyt vähän ymmälläni siitä, mikä se linja oikein on.

14.08 Sami Savio ps: Arvoisa puhemies! Kuten edustaja Juvonen tuossa aiemmassa pu-
heenvuorossaan totesi, myös perussuomalaiset kannattavat tämän täysin epäoikeudenmu-
kaisen sopeutumiseläkejärjestelmän lakkauttamista, ja nimenomaan siinä hengessä, joka
aiheesta tehdyssä kansalaisaloitteessa oli.

Mielestämme eduskunnasta putoavien tai muutoin edustajantoimesta luopuvien edusta-
jien etuuksia ei tulisi kohottaa nykyisestä. Emme ole myöskään esittäneet, että sopeutumis-
raha nostettaisiin ansiosidonnaisen päivärahan tasolle. Sitä vastoin olemme tehneet neljä
pykälämuutosehdotusta tähän mietinnön vastalauseeseen. Käyn ne vielä lyhyesti läpi,
vaikka edustaja Juvonen jo tässä hyvin esitteli. 

Ensinnäkin esitämme tässä omassa vastalauseessamme, että sopeutumisrahan nykyinen
edellytys, vähintään kolme vuotta kestänyt kansanedustajan toimi, säilytetään nykytasol-
laan eikä lyhennetä yhteen vuoteen. 
4



Pöytäkirjan asiakohta PTK 175/2018 vp
Lisäksi tässä lakialoitteessa, jonka muut eduskuntaryhmät ovat allekirjoittaneet, muute-
taan tätä sopeutumisrahan minimimäärän laskentaperustetta siten, että jatkossa minimikin
määräytyisi vähintään yhdeksän edustajanvuoden mukaan nykyisen seitsemän sijaan, ja
sehän tarkoittaisi toteutuessaan useiden satojen eurojen korotusta minimisopeutumisra-
haan. Perussuomalaiset kannattavat tältä osin lain nykytilaa ja siten tätä alempaa sopeutu-
misrahan tasoa.

Olemme myös tekemässä pykälävastalausetta siltä osin, että tämä siirtymäkausi olisi
vain kaksi vuotta esitetyn kolmen vuoden sijaan. Tämä siirtymäkausihan koskee nimen-
omaan niitä tilanteita, joissa oikeus sopeutumiseläkkeisiin lakkaa. Perustuslakiasiantunti-
jatkin olisivat meidän näkemyksemme ja annettujen lausuntojen perusteella olleet valmiit
hyväksymään tämän lyhyemmän, kahden vuoden siirtymäajan.

Vielä viimeisenä: Perussuomalaiset haluavat poistaa tästä lakialoitteesta pykälän, jolla
kansliatoimikunnalle myönnettäisiin harkintavaltaa ylimääräisen 12 kuukauden sopeutu-
misrahan myöntämiseen niissä tilanteissa, kun sopeutumisrahaoikeus on päättynyt. Mei-
dän näkemyksemme mukaan nimittäin kaikkia sopeutumisrahan saajia tulee jatkossakin
kohdella yhdenmukaisin, laissa selkeästi määritellyin perustein.

Arvoisa puhemies! Totean tässä loppuun varmuuden vuoksi vielä kertaalleen, että pe-
russuomalaiset siis kannattavat lämpimästi sopeutumiseläkejärjestelmän lakkauttamista,
mutta emme halua, että samassa yhteydessä korotetaan sopeutumisrahan tasoa ja helpote-
taan sen saamisen ehtoja nykyisestä. [Peter Östman pyytää vastauspuheenvuoroa]

Puhemies Paula Risikko: Edustaja Östman, vastauspuheenvuoro.

14.11 Peter Östman kd (vastauspuheenvuoro): Kiitos, rouva puhemies! Joo, edelleen pe-
russuomalaiset perustelevat päätöksensä, miksi he jäivät pois tästä yhteisestä sopimukses-
ta sillä, että he eivät hyväksy tämän sopeutumisrahan minimimäärän korotusta 1 800 eu-
rosta 2 100 euroon. Ihmettelen, minkä takia te sitten mieluummin olisitte halunneet, että se
sidottaisiin siihen ansiosidonnaiseen, koska se olisi ollut korkeampi, noin 2 400 euroa, tä-
män 2 100 euron sijaan. Te yrititte varmasti saada äänestäjät ymmärtämään teidän viestin-
ne ja taisitte onnistua siinä, mutta minusta on hyvä, että tämä asia käydään perusteellisesti
läpi. Te olisitte siis mieluummin sitoneet sen siihen ansiosidonnaiseen, mikä olisi tarkoit-
tanut, että se olisi noussut 300 eurolla. Miten te selitätte tämän?

Puhemies Paula Risikko: Sitten mennään puhujalistalle. 

14.12 Arja Juvonen ps: Arvoisa rouva puhemies! Kyllä tämä järjestelmä on ollut sekava
varmasti monelle kansanedustajalle itselleen kuin myös kansalaisille, ja sen takia me saim-
me tänne aloitteen.

Edustaja Elo, te sanoitte tuolla puhujapöntössä, että te maksatte palkastanne veroa. En-
sinnäkään meillä ei ole palkkaa, se on palkkio. Ja kyllä minä ainakin saan verovapaan ku-
lukorvauksen, siitä minä en maksa veroa, ja se tulla lätkähtää siihen palkan päälle. Elikkä
ei tiedetä näitä termejä, ja ei välttämättä tiedä itsekään, mistä asioista puhuu.

Minusta on hyvin tärkeä asia, että nyt kun me tämän käsittelemme täällä eduskunnassa,
niin sen jälkeen se väännetään niin rautalangasta — onko se tuonne eduskunnan sivuille,
tai minne se tulee — että myös kansalaiset ymmärtävät, mikä on kansanedustajan sopeu-
tumiseläkejärjestelmä ja millä tavalla mennään eteenpäin. Kyllä on se myös — kun ajatte-
5



Pöytäkirjan asiakohta PTK 175/2018 vp
lee, että täällä töitä tekee eikä laiskottele — että toki jokainen on tehdystä työstä ansainnut
sen palkkion tai palkan. Ja toki kansalaisilla on oikeus sitten myös antaa sitä kriittistä pa-
lautetta, ja varsinkin jos jättää työnsä vähän heikommalle tasolle sen tekemisen kannalta,
niin se palaute on myös aiheellista.

Mutta on hyvä asia, että nämä asiat kirkastetaan ja kerrotaan selkokielellä kansalaisille
myös, kuin myös meille kaikille kansanedustajille, se, millä tavalla nämä asiat etenevät.
[Antero Laukkanen pyytää vastauspuheenvuoroa]

Puhemies Paula Risikko: Ja otetaan vielä edustaja Laukkanen, vastauspuheenvuoro.

14.14 Antero Laukkanen kd (vastauspuheenvuoro): Arvoisa rouva puhemies! Ihan pak-
ko on nyt edustaja Juvoselle vaan todeta, että kansanedustajan työ on ehkä sillä tavalla
muusta työstä poikkeava, että kun tulemme tähän työhön, antaudumme aivan erityiselle
julkisuudelle. Meillä ei ole juuri minkäänlaista niin sanottua normaalia suojaa itseämme
kohtaan, vaan lähes kaikkea, mitä me teemme, voidaan julkisuudessa käyttää, siitä voi-
daan puhua puolestamme tai vastaan, ja jos lähdemme siitä oikeuteen ja koemme sen koh-
tuuttomana, niin lähes aina häviämme. Tähän työhön liittyy hyvin paljon sellaisia paineita
ja odotuksia, joita ei mihinkään muuhun työhön liity. 

No, pitäisikö meidän sitten jotenkin, kun jäämme pois täältä — olemme täällä 10 vuotta,
12 vuotta — sen jälkeenkin vielä saada tästä työstä jotenkin pienempi korvaus, jos emme
onnistu muuta työtä saamaan, niin kuin itse olen tullut tähän työhön työttömyyskassasta
suoraan? Minä en nyt oikein ymmärrä ollenkaan tätä teidän logiikkaanne tässä koko kes-
kustelussa.

Puhemies Paula Risikko: Sitten mennään puhujalistalle. 

14.15 Ritva Elomaa ps: Arvoisa puhemies! Edustajien sopeutumiseläke täällä eduskun-
nassa on puhuttanut valtavasti tuolla kentällä. Me perussuomalaiset olemme ainoa edus-
kuntaryhmä, jolla oli kuitenkin selkärankaa ja kanttia jättää vastalause koskien tätä kansan-
edustajien sopeutumiseläkkeiden uudistamista ja arvostella sitä.

Sopeutumiseläkkeet ovat perussuomalaisten mielestä kohtuuton etuus, ja ihmisten när-
kästys tähän liittyen on enemmän kuin oikeutettua. Nyt kuitenkin valitettavasti päädyim-
me sellaiseen tilanteeseen, että muut puolueet haluavat uudistukseen nojaten myös joita-
kin parannuksia kansanedustajien etuisuuksiin. Tämä ei kyllä meille perussuomalaisille
käy. [Peter Östman: Te haluaisitte vielä paremman!] 

On esitetty, että perussuomalaiset vastustaisivat sopeutumiseläkkeiden lakkauttamista
tai haluaisivat korottaa sopeutumisrahaa. Asianlaita ei ole näin. Meillä lähtökohtana so-
peutumiseläkejärjestelmän lakkauttamisessa olivat asiasta laadittu kansalaisaloite sekä pe-
russuomalaisten tekemä lakialoite. Meidän selvä kanta asiaan oli, että lakkauttamisasian
yhteydessä kansanedustajien etuisuuksia ei tule nostaa. Asia eteni kuitenkin muiden puo-
lueiden toimesta siten, että sopeutumisrahan määrää nostetaan ja muitakin etuisuuksia li-
sätään ja vieläpä ilman mitään aktiivisuusvelvoitetta. Näin ollen perussuomalaisten tehtä-
vä on puolustaa kansan linjaa.

Vastalauseessamme ehdotimme muun muassa pykälämuutoksia, niin että sopeutumisra-
haa voisi saada kolmen vuoden sijaan vain kaksi vuotta ja että sopeutumisrahan saamisek-
si tulisi edustajantoimen kestää vähintään kolme vuotta muiden nyt ajaman yhden sijaan.
6



Pöytäkirjan asiakohta PTK 175/2018 vp
Lisäksi vastustimme ylimääräisen sopeutumisrahan myöntämistä kansliatoimikunnan pää-
töksellä.

On tässä esityksessä kuitenkin jotain hyvääkin. Se tekee kansanedustajista keskenään
yhdenvertaisempia, mikä on tietysti kannatettavaa. On esimerkiksi hyvä, että sopeutumis-
rahaa ja muuta työttömyysetuutta ei voisi saada samanaikaisesti. Sopeutumisrahan eläke-
kertymän yhdenmukaistaminen työttömyyseläkkeiden kanssa on muutos parempaan.

Perussuomalaiset yrittävät edistää lainsäädäntöä siten, että kansanedustajien edut eivät
olisi kohtuuttomia suhteessa siihen, millaisia sosiaaliperusteisia etuja kansalaiset voivat
yleensä saada. Tässä asiassa saisi eduskunta kyllä osoittaa vielä enemmän suoraselkäisyyt-
tä. Perussuomalaiset ovat tässä asiassa kansan linjalla. — Kiitos.

14.18 Peter Östman kd: Arvoisa rouva puhemies! Viitaten tähän edellisen puhujan, edus-
taja Elomaan puheeseen, missä hän antoi ymmärtää, että vain perussuomalaiset olisivat ol-
leet lakkauttamassa sopeutumiseläkejärjestelmää: siis kaikki eduskuntaryhmäthän olivat
sen päätöksen takana.

Sitten näistä puheista, että kansanedustajana ei pitäisi nauttia isompia etuisuuksia kuin
kansalaiset: Nythän kun kansanedustaja tippuu tälle sopeutumisrahasummalle, joka on so-
vittu, niin se summa on alhaisempi kuin perussuomalaisten esittämä ansiosidonnainen
työttömyyskorvaus. Se on 300 euroa alhaisempi. Ihmettelen, miksi te ette halua mainita
tätä ja puhua suoraan julkisuuteen, että te olisitte halunneet korkeamman korvauksen kuin
muut eduskuntaryhmät. Näin te olisitte halunneet. Sen te olette silloin sanoneet myöskin
julki ymmärtämättä kuitenkaan sitä, että se summa on korkeampi, jota te esititte. [Ville Ta-
vio: Aktiivimalli!]

Sitten vielä näistä verottomista kulukorvauksista: On hyvä käydä keskustelua, aivan niin
kuin edustaja Juvonen sanoi, on hyvä avata, kun puhutaan tällä terminologialla. Joo, kan-
sanedustaja saa palkkion, josta hän maksaa veron. Sen lisäksi kansanedustaja saa kulukor-
vauksen, joka riippuu sitä, mistäpäin Suomea hän tulee. Esimerkiksi Pohjois-Suomesta tu-
leva kansanedustaja joutuu itse maksamaan asumisen vuokrat sitten tällä kulukorvauksel-
la, ja voin ottaa itseni esimerkkinä: Maksan 1 000 euroa kuukaudessa vuokraa, saan kulu-
korvausta noin 1 800 euroa. No, mihin ne loput 800 euroa menevät? Minä olen laskenut,
että jos kansanedustaja saisi, niin kuin työntekijät, 42 euroa päivärahaa päivässä siitä, että
asutaan yli 10 tuntia päivästä muualla, niin se kulukorvaus saattaisi olla jopa korkeampi
kuin se on tällä hetkellä. Eli tämä on hyvä avata, ettei anneta myöskään ymmärtää niin, että
kansanedustajat saisivat isommat verovapaat etuisuudet kuin tavalliset kansalaiset, kun to-
dellisuudessa se on näin, että se on nyt vähän pienempi mutta ihan ok näin. Se on ihan ok
näin. [Ville Tavio: Kuka tavallinen kansalainen niitä saa?] — Kaikki, jotka työskentelevät
toisella paikkakunnalla yli 10 tuntia päivästä, saavat 42 euroa päivässä verotonta päivära-
haa. Voitte katsoa Verohallinnon sivuilta [Ville Tavion välihuuto] ja voitte myöskin tehdä
laskuharjoituksen.

14.21 Simon Elo sin: Arvoisa rouva puhemies! Edustaja Östman piti viisaan puheenvuo-
ron. Ja kun täällä on esitetty väite, että perussuomalaiset ei ole missään vaiheessa esittänyt
mitään ansiosidonnaista entisille kansanedustajille, niin muun muassa 8. joulukuutta 2017
Aamulehti: ”Entisillä edustajilla pitäisi olla ansiosidonnaisen päivärahan tyyppinen etuus
samoin kuin muillakin.” Teidän eduskuntaryhmänne puheenjohtaja Leena Meri. — Jos tei-
dän ryhmänjohtajanne ei edusta teidän kantaanne, niin varmasti hänet harjaatte huolella.
7



Pöytäkirjan asiakohta PTK 175/2018 vp
Muuten ihmettelen, mikä se kanta sitten oikein on, kun täällä esimerkiksi edustaja Elomaa
sanoi, että asianlaita ei ole näin. No, kyllä ainakin ryhmänjohtajan puheiden perusteella
koko tämän matkan ajan se on ollut nimenomaan näin.

Edustaja Meri oli neuvotteluissa, niin kuin kaikki muutkin. Siksi on aika erikoista väit-
tää, että vain te olisitte toimineet jollain tietyllä toisella tavalla kuin muut. Te olitte ihan sa-
moissa neuvotteluissa, samoissa pöydissä. Aivan viime hetkellä, kalkkiviivoilla tuli ilmoi-
tus, että teidän eduskuntaryhmänne ei ole tässä mukana, missä muut ovat mukana, ja sitten
teitte siitä julkisen show’n, niin kuin oli odotettavissa.

Muistan, kun neuvottelimme tästä, että edustaja Östman kysyi edustaja Mereltä: tarkoi-
tatteko, että te haluaisitte sopeutumisrahan sijaan, jota me esitämme, että sopeutumisraha
edelleen jatkuu, jos otetaan pääomatulotkin huomioon, eli ne vähentää sitä sopeutumisra-
haa toisin kuin ansiosidonnainen, niin haluatteko ansiosidonnaisen entisille kansanedusta-
jille? Ja Meri vastasi ”kyllä”. Ja sen hän on sanonut julkisestikin mustaa valkoisella. Eli jos
tässä jokin kanta on perussuomalaisilla muuttunut, niin sanokaa se sitten suoraan tässä kai-
ken kansan kuullen täysistuntosalissa, että meidän kantamme on muuttunut, emme ole sa-
maa mieltä kuin ryhmänjohtajamme. Mutta tämä on teidän kantanne ollut koko ajan näi-
den neuvottelujen ajan.

Puhemies Paula Risikko:  Sitten vastauspuheenvuoro, edustaja Östman. Sitten mennään
Savion puheenvuoroon.

14.23 Peter Östman kd (vastauspuheenvuoro): — Joo, jatkan vielä vähän. — Se oli ai-
van, niin kuin edustaja Elo tuossa kertoi. Kysyin näin. Kun edustaja Meri vastasi, että kyl-
lä, he haluavat mieluummin valita tämän ansiosidonnaisen rahan, niin kysyin seuraavaksi,
että ymmärrättekö, että se on 300 euroa korkeampi kuin tämä sopeutumisraha, mikä nyt on
esitetty. Silloin, voi olla, että iski paniikki, mutta liekö niin, että tiedote oli jo lähtenyt maa-
ilmalle.

14.24 Sami Savio ps: Arvoisa puhemies! Täällä on nyt useassa puheenvuorossa väitetty,
muun muassa edustaja Östman edellä, että perussuomalaiset olisivat vaatineet ansiosidon-
naisen päivärahan käyttöönottoa. Näinhän ei ole. Me emme ole sitä missään tapauksessa
esittäneet. Sitä ei löydy myöskään meidän tekemästämme vastalauseesta. Sitä vastoin
edustaja Meri on julkisuudessa todennut, että olisi hyvä, että myös kansanedustajia koski-
sivat samat velvoitteet kuin tavallisia työssä käyviä ihmisiä. Siihen viittaa myös tämä ter-
mi ”ansiosidonnaisen tyyppinen”, kuten täällä äsken siteerattiin.

Arvoisa puhemies! Tämä ansiosidonnainen päiväraha nousi tosiaan esiin ryhmien väli-
sissä keskusteluissa tai neuvotteluissa, kun lakialoitteesta käytiin keskustelua, ja on myön-
nettävä, että ansiosidonnaisessa päivärahassa on sellaisia osioita, joiden käyttöönotto olisi
ollut myös tietyllä tapaa myönteistä verrattuna tähän sopeutumisrahan korotukseen. Muun
muassa aktiivimallin ehdot koskevat tavallisia työssä käyviä ihmisiä. Tilanteissa, joissa
henkilö kieltäytyy työtarjouksista, tulee pitkä karenssi — tätä olisi voitu harkita myös pu-
donneille tai luopuneille kansanedustajille. Sopeutumisrahan kesto voisi myös olla maksi-
missaan kolme vuotta, jos täällä eduskunnassa on tehnyt pitkän uran. Sitä vastoin ansiosi-
donnaisen kesto on vain 400 vuorokautta.

Nämä ovat sellaisia asioita, että näitä me harkitsimme vakavasti neuvotteluissa, mutta
kuten nyt on moneen kertaan todettu, niin paras vaihtoehto olisi kuitenkin mielestämme
8



Pöytäkirjan asiakohta PTK 175/2018 vp
selvästi ollut, ja sitä me esitämmekin, että sopeutumisrahan kesto ja määrä säilyvät nykyi-
sellä tasolla.

14.26 Toimi Kankaanniemi ps: Arvoisa rouva puhemies! Edustaja Laukkanen äsken
esitti, että pitäisi olla kansanedustajille samanlainen etuus kuin on muille ihmisille heidän
jäädessään työttömiksi, eli ilmeisesti tarkoitti sitä, että tämä ansiosidonnainen malli tulisi
näin myös kansanedustajille. Edustaja Östman oli täysin toista mieltä. Hän moitti samaa
asiaa. No, se tästä epäjohdonmukaisuudesta. 

Perussuomalaisten kanta tähän asiaan on tänä päivänä aivan selkeä. Me olemme alusta
asti vaatineet ja halunneet ja vaadimme ja haluamme edelleen, että kohtuuttomista etuuk-
sista, joita erityisesti eräät viimeisen vaalikautensa ministereinä olleet entiset kansanedus-
tajat nyt saavat, päästään eroon. Näin tapahtuu tämän esityksen, sekä kansalaisaloitteen
että lakialoitteen, mukaisesti, ja olemme siinä täysin mukana. 

Toinen osa tätä on se, että järjestelmää muutetaan nykyisten kansanedustajien osalta,
heidän osaltaan, jotka jäävät pois syystä tai toisesta. Siihen on nyt kahdeksan eduskunta-
ryhmää, siis kaikki muut paitsi perussuomalaiset, esittämässä korotuksia, joita me emme
pidä kohtuullisina tässä tilanteessa, kun kansalaisetkin ovat erittäin vaikeassa asemassa.
Tästä me haluamme selkeästi pitää kiinni, että nyt ei ole aika korottaa pois jäävien tai tip-
puvien kansanedustajien etuuksia. Tämä on perussuomalaisten täysin yksiselitteinen, täy-
sin kirkas linja. 

Se, mitä on puhuttu ennen lähetekeskustelua asiaa valmisteltaessa, ei millään lailla muu-
ta tätä meidän kantaamme nyt. Silloin meillä varmasti itse kullakin on ollut epätietoisuutta
näistä järjestelmistä, joita tässä maassa on. Se on aika luonnollista. Eläkejärjestelmistä esi-
merkiksi löytyy hirvittävän paljon yksityiskohtia, joita itse en tunne, vaikka olen täällä 28
vuotta ollut niitä käsittelemässä. Se on aivan normaalia, että me emme kaikkea tiedä. Mut-
ta tässä päälinja on nyt se, että me emme halua parantaa tässä tilanteessa tulevien entisten
kansanedustajien asemaa mutta haluamme poistaa nämä kohtuuttomuudet, joista kansa on
meidän kanssamme sataprosenttisesti samaa mieltä.

Puhemies Paula Risikko: Edustaja Laukkaselle ensin vastauspuheenvuoro.

14.29 Antero Laukkanen kd (vastauspuheenvuoro): Arvoisa rouva puhemies! Edustaja
Kankaanniemi on siinä oikeassa, että meillä edustaja Östmanin kanssa oli tästä asiasta eri
käsitys jo meidän ryhmämme sisällä. Meidän ryhmässämme keskusteltiin tästä järjestel-
mästä, ja olen itse sitä mieltä, että jos kerran haetaan yhteneväisyyttä siihen, mikä on kan-
san vertailusuhde meihin, heidän tulonsa, työtilansa ynnä muu, niin silloin pitäisi mennä
tämän ansiosidonnaisen mallin mukaan. Mutta meidän ryhmämme enemmistö oli sitä
mieltä, että tämä eduskunnan ryhmäpuheenjohtajien yhteydessä käyty keskustelu ja siellä
esiin noussut malli oli parempi kuin minun kannattamani malli, joten siitä tuli sitten ryh-
män kanta. Tämä malli, edustaja Kankaanniemi, ei ollut täällä, kun käytiin tästä tuo edel-
linen keskustelu, jossa totesin, että tämä nyt esitetty malli on muutenkin epäoikeudenmu-
kainen kaikkia näitä entisiä kansaedustajia kohtaan, jotka esimerkiksi eläkeikänsä jälkeen
ovat toimineet vielä ministerin ja kansanedustajan tehtävissä. Tämä kohtelee heitä väärin,
eli ei tämä ihan onnistunut järjestely ole ollut [Toimi Kankaanniemi: Siitä olen samaa miel-
tä!] — mutta sopii minulle silti.
9



Pöytäkirjan asiakohta PTK 175/2018 vp
14.30 Arja Juvonen ps: Arvoisa rouva puhemies! Haluan vain sen vielä mainita, kun tääl-
lä puhutaan ansiosidonnaisesta päivärahasta, että tämä ansiosidonnaisuuden kestohan on
nykyään 400 päivää ja ansiosidonnaiseen liittyy myös tämä aktiivisuusvelvoite. Meidän
vastalauseessamme mainitaan tämä aktiivisuusvelvoite, ja koemme, että sen on hyvin tär-
keä olla siellä.

Mielestäni on hyvä asia, että nyt tämä sopeutumiseläkejärjestelmä saa uuden muodon.
Me emme vastusta muutoin tätä lakia. Siellä on niitä pykäliä, jotka me hyväksymme. Tääl-
lä ovat ainoastaan nämä muutamat pykälämuutosesitykset. Kansanedustajilla on toki myös
muita asioita, joissa he ovat, voisin ajatella näin, eriarvoisessakin asemassa. Valtiolla toi-
mivat työntekijät voivat saada virkavapaata siitä omasta työstään ja pystyvät olemaan hy-
vinkin pitkään täällä kansanedustajina ja pitämään sen työpaikan. Se on ihan hyvä asia, että
on sitten jokin mihinkä palata. Mutta sitten on myös niitä ammattiryhmiä, joissa ei voi pi-
tää sitä työpaikkaansa. Kuulun esimerkiksi itse juuri sellaiseen, eli olen työskennellyt nyt
tässä ennen eduskuntaa siellä hoitoalalla, ja siellä oli se tilanne, että ei voinut pistää niin sa-
notusti pakastevirkaa hattuhyllylle, vaan alusta aloitetaan tuossa toukokuussa mahdollises-
ti sitten. Mutta pidän erittäin tärkeänä, että kansanedustajat ovat aktiivisia ollessaan myös
eduskunnassa. Itse olen keikkaillut säännöllisesti vanhustenhoidossa, työntänyt jalkaa sin-
ne oven väliin jo, että on joku alusta, minne palata, koska jokainen työura päättyy joskus.
Ja kun tämäkin kausi sitten päättyy ja mahdollisesti alkavat muut työkuviot, niin on sitten
helpompi laskeutua sinne työarkeen ja löytää se työpaikka, kun vähän tässä haistelee ja kat-
selee jo etukäteen näitä asioita.

14.32 Ville Tavio ps: Rouva puhemies! Totean vielä kertaalleen, että perussuomalainen
linja oli sopeutumiseläkkeen poisto siten, että sopeutumisrahan määrää ei nosteta. Täällä
eduskunnassa puolueet oikealta vasemmalle ovat päätyneet siihen, että tätä kansanedusta-
jan sopeutumisrahan määrää nostetaan. On mielestäni melko perverssiä sillä tavalla, että
tämä on työpaikka, jossa näistä omista etuuksista voidaan ylipäänsä tällä tavoin päättää.
Mutta kaikki muut puolueet ovat kuitenkin tämän sopeutumisrahan noston takana paitsi
perussuomalaiset. 

Se, että kaikki muut puolueet tässä tilanteessa nyt sitten hyökkäsivät perussuomalaisia
vastaan, ei tietenkään yllätä, koska tämä kritiikkimme tietenkin osui heille erityisen arkaan
paikkaan. Nähdäkseni valtamediassakin tämä asia sen takia vähän käännettiin jopa perus-
suomalaisia vastaan eri selityksin, ja kuten täällä salissakin ollaan kuultu, nämä selitykset
ovat olleet aika ihmeellisiä. Täällä on alettu käymään läpi julkisesti tällaisia neuvotteluissa
käytyjä seikkoja, jotka yleensä ovat politiikassakin luottamuksellisia. Se on aika surkeaa,
että täällä nyt sitten kaikkien muiden puolueiden perussuomalaisia moittiva argumentaatio
perustuu joihinkin näissä neuvotteluissa käytyihin seikkoihin, koska ei näistä neuvotteluis-
ta meillä edustajilla ole tosiaan niin yksityiskohtaista tietoa täällä, kun ei niistä pidetä edes
pöytäkirjaa. 

On väitetty, että olisimme halunneet saattaa kansanedustajan ansiosidonnaisen päivära-
han piiriin, mutta siitä ei perussuomalaisten ryhmässä keskusteltaessa ollut missään vai-
heessa kysymys vaan haluttiin saattaa samaan asemaan muiden palkansaajien kanssa sen
vuoksi, että silloin siihen sovellettaisiin aktiivimallia ja palkasta joutuisi maksamaan työ-
eläkemaksuja, ynnä muista syistä. Eli siinä on selkeästi myös velvollisuuksia, joita siitä
seuraisi, jos kansanedustajat olisivat palkansaajan kanssa samalla viivalla. Se, miksi he ei-
vät tahtoneet saattaa kansanedustajaa aktiivimallin piiriin, on kysymys, minkä voi nyt sit-
10



Pöytäkirjan asiakohta PTK 175/2018 vp
ten tämänpäiväisen keskustelun myötä esittää niin soinilaisille kuin kristillisdemokraateil-
lekin, jotka tässä olivat äänessä.

Yleiskeskustelu päättyi ja asian käsittely keskeytettiin.
11


	3
	13.55
	14.00
	14.05
	14.07
	14.08
	14.11
	14.12
	14.14
	14.15
	14.18
	14.21
	14.23
	14.24
	14.26
	14.29
	14.30
	14.32


