















































DEM3240.tmp.xml


Pöytäkirjan asiakohta PTK 106/2017 vp
Pöytäkirjan asiakohta 

PTK 106/2017 vp

Täysistunto

Keskiviikko 18.10.2017 klo 14.00—16.45

3. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 133/2017 vp
Valiokunnan mietintö VaVM 9/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 3. asia. Käsittelyn pohjana on valtiovarainvaliokunnan mietintö VaVM 9/2017 vp.
Nyt päätetään lakiehdotuksen sisällöstä.

Keskustelu

16.07 Pia Viitanen sd: Puhemies! Ymmärsin, että oikeastaan tämä kokonaisuus käsitel-
tiin jo edellisen yhteydessä, en ollut vain huomannut peruuttaa puheenvuoroani tässä yh-
teydessä. 

Toinen varapuhemies Arto Satonen: Kyllä, oli mahdollista käsitellä myös edellisen
asian yhteydessä, mutta on toki mahdollista pitää puheenvuoroja myös nyt.

16.07 Markku Rossi kesk: Herra puhemies! Minä sitä vastoin aion puhua juuri tässä koh-
taa nyt kiinteistöveroasiasta, kun se tähän kohtaan liittyy — kaikki edellä olleet puheen-
vuorot menivät vähän kuin tuuleen. Nyt puhutaan sitten kiinteistöveron alaraja-asiasta,
joka perustuu mietintöön, jonka valtiovarainvaliokunta hyväksyi.

Herra puhemies! Tähän alkuun ehkä paljastus: SDP on monesti kertonut, mistä on tämä
muutos sitten lähtenyt tähän hallituksen esitykseen täällä eduskunnassa, ja tästä sitä sulkaa
varmaan monet hakevat hattuunsa.

Osaltani haluan lukea yhden kirjeen, jonka olen saanut 6.9. sähköpostitse tänä vuonna,
ja tämän lähettäjänkin voin tässä sanoa: hän on Seppo Kaipainen Kuopion Nilsiästä. Hän
kertoo näin: "Maanantaina oli taas kiinteistöveron ensimmäisen erän maksu. Se näkyy vain
vuosi vuodelta kasvavan. Kuitenkin täällä maaseudulla kiinteistöjen arvo on jatkanut jo
pitkään laskuaan. Kiinteistövero luotiin aikanaan korvaamaan katumaksua, joka koski vain
taajamien asukkaita. Sitten se ulotettiin koskemaan myös haja-alueiden kiinteistöjä. Meil-
lä täällä haja-alueella ei ole katuvaloja, ja kun nyt nuo tietkin ovat olleet jo jonkin aikaa ala-
arvoisesti hoidettuja, niin katson, että maaseudun asukkaiden kiinteistöveroa on alennetta-
va tai poistettava se kokonaan. Eihän se ole oikein, että joku pieneläkeläinen joutuu mak-
samaan kiinteistöveroa pienestä eläkkeestään ja joutuu valitsemaan tarpeellisten, jokapäi-
väisten elämiseen tarkoitettujen tarvikkeiden hankinnan ja kiinteistöveron maksun välil-
tä." Ja allekirjoituksena Seppo Kaipainen. — Minä ainakin kiitän häntä tästä kansalaispa-
lautteesta, joka tuli minulle, ja osaltani otin sen myös keskustan valtiovarainvaliokuntaryh-
 Tarkistettu
4.0



Pöytäkirjan asiakohta PTK 106/2017 vp
män kanssa keskustelussa esille, ja siitä lähti tämä keskustelu myös sitten kiinteistöveron
korotusten tarpeellisuudesta. Tätä keskustelua toki on käyty jokaisen veronkorotuksen yh-
teydessä, eikä se pääty varmasti tähänkään ratkaisuun, mutta ainakin osaltani voin sanoa,
että tällä oli oma merkityksensä. Ja tässä mielessä haluan myös kiinteistöveron osalta to-
deta, että kansalaispalautteellakin voi olla vaikutusta.

Se, että tämä pystyttiin sitten ratkaisuna toteuttamaan, perustui juuri siihen näkökul-
maan, että Sipilän hallituksen talouspolitiikka on omalta osaltaan ollut vauhdittamassa
meidän talouskasvua, ja näin ollen on pystytty tekemään ratkaisuja niin, että ei tarvitse
mennä tämänkaltaisiin kiinteistöveron lisäkorotuksiin.

Herra puhemies! Valtiovarainvaliokuntahan totesi sen, että kiinteistöveron alarajojen
korotusesityksistä luovutaan ja samalla nykyiset alarajat säilytetään entisellään. Tämä on
hyvä ratkaisu, joka toteutettiin täällä eduskunnassa, ja mielestäni se osoittaa myös parla-
mentarismia. Totta kai tässä toteutettiin myös hallituspuolueiden ja hallitusryhmien sisäis-
tä ja välistä sekä hallituksen ja eduskunnan välistä normaalia keskustelua ja pelisääntöjä, ja
näin ollen haettiin yksituumaisuus tälle ratkaisulle, jonka osaltaan hallitus myös sitten siu-
nasi.

Herra puhemies! On erinomaisen tärkeää, että näyttää olevan niin, että kaikki eduskun-
taryhmät ovat samaa mieltä kuin valtiovarainvaliokunta siitä, että nykyistä systemaatti-
sempaa vaikutusten arviointia on tehtävä, nimenomaan arvostamisjärjestelmän osalta. Tuo
uudistushanke, joka on parhaillaan työn alla, on tarkoitus saattaa voimaan niin, että sitä
noudatetaan ja sovelletaan jo vuoden 2020 kiinteistöverotuksessa. Tällä hetkellähän raken-
nusten arvottamisessa ei oteta huomioon alueellisia eroja vaan rakennusten arvostaminen
tapahtuu samojen arvojen mukaan koko maassa. Tässäkin suhteessa tuo lukemani kansa-
laispalaute osuu kyllä aivan oikeaan, koska on olemassa sellaisia kiinteistöjä eri puolilla
maata, joidenka arvo on ihan jotain muuta, ja niiden tuottoa voidaan sitten arvioida eri lail-
la. 

Kysymys on nimenomaan siitä, kuinka tästä järjestelmästä saadaan oikeudenmukaisem-
pi ja hyväksyttävämpi myös kansalaisten keskuudessa. Siinä suhteessa erityisesti valtiova-
rainvaliokunnan työskentely on hyvä tämän käsittelyn pohjaksi.

16.12 Pia Viitanen sd: Arvoisa herra puhemies! Oikeastaan pyysin tämän puheenvuoron
siksi, että jos pöytäkirjaa joskus luetaan tässä kohtaa ja vain ja ainoastaan tältä osin, niin
haluan viitata siihen, että SDP:n näkemykset on kerrottu edellisessä asiakohdassa, joka
koski varsinaisesti tuulivoiman kiinteistöveroa, mutta puhemiehistön päätöksellä nämä
asiat yhdistettiin, ei suinkaan siten, että me puhujat olisimme välttämättä näitä asioita eh-
doin tahdoin tai jostain syystä sekoittaneet keskenään.

Totean osaltani, että myös minusta on hyvin arvokasta ja tärkeää, että kansalaispalaute
otetaan huomioon. Se on aina tärkeää, että ihmiset ottavat yhteyttä ja kansalaisia kuunnel-
laan ja palautetta myös kuunnellaan. Eilen, kun kävimme tätä keskustelua jo vähän enna-
koiden, täällä salissahan todettiin SDP:n taholta, että olimme jo melkein valmiit kiittä-
mään keskustaa siitä, että tämä muutos alarajaan, sen pakkonostoon, tuli. Mutta sitten kes-
kustakin täällä niin hyvin innokkaaseen sävyyn todisteli, että koska nämä verotuloarviot
ovat nyt muuttuneet, niin sen vuoksi muutetaan tätä esitystä. Tietenkin se olisi ollut enem-
män sellaista tietynlaisen omantunnon löytymistä, jos se olisi ollut tämä kansalaispalaute,
minkä mielestäni edustaja Rossi hyvin nosti esiin. Arvostan sitä, että olette sitä osaltanne
kuunnelleet. Eli myös siinä suhteessa iloitsen lopputuloksesta, että niin moni kansalainen
2



Pöytäkirjan asiakohta PTK 106/2017 vp
on meihin kaikkiin varmasti yhteyttä tässä asiassa ottanut — ainakin itselleni on todella
paljon sieltä Pirkanmaan ja Tampereen suunnastakin näitä kysymyksiä tullut ylipäätään
verotuksesta ja sen rakenteesta ja sen oikeudenmukaisuudesta kaikkinensa — ja siksi on
tietenkin hyvä aina nähdä, että näitä viestejä myös kuunnellaan.

Toinen varapuhemies Arto Satonen: Totean tähän tekniseen puoleen, että puhemiesneu-
vosto tosiaan päätti, että on mahdollista, että kun käsittelemme asiaa 2), käsittelemme
myöskin asiaa 3). Se on siltä osin ihan selvä.

16.14 Sami Savio ps: Arvoisa puhemies! Tosiaan tätä asiaa käsiteltiin jo edellisen pykä-
län osalta varsin laajasti. Tässä nyt ei ole hirveästi enää aiheellista palata näihin varsinai-
siin aiheisiin, mutta ihan hyvä, että edustaja Rossi tosiaan toi esille, että kansalaispalaut-
teellakin on toisinaan ainakin jonkin verran merkitystä meidän kansanedustajien ja halli-
tuksenkin päätöksentekoon, vaikka sitä toisinaan vähätelläänkin sillä, että hallitus toimii
hallitusohjelman mukaan. Mutta kyllä minä uskon, että me kaikki päättäjät, kun me oikein
rehdisti asiaa pohdimme, voimme joskus havaita omassa toiminnassamme puutteita, var-
sinkin jos se meille ulkoapäin osoitetaan. Tämä päätös kiinteistöveron alarajojen nostosta,
se esitys, oli alun perin hieman harkitsematon hallitukselta, mutta onneksi hallitus nyt kui-
tenkin perui päätöksen. Siitä varmasti kansalaiset sitten kiittävät. Siihen nyt en ota kantaa,
kenen esitys oli lopulta se, joka valtiovarainvaliokunnan mietintöön päätyi, mutta pääasia,
että ratkaisu oli oikea. Varmasti kaikilla, jotka tätä asiaa ovat julkisuudessa pitäneet esillä
tai ovat ottaneet kansanedustajiin yhteyttä, on ollut oma vaikutuksensa. Kaikella tällä on
ollut oma vaikutuksensa. Pääasia, että päätös on nyt kansalaisten kannalta oikea ja oikeu-
denmukainen.

Yleiskeskustelu päättyi.

Eduskunta hyväksyi hallituksen esitykseen HE 133/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


