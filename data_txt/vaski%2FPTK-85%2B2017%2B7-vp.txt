















































DEME8AD.tmp.xml


Pöytäkirjan asiakohta PTK 85/2017 vp
Pöytäkirjan asiakohta 

PTK 85/2017 vp

Täysistunto

Tiistai 12.9.2017 klo 13.59—15.36

7. Hallituksen esitys eduskunnalle laeiksi rakennuksen energiatodistuksesta annetun lain ja 
rakennusten energiatodistustietojärjestelmästä annetun lain 3 ja 5 §:n muuttamisesta

Hallituksen esitys HE 86/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

15.00 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Nyt kaikki aikaansa edellä olevat edustajat voivat keskittyä, ni-
mittäin nyt on hallituksen esitys 86, mistä jo äsken kuultiin ansiokas puheenvuoro.

Energiatodistuksesta on puhuttu eduskunnassa vuosien aikana paljon. Nyt tässä hallituk-
sen esityksessä tuota energiatodistusvelvoitetta koskevaa poikkeusluetteloa ehdotetaan
muutettavaksi siten, että jälleen kaksi EU-direktiivin vaatimaa rakennustyyppiä tulee ener-
giatodistusmenettelyn piiriin. Tässä kohtaa kyse on yllätys yllätys väestönsuojista ja kas-
vihuoneista. Suomihan on saanut virallisia huomautuksia näistä energiatodistusasioista
kauan, ja kun joskus aina mietitään, onko Suomi nyt se ensimmäisenä EU-säädöksiä toi-
meenpaneva maa, niin voin teitä lohduttaa, hyvät edustajat, että tässä energiatodistusasias-
sa 25 jäsenmaata on ollut meitä ripeämpiä. Että Slovakian kanssa olemme nyt vihonviimei-
siä, jotka ovat näitä viimeisiä säädöksiä toteuttamassa.

No, mitä tämä tarkoittaa käytännössä? Tähänkin saakka väestönsuojissa on tuo energia-
todistus edellytetty silloin kun ne ovat osa sitä olemassa olevaa rakennusta. Eli tämä nyt
tuo energiatodistuksen piiriin sellaiset väestönsuojat, jotka ovat erillisiä, lämmitettyjä ra-
kennuksia ja pinta-alaltaan yli 50 neliömetriä, niin kuin tuo perusjuttu kuuluu.

No, sitten tuo toinen asia eli kasvihuoneet, niin kyllä, nyt kasvihuoneet mainitaan sitten
täällä luettelossa, niin kuin EU-lainsäädäntö edellyttää, mutta käytännössä energiatodistus-
velvoitteita ei tarvitse kasvihuoneisiin ulottaa, koska kasvihuoneet voidaan rinnastaa myös
teollisuusrakennuksiin. Lisäksi kasvihuoneita koskee vapaaehtoinen energiatehokkuusso-
pimuskäytäntö, minkä ansiosta energiatehokkuusvelvoitteet tulee hoidettua ilman uuttakin
säädäntöä. Mutta nyt sana "kasvihuone" on sitten mainittu laissa ja siltäkin osin toimeen-
pantu tätä direktiiviä.

15.03 Antero Laukkanen kd: Arvoisa herra puhemies! Käytin jo niin loistavan puheen-
vuoron tästä, että en enää sitä pilaa jatkopuheilla. [Naurua]
 Tarkistettu
4.1



Pöytäkirjan asiakohta PTK 85/2017 vp
15.03 Olli Immonen ps: Arvoisa herra puhemies! Hallituksen keskeisiin tavoitteisiin on
kuulunut kansalaisia kurittavan turhan byrokratian ja normien purkaminen. Valitettavasti
pakkobyrokraattinen Euroopan unioni tuntuu olevan kuitenkin jälleen kerran jarruna täs-
säkin asiassa. Tällä kertaa EU:n komissio on päätynyt kaikessa viisaudessaan siihen, ettei
Suomi noudata energiatodistuksesta annettua direktiiviä tarpeeksi orjallisesti vaan sallii
muka liikaa poikkeuksia. Tämän vuoksi käsittelemme nyt siis hallituksen esitystä, jolla on
tarkoitus muun muassa lisätä väestönsuojat ja kasvihuoneet energiatodistusmenettelyn pii-
riin.

Samalla hallitus esittää terminologian muutoksia, joilla tavoitellaan energiatodistusten
parempaa ymmärrettävyyttä. Valitettavasti tämä on kuitenkin riittämätön toimenpide, mi-
käli hallituksen aito tarkoitus on purkaa turhaa byrokratiaa. Energiatehokas rakentaminen
ja rakennusten energiatehokkuuden parantaminen ovat sinänsä kannatettavia ympäristön-
suojelullisesta näkökulmasta, mutta tällä hetkellä energiatodistus ei palvele tarkoitustaan
vaan tuntuu ennemmin olevan välttämätön paha, joka kuluttajan on hankittava uudesta tai
myytävästä kohteesta. Energiatodistuksessa tulisi korostaa todellista kulutusta, ei niinkään
laskennallisia arvioita.

Arvoisa puhemies! Perussuomalaiset jättivät vastalauseen energiatodistuslain käsitte-
lyn yhteydessä vuonna 2012 perustellen sitä kalliina ja byrokraattisena muutoksena, joka
rankaisee kansalaisia ja asettaa heidät epätasa-arvoiseen asemaan energiamuotokertoimen
kautta. Nyt, viisi vuotta myöhemmin, kokemukset energiatodistuksesta ovat hyvin ristirii-
taisia, ja se on osoittautunut juuri sellaiseksi, millaiseksi me perussuomalaiset sitä kuva-
simme: välttämättömäksi pahaksi, joka kurittaa kansalaisia.

15.05 Jani Mäkelä ps: Arvoisa puhemies! Niin kuin edustaja Immonen äsken totesi, etua
pitäisi valvoa ajoissa ja on parempi olla etukäteen viisas kuin jälkikäteen viisas. Nyt me
olemme sitten jälkikäteen viisaita ja käsittelemme taas energiatodistusasioita.

Edellisen kerran, kun asiasta keskusteltiin, oli kysymys siitä, että 50 neliön ja suurem-
mat autotallit menisivät energiatodistuksen alaisuuteen. Silloin sosiaalidemokraatit, joita
nyt ei tällä hetkellä ole salissa — no, nyt on ilmestynyt yksi — olivat huolissaan, että hei-
dän suuret autotallinsa menisivät energiatodistuksen alaisuuteen. Rikkailla on rikkaiden
murheet.

Nyt ei kuitenkaan enää ole kysymys autotalleista, vaan nyt puhutaan kasvihuoneista ja
väestönsuojista ja siitä, että Euroopan unionin komissio on tyytymätön kansalliseen lain-
säädäntöömme näiden osalta. Nyt me joudumme siis tarkastelemaan oman lainsäädäntöm-
me puhtaasti EU:n tulkintojen johdosta.

Näyttää siltä, että näkökulmastamme tämä EU:n ja ongelman sijainti on tälläkin kertaa
taas se sama. Soisinkin, että kansalaiset laajemmin seuraisivat näitä keskusteluitamme,
minkälaisten asioiden kanssa me täällä painimme ja mihin kaikkeen EU meidän käytännön
elämässämme puuttuukin.

15.06 Markus Lohi kesk: Arvoisa puhemies! Paitsi että tässä nyt joudutaan direktiivin
täytäntöönpanoa vähän meillä säätämään ja tarkentamaan, niin taustalla on myös kansa-
laisaloite, joka liittyy energiatodistukseen. Sen käsittelyn yhteydessähän eduskunta hyväk-
syi tällaisen lausuman: "Eduskunta edellyttää, että hallitus ryhtyy kiireellisesti toimenpi-
teisiin pientalojen energiatodistuksen sisällölliseksi muuttamiseksi helpommin ymmärret-
täväksi poistaen energiamuotojen kertoimista aiheutuvat vertailtavuusongelmat."
2



Pöytäkirjan asiakohta PTK 85/2017 vp
Täällä jo käytettiin puheenvuoro näistä kertoimista, jotka kieltämättä ovat hieman haas-
tavia eivätkä aina kerro tavalliselle kansalaisellekaan todellisuutta. Voisi oikeastaan todeta
niinkin, että nämä kertoimet ovat tehneet sähkölämmitteisistä pientaloista aika lailla, voisi
sanoa, kirosanan. Sitäkin voi, jos nyt vähän keventäen, ihmetellä, että samaan aikaan kun
sähkölämmityksestä on tullut kai energiapolitiikassa kaiken pahan alku ja juuri, niin säh-
köautot ovat sitten pelastamassa maailmaa. Tätä ei oikein moni kansalainen maalaisjärjel-
lä ymmärrä, miten voi olla, että jos se sähkö laitetaan siihen autoon, niin se onkin pelastava
sähkö, ja sitten kun se pannaan talon lämmitykseen, niin sitten se onkin aivan kamala juttu.

Minusta sähkön ympäristöystävällisyyshän riippuu pitkälti siitä, miten se sähkö tuote-
taan. Jos se tuotetaan hiilidioksidivapaasti ja fiksulla tavalla, niin sähköhän on parasta
energiaa. Se on älykkäin energiamuoto. Silloin, kun me lähdemme vaikkapa asumisessa
säästämään energiakustannuksia, niin sähkön kulutushan nousee, koska kaikki automaa-
tio, älykäs lämmön, ilmastoinnin ja muun säätö, [Puhemies koputtaa] talotekniikan säätö,
vaatii nimenomaan sähköä.

15.09 Sami Savio ps: Arvoisa puhemies! Tällä lakiesityksellä tosiaan toteutetaan EU:sta
meille tulevia määräyksiä tuomalla kasvihuoneet, väestönsuojat ja eräät muut rakennukset
energiatodistuksen piiriin, joten tämä muutoshan nyt lienee pakon sanelema, EU:n sanele-
ma. Valitettavasti tosiaan tämä energiatodistusten laadintatapa ei ole kaikella tapaa täysin
toimiva eikä sitä tälläkään lakiesityksellä korjata, kuten muun muassa edustaja Immonen
jo äsken toi hyvin esille.

Energiatodistusten laadintavelvoite on peräisin EU:sta, mutta siihen sisältyy kuitenkin
kansallisia mahdollisuuksia järjestää tai toteuttaa tämä järjestelmä parlamentin haluamalla
tavalla. Suomessa energiatodistukset perustuvat pitkälti laskennalliseen menettelyyn, jos-
sa kulutuslukemaa painotetaan energiamuodoille määritellyillä hallinnollisilla kertoimilla.
Kansalaisten ja asukkaiden näkökulmasta menettelytapa on kuitenkin varsin kyseenalai-
nen, mikä on mielestäni omiaan vähentämään energiatodistusjärjestelmää kohtaan tunnet-
tua luottamusta. Se johtuu pitkälti siitä, että laskennallisen ja todellisen kulutuksen välinen
ero voi olla erittäin suuri eikä esimerkiksi ota huomioon sähkön tuottamistapaa, mikäli ky-
seessä on sähkölämmitteinen talo. Varsinkin sähkölämmitteisissä rakennuksissa näihin sa-
toja euroja maksaviin todistuksiin suhtaudutaan erittäin suurella ihmetyksellä sen takia,
että niissä asujille määritetään korkea E-luku.

Sähkön kerroin on tosiaan viidestä käytössä olevasta kertoimesta korkein, ja kyseen-
alaista on myös se, onko kaikissa talokaupoissa lainkaan hyödynnetty energiatodistuksia,
kun niiden ostajalle todellisuudessa tuleva hyöty on varsin teoreettinen. Käytännössähän
ostajia kiinnostaa talon todellinen sähkön ja lämpöenergian kulutus, [Puhemies koputtaa]
ei energiatodistukseen merkitty laskennallinen kulutuslukema.

15.11 Martti Mölsä si: Arvoisa puhemies! Alun perin energiatehokkuusdirektiivin tavoit-
teena oli parantaa rakennusten energiatehokkuutta ja siten vähentää hiilidioksidipäästöjä
viidenneksellä koko EU:n alueella. Tämä tavoite varmaan on edelleen olemassa, mutta en-
simmäinen energiatodistuksesta annettu laki kertoi tavalliselle ihmiselle, kansalaiselle, ra-
kennuksen energiankulutuksen ja tehokkuuden olinpaikasta riippumatta. Kun annettiin
uusi laki 2013, tulivat mukaan muotokertoimet. Tästä seurasi, että menetettiin se vertailta-
vuus, ja tavallinen kansalainen ei enää pysty sanomaan siitä todistuksesta oikeastaan mi-
tään. Silloin romutettiin tämä asia, ja sitten ruvettiin puhumaan tästä poliittisesta ohjauk-
3



Pöytäkirjan asiakohta PTK 85/2017 vp
sesta, eli ohjataan erilaisten energiamuotojen käyttöä Suomessakin. Tämä on valitettavaa,
mutta tämä johtuu kuitenkin EU:n mukanaan tuomasta direktiivistä, ja siitä tässäkin laki-
muutoksessa on kysymys. Päätökset tämänkin asian suhteen on tehty jo kauan sitten, eli ei
tässä paljon vaihtoehtoja ole ja jälkiviisaus nyt ei auta tässä asiassa kyllä yhtään.

15.12 Ari Torniainen kesk: Arvoisa herra puhemies! Se, että tämä hallituksen esitys on
meillä täällä eduskunnassa nyt käsittelyssä, johtuu siitä, että Euroopan komissio on anta-
nut Suomelle virallisen huomautuksen rakennusten energiatehokkuusdirektiivin toimeen-
panosta. Voin sanoa, että kiitos hallitukselle siitä, että me emme ole olleet nyt nimen-
omaan näissä asioissa etujoukoissa toimeenpanemassa näitä direktiivejä täytäntöön.

Miten tämä vaikuttaa nyt sitten käytännön elämään, niin itse uskon, että kovin paljon
tämä ei tule lisäämään niitä energiatodistuksien laatimisia tästä eteenpäin, koska meillä
ovat tällä hetkellä nimenomaan nämä väestönsuojat hyvinkin jo energiatodistuksen piiris-
sä, koska ne ovat hyvin pitkälle sellaisissa rakennuksissa tällä hetkellä. Samoin myöskään,
kuten ministeri Tiilikainen otti esille, energiatodistusvelvoitteet eivät kuitenkaan käytän-
nössä koskisi kasvihuoneita, sillä kasvihuoneet voidaan tällä hetkellä rinnastaa teollisuus-
rakennuksiin.

Mitä tulee itse energiatodistukseen, niin kyllä itse olen myöskin samaa mieltä siitä, että
energiatodistuksen tulisi olla nimenomaan selvitys todellisista kustannuksista ja siitä, mis-
tä ne aiheutuvat, ei pelkästään laskennallisista kustannuksista. Energiatodistuksen tulee
myöskin olla selkeä käyttäjille, ei monimutkainen, monisivuinen paperi, vaan sen tulee
olla hyvin yksinkertainen ja siitä tulee käydä selvästi ilmi se, mitä rakennus kuluttaa ja mis-
tä se muodostuu. Siitä tulisi olla myöskin hyötyä ihmisille. Tällä hetkellä ihmiset pitävät
sitä energiatodistusta lähes hyödyttömänä paperina, jonka he vain saavat käteensä ja josta
he eivät saa käytännön hyötyä.

15.14 Rami Lehto ps:  Arvoisa puhemies! Laki on nyt tuomassa väestönsuojat tosiaan
mukaan energiatodistusmenettelyn piiriin. Mutta se, joka on ostamassa väestönsuojaa, tus-
kin ajattelee, että mikä se energiankulutus siinä on, vaan siellä on ihan muut asiat, mitkä
vaikuttavat, että miksi se väestönsuoja pitää ostaa.

Mutta kumminkin energiatodistuksen tosiaan pitäisi kyllä minun mielestäni, ja aika mo-
nen muunkin mielestä täällä, perustua todelliseen kulutukseen, ei laskennalliseen. Kun aja-
tellaan laskennallista kulutusta, niin ei sitä tiedetä, miten se rakennusmies on sen seinära-
kenteen sitten loppupelissä rakentanut: onko siellä eristeitä oikein joka paikassa, ja miten
on ilmasulut tehty — tai ovatko ne purut jo laskeutuneet vanhemmissa rakennuksissa. Että
kyllä se todellinen kulutus kertoo sen, mikä se energiankulutus on, ja sitä pystytään kyllä
nykypäivänä aika hyvin seuraamaankin. Tähän sen pitäisi perustua, eikä niin, että se jos-
sain pöydällä lasketaan, mikä ei sitten kumminkaan vastaa todellisuutta. Tähän pitäisi sat-
sata.

Toinen varapuhemies Arto Satonen: Ministeri Tiilikainen, 2 minuuttia.

15.16 Asunto-, energia- ja ympäristöministeri Kimmo Tiilikainen:  Arvoisa puhe-
mies! Kiitos edustajille kommenteista.

Sinällään todettiin, että nämä nyt tehdyt muutokset ovat pieniä ja välttämättömyyksiä,
olkoot ne sitten hyviä tai pahoja. Mutta sen verran korjaan tuota äskeistä, etten anna toises-
4



Pöytäkirjan asiakohta PTK 85/2017 vp
ta jäsenmaasta väärää todistusta, nimittäin nyt muistin väärin. Eli kyseessä ei ollutkaan
Slovakia, mikä on Suomen ohella viimeisenä ollut tätä toimeenpanemassa, vaan Tšekki ja
Latvia ovat meidän kavereita olleet tässä viime rintamassa.

Tähän sähkönäkökulmaan liittyen edustaja Lohi pohti ansiokkaasti, että milloin se säh-
kö on hyvä ja milloin se on paha. No, sähkö on varmasti hyvä. Se, miksi katsotaan, että säh-
kölämmitteiset omakotitalot eivät ole välttämättä sitä parasta, johtuu siitä, että silloin kun
on kovat pakkaset, niin ikään kuin sähkölämmitteiset omakotitalot nostavat Suomen säh-
kön huippukulutusta, mikä taas aiheuttaa meille paineita tänne tuotantoon ja näin. Senhän
ei pitäisi suoraan vaikuttaa tähän, ja on itse asiassa ilo todeta, että tätä sähkölämmitteisten
omakotiasujien liian korkeaksi kokemaa energiamuotokerrointahan laskettiin tuntuvasti
noin vuosi sitten, kun edellisen kerran tätä energiatodistusasiaa muutettiin.

Mutta kaiken kaikkiaan, mitä tulee laskennalliseen kulutukseen ja toteutuneeseen kulu-
tukseen, nythän energiatodistuksessa kerrotaan nämä molemmat. Eli on erittäin hyvä ja in-
formatiivinen juttu, että siinä on paikka myös sille todennetulle kulutukselle, koska niin
kuin moni teistä totesi, laskenta ja käytäntö voivat joskus johtaa eri tulokseen. Ja nyt kun
molemmista saadaan informaatiota, niin silloin ostaja varmasti tietää, mitä on ostamassa.

Keskustelu päättyi.

Asia lähetettiin ympäristövaliokuntaan.
5


