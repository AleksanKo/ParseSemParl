















































DEM5E7B.tmpSave.xml


Pöytäkirjan asiakohta PTK 18/2016 vp
Pöytäkirjan asiakohta 

PTK 18/2016 vp

Täysistunto

Torstai 3.3.2016 klo 16.00—19.08

2.2. Suullinen kysymys sote-uudistuksen tilanteesta (Anna-Maja Henriksson r) 
Suullinen kysymys SKT 21/2016 vp

Suullinen kyselytunti

Puhemies Maria Lohela: Seuraava kysymys, edustaja Henriksson.

Keskustelu

16.46 Anna-Maja Henriksson r: Värderade fru talman, arvoisa puhemies! I offentlighe-
ten har vi fått höra att det inom regeringen tycks råda olika åsikter igen om vårdreformen
och antalet vårdområden. Nu skulle det vara dags att också här i riksdagen få veta vad det är
som gäller.

Julkisuudessa on siis liikkunut huhuja siitä, että hallituksen sisällä taas ollaan eri mieltä
sote-uudistuksen toteutuksesta ja hallituspuolueiden riveistä on esitetty arvioita, että halli-
tuksen 18 itsehallintoalueen malli, jossa kolme aluetta joutuisi tekemään sote-yhteistyötä,
ei olisi perustuslain mukainen. Ministeri Rehula, kertoisitteko meille kaikille täällä salissa,
missä soten osalta nyt tällä hetkellä oikeasti mennään? Voimmeko vielä odottaa uusia lin-
janvetoja maakuntien määrästä tai muusta? Ja onko niin, että sote on myös tässä vaiheessa
törmäämässä perustuslaillisiin ongelmiin?

16.47 Perhe- ja peruspalveluministeri  Juha  Rehula (vastauspuheenvuoro):  Arvoisa
rouva puhemies! Sosiaali- ja terveydenhuollon muutoksen valmistelu etenee niillä raiteil-
la, jotka yhtäältä ovat hallitusohjelmassa, toisaalta 7.11. hallituspuolueiden kesken sovittu.

Siellä on kokonaisuus, jonka virkavalmistelu on kiihkeimmillään tällä hetkellä. Toista-
kymmentä ihmistä täysipäiväisesti ja yli sata henkeä oman työnsä ohella, muitten tehtä-
vien ohella, tekee tätä valmistelua. Muistioita valmistuu, erilaisia vaihtoehtoja etsitään. Me
olemme ihan suunnitellussa aikataulussa, ja kun koivussa on lehti — ja toivon mukaan ke-
vät ei ole kyllä kovin aikainen — niin on koko lakipaketti eduskunnankin arvioitavana ti-
lanteessa, jossa se on lausuntokierrokselle lähdössä. Olen erittäin luottavainen sen suh-
teen, että aikataulu pitää ja matka jatkuu eteenpäin. 

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.48 Anna-Maja Henriksson r (vastauspuheenvuoro): Fru talman! Regeringen presen-
terade alldeles nyligen också sina linjedragningar när det gäller jourverksamheten och cen-
 Tarkistettu
4.0



Pöytäkirjan asiakohta PTK 18/2016 vp
traliseringen av den, och där kommer man med kraftiga åtgärder nog att försämra möjlig-
heten till dygnetruntjour på många ställen i vårt land.

Sote-uudistus on ilmeisesti ja edelleen vaiheessa, mutta kuitenkin hallitus haluaa tässä vai-
heessa uudistaa myös päivystysjärjestelmää. Minkä takia näitä asioita ei viedä eteenpäin
käsi kädessä? Minkä takia halutaan keskittää nyt päivystystä, ja koska me saamme sen vas-
tauksen siihen, mitkä ovat nämä 12 sairaalaa tässä maassa, jotka saavat tämän 24/7-täys-
päivystyksen? Mitä tapahtuu niille sairaaloille, joille tämä päivystys ei sitten jää, ja mitä ta-
pahtuu varsinkin ihmisille?

16.49 Perhe- ja peruspalveluministeri Juha Rehula (vastauspuheenvuoro): Ihmiset, ar-
voisa rouva puhemies, saavat siinä tilanteessa, jossa tarvitsevat kiireellisen avun, parhaan
mahdollisen hoidon turvallisesti koko maassa. Toisekseen, viime kädessä eduskunta päät-
tää sen, millainen terveydenhuoltolain muutos näitten päivystysten osalta tehdään. Valmis-
telussa on aivan normaalin säädösvalmistelun aikataululla ja tavalla, miten budjettilakia
valmistellaan, terveydenhuoltolain muutos, kolmen asetuksen muutos, joka on tulossa lau-
suntokierrokselle ja lähdössä lausuntokierrokselle niin alueille, kuntiin, sairaanhoitopiirei-
hin kuin maakuntiinkin, niin että budjettilain aikataulussa on mahdollisuus nämä tervey-
denhuoltolain ratkaisut tehdä. Viimeinen sanahan on sitten eduskunnan sanottavana siitä,
miten tämä päivystyksen kokonaisuus muotoutuu.

16.50 Vesa-Matti Saarakkala ps (vastauspuheenvuoro): Arvoisa rouva puhemies! Tämä
tietohan mahdollisesta perustuslakiongelmasta koskien sote-alueitten määrää ja jaottelua
on ollut meillä ainakin parlamentaarisessa seurantaryhmässä jo joulukuusta lähtien, mutta
sitä ei ole sen kummemmin tuotu julki, koska tilanne on se, että on annettu ymmärtää, että
tämä ongelma on myös ratkaistavissa. Kun ei mitään muuta tietoa ole tähän asti tullut, niin
ainakin itse lähden siitä, että tämä ongelma on ratkaistavissa. Totta kai on niin, että tähän
haluttaisiin aika pian selvyys, ja siihen ehkä kaipaisin ministeriltä nyt jotakin valotusta.

Sitten toinen ongelma, joka on noussut esiin, ovat nämä maakuntavaalit, jotka ovat ihan
olennainen osa tätä järjestelmää. Viime vaalikaudella perustuslakivaliokunta linjasi, että
kaikkein ongelmattomin tapa toteuttaa sote-uudistus on nimenomaan suorilla vaaleilla va-
littavat maakuntavaltuustot. Onhan nyt niin, että edelleenkin lähdetään siitä, että tämä uu-
distus toteutetaan vaalien kautta, niin että ensimmäiset maakuntavaltuustot valitaan vaa-
leilla eikä kunnanvaltuustojen toimesta? (Eduskunnasta: Hyvä kysymys!) 

16.51 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Tässä on ollut useampia vaihtoehtoja esillä, emmekä me ole hallituksessa vielä
lopullisesti linjanneet, mutta paljon tulee juuri teidän esittämänne kaltaista palautetta siitä,
että heti ensimmäiset maakuntavaltuustot olisi hyvä valita suorilla vaaleilla. Sitten totean
sen, että se on totta kai lähtökohta, että jos itsehallintoalueita tehdään, niin siihen kuuluu
suora kansanvaali. Nyt kun tässä on ongelmia osittain sen takia, että meillä on tulevat kun-
tavaalit huhtikuussa 2017, joka olisi paras ajankohta muillekin vaaleille, niin se ei ole mah-
dollista, koska tämä muu lainsäädäntö ei siihen ehdi. Sen takia tässä on käyty eri vaihtoeh-
doista keskustelua, mutta totean sen, että tänä päivänä juuri reformiministerit ovat yhdessä
linjanneet sen, että tulevat kuntavaalit pidetään huhtikuussa 2017, eli niitä ei olla siirtämäs-
sä siitä yhtään minnekään.
2



Pöytäkirjan asiakohta PTK 18/2016 vp
16.52 Tuula Haatainen sd (vastauspuheenvuoro): Arvoisa puhemies! Ehkä tätä häm-
mennystä on lisännyt se, että julkisuuteen on tullut monenlaisia eri aluelukumääriä, ihan
hallituksen sisältäkin. On puhuttu viidestä alueesta, 12 päivystyssairaala-alueesta, sitten
ovat nämä 15 ja 18, jotka olivat marraskuun linjauksessa hallituksella. Olisi varmasti hyvä
eduskunnankin saada tietää valaistusta siihen, miltä pohjalta tätä ollaan valmistelemassa,
koska valiokunnan puheenjohtajana olen huolissani siitä, pitääkö tämä aikataulu, että me
saamme sitten lakiesityksen, joka on toteutettavissa ja vietävissä lävitse. Ja kun alueilla
kanssa kovasti kysytään sitä, millä tavalla tullaan eteenpäin menemään, niin, arvoisa pe-
ruspalveluministeri, voisitteko valaista sitä, miltä pohjalta tätä valmistelua ministeriössä
nyt tehdään?

16.53 Perhe- ja peruspalveluministeri Juha  Rehula (vastauspuheenvuoro):  Arvoisa
rouva puhemies! Ilma on sakeanaan huhuja. Tässä tehtävässä on koko ajan takamatkalla
näitten huhujen alaspuhumisen osalta. Meidän valmistelumme — alivaltiosihteeri Tuomas
Pöystin johdolla virkavalmistelu ja meidän poliitikkojen vastuulla oleva valmistelu — ete-
nee täsmälleen sillä aikataululla kuin on hallituksen piirissä ja laajemminkin linjattu viime
kesän jälkeen. Tämä on, arvoisa puhemies, siitä mielenkiintoinen asia tässäkin istuntosa-
lissa, että vuoroon oppositiostakin vaaditaan, että valmistelu pitäisi aloittaa alusta, ja toi-
saalta halutaan kiirehtiä, tietää juuri tässä ja nyt eksaktisti. Me yritämme tehdä niin huolel-
lisen valmistelun, että siinä vaiheessa, kun lakipaketti on eduskunnassa ja perustuslakiva-
liokunnan arvioitavana, se kokonaisuus on sitten hyväksyttävissä koko pakettina, niin
aluemäärän kuin muittenkin keskeisten ratkaisujen osalta.

16.54 Sari Sarkomaa kok (vastauspuheenvuoro): Arvoisa puhemies! On hyvin tärkeää,
että sote-lainsäädäntö, -järjestämislaki, valmistellaan huolella ja saadaan eduskuntaan sel-
lainen kokonaisuus, joka huolellisen käsittelyn jälkeen voidaan hyväksyä. Kun nyt julki-
suudessa on käyty keskustelua tästä mallista, jonka hallitus on päättänyt, 18 ja 15, ja me,
ketkä olemme tätä pitkään katsoneet, olemme pohtineet tätä perustuslaillistakin näkökul-
maa, olisi tärkeää, että mahdollisimman pian vastaava ministeri ja hallitus toisivat julki-
seen keskusteluun, miten tämä konkreettisesti viedään eteenpäin, ihan ne laskelmat, millä
tavalla tällä mallilla saadaan hallituksen asettamat tavoitteet sote-uudistukselle saavutet-
tua ja myöskin perustuslaillinen arvio. On tärkeää, että tämä mahdollisimman pian saa-
daan avoimeen julkiseen keskusteluun.

Mutta kysyn, kun tuo laki on lähdössä lausunnolle ihan kevään korvilla: niin kuin mi-
nisteri sanoi, onhan varmasti niin, että sen mukana saadaan myöskin rahoitusratkaisuja,
koska on äärimmäisen tärkeää, että tuo kokonaisuus on arvioitavissa, kun kunnat ja muut
siitä (Puhemies koputtaa) lausuntonsa antavat?

Ja lopuksi sanon: jos tuossa mallissa on jotakin korjattavaa, toivon, että se korjataan
mahdollisimman pian.

16.55 Perhe- ja  peruspalveluministeri  Juha  Rehula (vastauspuheenvuoro):  Arvoisa
rouva puhemies! Tässä maassa on noin tusinan verran henkilöitä, jotka tulevat tekemään
aikanaan siitä hallituksen esityksestä, jonka eduskunta saa, kokonaisarvion. Valmistelun
osalta, mitä parempaan lopputulokseen ja kokonaisuuteen päästään siinä tilanteessa, kun
tämä koko paketti on — tässä on vielä kuukausien valmistelu lausuntokierroksineen edes-
sä — mitä vähemmän siellä on lähtökohtaisesti sellaisia kysymysmerkkejä, jotka eivät ole
3



Pöytäkirjan asiakohta PTK 18/2016 vp
perustuslain kanssa sopusoinnussa, niin sen parempi lopputulos tulee. Toisekseen, tämän
kokonaisuuden yksi ydinhän on, että rahoitusratkaisu syntyy. Vuosi sitten tähän aikaan
eduskunnan perustuslakivaliokunta käsitteli silloista hallituksen esitystä, ja silloin yritet-
tiin ja kysyttiin suoraan, että entäs jos jätettäisiin rahoitusratkaisu pois. Vastaus oli: se on
niin olennainen osa kokonaisuutta, että se on osa tämän koko lakipaketin aivan ydintä.

16.57 Sari Essayah kd (vastauspuheenvuoro): Arvoisa rouva puhemies! Kyllähän tässä
ulkopuolelta on tullut vähän hämmentynyt olo, ja tietenkin me kaikki toivomme, että ni-
menomaan tässä sote-ratkaisussa potilaan ja asiakkaan paras tulisi toteutumaan. Tietenkin
edelleenkin hämmentää, että nämä perustuslailliset kysymykset jälleen kerran ovat nous-
seet esille, ja olisinkin halunnut vähän tarkemmin tietää, mikä siellä nytten on se, mikä on
eniten hankauksessa: Onko se tämä alueitten määrä, se, että se on 15 ja 18? Onko vaikea ra-
kentaa sitä rahoitusratkaisua, koska me tiedämme, että tästähän tulee myöskin suuri vero-
uudistus ja tähän tulee valtionosuusuudistus kylkeen? Millä tavalla nämä kaikki tullaan rat-
kaisemaan? Lisäksi vielä sitten, jos mietitään tätä ministeri Vehviläisen esille nostamaa
mahdollisuutta, että meillä ei olisikaan suora vaali, se tuntuisi todellakin hyvin erikoiselta
ratkaisulta ja olisi varmasti vastoin itsehallinnon henkeä.

16.57 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Työtä sen eteen, että asuinpaikasta ja rahapussin paksuudesta riippumatta
suomalaisilla olisi jatkossakin ne hyvinvoinnin ja terveyden palvelut, joita olisi tarvittaes-
sa saatavilla, on tehty noin 15 vuotta. Matka on edennyt niin pitkälle, että viime talvena
meillä oli eduskunnan käsittelyssä lakikokonaisuus, joka sittemmin kaatui perustuslaissa
oleviin ongelmiin. Nyt on siitä valmistelusta saatu paljonkin oppia, me emme ole lähteneet
tyhjän päältä.

No, sitten se, miten tästä eteenpäin, miten valmistelu etenee. On olemassa avoimia ky-
symyksiä, ja tämä on sen kokoluokan ratkaisu, että sote on maalissa ja valmiina sillä het-
kellä, kun eduskunnan puhemies toisessa käsittelyssä lyö nuijan pöytään. Siihen asti meil-
lä on asioita, jotka ovat avoimia, siihen asti meillä on kysymyksiä, joihin vain pitää etsiä
ratkaisut.

Puhemies Maria Lohela: Vielä yksi kysymys.

16.59 Hanna Sarkkinen vas (vastauspuheenvuoro): Arvoisa puhemies! Sote- ja maakun-
tauudistus on mielestäni yksi aivan keskeisimmistä ja tärkeimmistä uudistuksista Suomes-
sa, ja se täytyy saada maaliin, se täytyy saada tehtyä. Tähän tarvitaan poliittista johtajuutta
ja sitoutumista. Nämä perusasiat sote-uudistuksesta olisi tullut linjata jo hallitusohjelman
yhteydessä, koska nyt näyttää siltä, että suuria erimielisyyksiä näistä ihan perusasioista on
hallituksen sisällä. On muistettava, että tärkeintä tässä on turvata ihmisille palveluiden saa-
minen, lääkäriin pääsy, mutta nyt, kun joudutaan kiistelemään edelleen näistä perusasiois-
ta, ihminen ja ihmisen palvelut tuntuvat unohtuvan.

Nyt alueilla odotetaan päätöksiä, että päästään eteenpäin. Nyt pitäisi saada mahdollisim-
man äkkiä selkeä päätös alueista, selkeä päätös rahoituksesta. Kysyisin ministeriltä, eikö
tämä sekava 15/18-aluejako olisi syytä jo haudata ja mennä eteenpäin selkeällä (Puhemies
koputtaa) 18 alueen mallilla.
4



Pöytäkirjan asiakohta PTK 18/2016 vp
17.00 Perhe- ja peruspalveluministeri  Juha  Rehula (vastauspuheenvuoro):  Arvoisa
rouva puhemies! Perusasiat on linjattu. Sitä linjaustyötä on nyt valmisteltu. Perusasia on,
että asuinpaikasta riippumatta, rahapussin paksuudesta riippumatta meillä on Suomessa
jatkossakin se palvelulupaus, että sosiaali- ja terveyspalvelut ovat saatavilla. Muun muas-
sa se selkänoja, joka tällä hetkellä tälle työlle on, on se kokemus ja ne päätökset, ne ratkai-
sut, ne lausunnot, ne mietinnöt, ne lukuisat työryhmäpaperit, jotka ovat vuosien varrella
syntyneet. Vuosi sitten tähän aikaan eduskunnan perustuslakivaliokunta käsitteli silloista
hallituksen esitystä.

Toisaalta, arvoisa rouva puhemies, viesti alueille: sitä paremmin lähipalvelut turvataan,
sitä paremmin eri alueiden erityispiirteet kyetään huomioimaan, mitä pitemmälle alueet
itse vievät valmistelutyötä eteenpäin. Meillä on näyttöjä Suomessa siitä, että kaiken epä-
varmuuden keskellä on tehty oikeinkin hyviä ratkaisuja.

Kysymyksen käsittely päättyi.

Kyselytunti päättyi.
5


