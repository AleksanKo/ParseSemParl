















































DEM86D.tmp.xml


Pöytäkirjan asiakohta PTK 55/2018 vp
Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

2.6. Suullinen kysymys maakuntavaalien ajankohdasta (Sari Tanus kd)
Suullinen kysymys SKT 80/2018 vp

Suullinen kyselytunti

Toinen varapuhemies Tuula Haatainen: Tähän samaan asiaan kristillisdemokraattinen
eduskuntaryhmä, edustaja Tanus.

Keskustelu

16.50 Sari Tanus kd: Arvoisa puhemies! Suomi tunnetaan maailmalla demokratian to-
teutumisen mallimaana. [Silvia Modig: Ei enää!] Nyt käsittelyssä olevan Suomen histo-
rian suurimman uudistuksen myötä demokratian toteutuminen on vaarassa. 

Minäkin puhun ensimmäisistä maakuntavaaleista ja niiden ajankohdasta. Euroopan neu-
vostohan suosittelee, että vaaleja koskevien lakien tulisi olla voimassa vuosi ennen vaale-
ja. Nyt Oikeuskanslerinviraston mukaan lakipaketin hyväksymisen ja vaalien välillä pitäi-
si olla todellakin noin puoli vuotta.

Ihmisillä tulee olla mahdollisuus tietää, mistä äänestetään, mihin lähdetään ehdolle. Pie-
nille puolueille ja valitsijayhdistyksille riittävä aika ennen vaaleja on erityisen tärkeää. De-
mokratian toteutumisen kannalta maakuntavaalien siirtäminen on olennaista.

Kysyisinkin ministereiltä: tuletteko huomioimaan Oikeuskanslerinviraston näkemyk-
sen ja siirtämään maakuntavaalien ajankohtaa noin puolella vuodella eteenpäin lakipake-
tin hyväksymisen jälkeen?

16.51 Oikeusministeri Antti Häkkänen (vastauspuheenvuoro): Arvoisa puhemies! On
varmasti aivan päivänselvä asia, että hallituksen esitys, johon on kirjattu tietty esitys maa-
kuntavaalien päivämäärästä, on esitys. Eduskunta käsittelee tämän lakipaketin asianmu-
kaisesti ja laadukkaasti tässä talossa ja sen jälkeen tekee päätöksen, milloin on vaalit. On
tullut esityksiä, viime kädessä perustuslakivaliokunnalle varmaan, siitä, mikä on minimiai-
ka tai riittävä aika, milloin vaalit voi järjestää. Sen jälkeen, kun asiat on asianmukaisesti
käsitelty, järjestetään vaalit sillä ajalla kuin siihen tarvitsee varata.

Mitä tulee Venetsian komission näkemykseen, niin Venetsian komissio on itse asiassa
sitä varten ja heidän suosituksensa perustuvat siihen, että näitten vaalien ihan fundamen-
taalisia laskentasääntöjä — esimerkiksi sitä, kuka saa olla ehdokkaana, miten vaalijärjes-
telmän ihan perusasioita heilutellaan — ei saisi muuttaa vuotta ennen, jotta ei tule sellaista
tilannetta, että esimerkiksi joku autoritäärinen hallinto vaikka vaalijärjestelmän laskenta-
tapoja kikkailemalla yrittää saada eduskuntavaaleista tai muista itselleen mieluisat. Siitä
tässä ei ole kyse, vaan perusfundamentit vaalilainsäädännössä ja muussa ovat samat kuin
muissakin vaaleissa.
 Tarkistettu
4.1



Pöytäkirjan asiakohta PTK 55/2018 vp
16.53 Sari Essayah kd (vastauspuheenvuoro): Arvoisa rouva puhemies! Mitä tulee tuo-
hon kuuteen kuukauteen tai noin puoleen vuoteen, niin kyllä se kuusi kuukautta tulee sieltä
vaalirahoituslain puolelta. Eduskunnan ulkopuoliset puolueet ja valitsijayhdistykset eivät
voi aloittaa vaaleihin valmistautumista vaalirahoituslain mukaisen kuuden kuukauden
säännön mukaisesti, ellei meillä ole niitä lakeja voimassa. Siinä mielessä tämä on demo-
kratian kannalta aivan keskeinen kysymys, että jos me täällä annamme sen signaalin, että
riittää, että tässä talossa olevat puolueet voivat osallistua vaaleihin, mutta muista ei ole niin
väliä, niin se on todellakin huolestuttavaa demokratian kannalta.

Täytyy sanoa, että vaalijohtaja Jääskeläisenkin ulostulot ovat nimenomaan tästä näkö-
kulmasta olleet kyllä taitamattomia. Siinä mielessä toivoisinkin, että oikeusministeri nyt
todellakin selventäisi vielä kansalaisille, että mitä tulee sieltä vaalirahoituslain puolelta ja
millä tavalla nämä eduskunnan ulkopuoliset puolueet ja valitsijamiesyhdistykset joutuvat
nyt tässä hyvinkin epätasa-arvoiseen asemaan. Meidän tulee tässä talossa huolehtia demo-
kratiasta kokonaisuudessaan eikä vain sen mukaisesti, että tässä talossa olevat puolueet
pärjäävät tulevissa vaaleissa.

16.54 Oikeusministeri  Antti  Häkkänen  (vastauspuheenvuoro):  Puheenjohtaja! Vaali-
johtaja on ottanut kantaa siihen, miten vaalilainsäädäntöön suoraan liittyvät asiat pysty-
tään järjestämään, ja tekninen minimi on noin neljä kuukautta. Se on se lausunto, joka on
annettu valiokunnille ja tänne tiedoksi. Oikeuskanslerinvirasto on esittänyt oman näke-
myksensä, kuusi kuukautta. Minä korostan, että vaalien ajankohdasta kannattaa käydä kes-
kustelu siinä vaiheessa, kun tiedetään, missä vaiheessa eduskunta saa asian käsitellyksi si-
sällöllisesti. Sen jälkeen päätetään, mikä on vaalien ajankohta. Yksinkertaisesti näin. Tämä
on se oikea marssijärjestys. Ei kai tässä salissa tässä vaiheessa kannata päättää esimerkiksi
uutta vaalipäivää, koska käsittely on kesken.

16.55 Jukka Gustafsson sd (vastauspuheenvuoro): Arvoisa puhemies! Voisin kysyä her-
ra pääministeriltä, miksi luku 87 on mielenkiintoinen, mutta kerron sen: se on luku, joka
kertoo, paljonko kokoomuksella ja keskustalla on yhteensä kansanedustajia. Se määrä on
eduskunnan selkeä vähemmistö, ja tämän vähemmistön voimin on neuvoteltu ja sovittu
tämä sote-uudistus. Haluan sanoa tämän sen takia, että nyt on kysymys megaluokan uudis-
tuksesta, ja haluan vielä nyt tarkennuksen herra pääministeriltä, kun eduskunnassa on poik-
keuksellisen huono ilmapiiri, niin että sanokaa nyt selkokielellä, [Välihuutoja kokoomuk-
sen ryhmästä] että eduskunta käyttää sen ajan näitten lakiesitysten käsittelyyn, minkä laa-
dukas lainsäädäntötyö edellyttää. Sanokaa selkokielellä.

16.56 Pääministeri Juha Sipilä (vastauspuheenvuoro): Arvoisa rouva puhemies! Edusta-
ja Gustafssonilta jäi nyt yksi puolue, yksi eduskuntaryhmä mainitsematta, sinisten [Jukka
Gustafsson: Se oli ihan tarkoituksellista!] — arvaan sen — kaikki olemme vahvasti tämän
uudistuksen takana ja haluamme olla sitä viemässä läpi. Se on itsestään selvä asia, että hal-
litus huolehtii siitä, että demokraattiset oikeudet toteutuvat, että vaalien järjestämiseen on
riittävästi aikaa ja että oikeuskanslerin lausunto otetaan huomioon. Tämä on päivänselvä
asia.

Ja kysymyksen toiseen puoliskoon: Eduskunta määrittelee itse omat aikataulunsa ja
käyttää siihen aikaa sen verran kuin tarvitaan ja tekee sen kuitenkin oman työjärjestyksen-
2



Pöytäkirjan asiakohta PTK 55/2018 vp
sä mukaisesti viivyttelemättä. Näissä raameissa eduskunta toimii, ja hallitus kunnioittaa si-
tä, mitä eduskunta päättää ja mitä valiokunnat lausuvat.

16.57 Satu Hassi vihr (vastauspuheenvuoro): Arvoisa puhemies! OECD on arvioinut,
että Suomen terveydenhoitojärjestelmä on maailman kolmanneksi kustannustehokkain.
On siis selkeä riski, että suuret muutokset vievät kustannustehokkuutta alaspäin eli nosta-
vat kustannuksia. Kaikki ne esimerkit, mitä hallituksen puolelta on tuotu siitä, miten kus-
tannustehokkuutta parannetaan, Eksote ja Kainuu, perustuvat perusterveydenhuollon ja
erikoissairaanhoidon ja sosiaalipalvelujen parempaan integroimiseen, mutta hallituksen
nykyinen esitys nimenomaan lisää raja-aitoja, vähentää integraatiota. Viimeksi Lääkäri-
lehdessä professori Kekomäki totesi, että hallituksen esitys panee terveyskeskukset päreik-
si, poistaa senkin vähäisen integraation, mitä tällä hetkellä on, ja luo suomalaisten välille
uuden raja-aidan — niiden välille, jotka tarvitsevat sosiaalipalveluja, ja toisaalta niiden,
jotka eivät tarvitse. Ymmärrättekö, että hallituksen esitys [Puhemies koputtaa] toimii ai-
van eri suuntaan kuin ne kauniit tavoitteet, mistä puhutte?

16.58 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Viittasitte kysymyksellänne, edustaja Hassi, OECD:n vertailuihin. On totta,
että Suomi on tässäkin suhteessa verrattain hyvä maa. Toisaalta meillä on arvioita siitä, että
järjestelmämme on kansainvälisesti katsottuna poikkeuksellisen pirstaloitunut. Kysymys
pirstaloitumisessa ei ole se, kuinka monta palveluntuottajaa meillä tulevaisuudessa on,
vaan kysymys on se, kuinka moni taho on vastuussa kansalaisten palveluiden tuotannosta
eli niiden järjestämisestä. Ja mainitsemienne mallien vahvuus, vaikkapa Etelä-Karjalassa,
Keski-Pohjanmaalla ja Pohjois-Karjalassa, perustuu nimenomaan juuri sisältömuutoksiin,
vaikkapa painopisteen vahvistamiseen kuntoutukseen tai mainitsemaanne integraatioon,
mutta ennen kaikkea vahvaan järjestäjään, ja siihen lisättynä vahva monien tuottajien mah-
dollisuus tuoda palveluitaan järjestelmään mukaan vielä painottaa nykyisestään laadun pa-
rantamista.

16.59 Outi Alanko-Kahiluoto vihr (vastauspuheenvuoro): Arvoisa puhemies! Arvoisa
pääministeri, hallituksen lakiesitys maakuntien perustamisesta on juuri nyt sosiaali- ja ter-
veysvaliokunnassa käsittelyssä ja valmistavassa keskustelussa, ja tähän lakiin sisältyy hal-
lituksen kirjoittama pykälä, jossa sanotaan, että vaalit pidetään Suomessa 28.10. Kyllä se
nyt on niin, että hallituksen tehtävänä on ilmoittaa, miten tätä pykälää muutetaan. Aiotteko
te kuunnella oikeuskanslerin suositusta ja lykätä vaalipäivämäärää niin, että tämä oikeus-
kanslerin suositus kuudesta kuukaudesta täyttyy, vai ette? Ette ole edelleenkään vastannut
tähän kysymykseen. Oikeuskansleri on ylin laillisuuden valvoja Suomessa — kuuntelette-
ko te hänen sanojaan vai ettekö kuuntele?

17.00 Kunta- ja uudistusministeri Anu Vehviläinen (vastauspuheenvuoro): Tähän ky-
symykseen totean sen, että näin on, että siinä esityksessä, joka tuli viime joulukuussa täy-
dentävänä, on, että 28.10. Mutta kuten me olemme nähneet, se aikataulu, mikä oli arvioitu,
ei näyttäisi olevan nyt täysin pitämässä. Mutta korostan sitä, että totta kai oikeuskanslerin
lausunto otetaan huomioon.
3



Pöytäkirjan asiakohta PTK 55/2018 vp
Ja sitten toisekseen asia, jonka täällä on monikin jo sanonut: sisältö ensin, ja sitten täällä
eduskunnassa katsotaan yhdessä myös se, mikä se vaalipäivä on, jos vaaleja tämän sisältö-
käsittelyn jälkeen täytyy lykätä.

Kysymyksen käsittely päättyi.

Kyselytunti päättyi.
4


	2.6
	16.50
	16.51
	16.53
	16.54
	16.55
	16.56
	16.57
	16.58
	16.59
	17.00


