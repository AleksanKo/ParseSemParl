















































DEMBD1C.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

19. Lakialoite laiksi eläinten hyvinvoinnista ja eräiksi siihen liittyviksi laeiksi
Lakialoite LA 39/2018 vp Emma Kari vihr ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 19. asia.
Keskustelu tästä avattiin jo kohdassa 7. Puhemiesneuvosto ehdottaa, että asia lähetetään
maa- ja metsätalousvaliokuntaan.

Keskustelu

20.56 Ritva Elomaa ps: Arvoisa puhemies! Aivan, tästä eläinsuojelulaista on keskusteltu
tänään lähetekeskustelussa, ja täytyy sanoa, että hallituksen esityksessä on paljon hyvää,
eläinten hyvinvointiin paljon parannuksiakin, joita eläinsuojeluryhmä eduskunnassa on
myös halunnut. Siellä on myös paljon toteutuneita hyviä asioita, joita perussuomalaiset
ovat monta vuotta halunneet parantaa ja viedä eteenpäin eläinten hyvinvoinnissa. Vihreät
Emma Karin johdolla ovat tehneet tällaisen rinnakkaisaloitteen, jossa on paljon hyvää mut-
ta johon minäkään en ole nimeäni laittanut, koska ihan kaikesta en ole samaa mieltä. Hy-
vää tässä aloitteessa on eläimen itseisarvon tunnustaminen, kivunlievennyksen tehostami-
nen, eläinsuojeluvaltuutetun asettaminen, eläinjalostukseen puuttuminen tehokkaammin ja
valvonnan tehostaminen.

Mutta sitten se ongelmakohta: Meillä on tuottajilla tänä päivänä todella suuria vaikeuk-
sia. Tuottajan ahdinko on todellinen. Tämän suhteen, kun ajatellaan eläinten hyvinvointia,
täytyy tehdä yhteistyötä ja miettiä, mitkä ovat ne ratkaisut, miten tuottaja pystyy tuotta-
maan ja saamaan myös rahapussiinsa enemmän, kun tuottaja panostaa eläinten hyvinvoin-
tiin ja eettiseen tuotantoon. Hyvitysmaksujen kartuttaminen ja lisääminen tuottajille olisi
yksi mahdollisuus, mutta tällä hetkellä täytyy miettiä myös meidän mahdollisuuksiamme
tuottaa lähiruokaa, puhdasta ruokaa edelleenkin, ja se on kinkkinen asia, nimittäin tämä yh-
distelmä pitää saada siihen vaiheeseen, että tuottajalla on mahdollisuus, koska tuottajat ha-
luavat panostaa eläinten hyvinvointiin, ja silloin se tarkoittaa sitä, että kauppa ottaa vähem-
män, tuottajille maksetaan enemmän ja eläinten hyvinvointi nostetaan etusijalle. Tämä on
myös valtavan suuri vientivaltti meidän hyvälle ruoantuotannollemme ja puhtaalle ruoal-
lemme, jossa ei ole käytetty antibiootteja juuri ollenkaan, ja se on tulevaisuutta. Ja tämän
takia, koska tässä vihreitten aloitteessa ei ole huomioitu tarpeeksi tuottajien asemaa, en ole
voinut allekirjoittaa tätä heidän lakialoitettaan.

20.59 Leena Meri ps: Arvoisa rouva puheenjohtaja! Aivan samoista syistä kuin perussuo-
malaisten eduskuntaryhmästä eläinsuojelukerhon puheenjohtaja Elomaa totesi, ihan samo-
ja ongelmia minulle tuli. Täällä oli erittäin hyviä ehdotuksia, kuten esimerkiksi eläinsuo-
 Tarkistettu
4.1



Pöytäkirjan asiakohta PTK 93/2018 vp
jeluvaltuutettu ja valvonnan parantaminen. Mutta ihan hyvä, että näistä keskustellaan, ja
nyt tässä eläinten tilanne monessa osin paranee.

Oikeastaan haluaisin toivottaa tervetulleeksi tässä eläinten hyvinvointilaissa tämän 2 lu-
vun yleisiä periaatteita, samoin kuin 3 luvun eläinten kohtelun vaatimuksia, joissa on to-
dettu, mikä on kiellettyä ja millaisia välineitä ja laitteita saa käyttää. Muun muassa ei saa
käyttää enää piikkipantoja, sähköpantoja. Näihin on kaivattu säätelyä. Itse näen sen sillä
lailla, että kun jatkossa puntaroidaan esimerkiksi eläinsuojelurikoksia, rikkomuksia tai val-
vontaa, niin tästä saadaan siihen tulkintaan — ainakin jos itse olisin tuomioistuimessa näi-
tä päätöksiä tekemässä, niin tästä saisi — hyvää ohjenuoraa siitä, miten voidaan arvioida
se, onko eläin tullut hyvin vai huonosti kohdelluksi. Esimerkiksi täällä 13 §:ssä todetaan,
annetaan konkretiaa sille, mitä se eläimen hyvä käsittely on, eli esimerkiksi: ”Eläintä ei saa
käsitellä tai kouluttaa kovakouraisesti tai muuten sillä tavalla, että sille aiheutuu tarpeeton-
ta kipua tai kärsimystä. Eläintä ei saa sitoa tarpeetonta kipua ja kärsimystä tuottavalla ta-
valla.” Täällä on valtavan hyvin konkretisoitu sitä. Itsekin aluksi ajattelin, että se itseisarvo
olisi ollut hyvä olla tuolla laissa, mutta nyt ajattelen näin, että minulle on tärkeämpää se,
että täällä on hyvin konkreettisesti kirjattu se, mitä se eläimen hyvä kohtelu on, koska se on
isompi asia kuin se, että on joku sana tai sen puuttuminen laissa. Se on minusta erittäin hy-
vä.

Sitten eläinten hoidosta on myös annettu tarkkoja säätelyjä tuosta juomaveden saannis-
ta. Itse olen sitä mieltä, totta kai, että eläimellä pitää olla raikasta juotavaa aina, mutta ku-
ten tuli esille noissa keskusteluissa, niin joskus on poikkeuksellinen tilanne. Kävin tuossa
vielä ministeri Lepältä kysymässä, että kun se asetus tulee, niin muistetaanhan siinä antaa
mahdollisuus myös siihen, ettei jouduta laittamaan hevostalleja kiinni. Esimerkiksi, kun
itse olen hevosharrastaja, suomenhevosten kanssa pelaan, niin tiedän, että tallilla ei voida
koko päivää huolehtia, että se vesi ei ehdi välillä jäätyä. Sitä kyllä käydään koko ajan huo-
lehtimassa, mutta siinä ei voi kukaan koko aikaa seistä, se täytyy ymmärtää, eikä eläinkään
koko aikaa juo. 

Yksi asia, mitä olisin toivonut, on, että olisi ehkä vielä mietitty eläintenpitokiellon osal-
ta sitä, että olisi velvoitettu esimerkiksi eläinten myyjiltä pyytämään todistus, ettei ole
eläintenpitokieltoa. Nimittäin joskus on minulle sanottu, että siitä tulee lisää kuluja. No, se
maksaa noin 20 euroa, se todistus, niin että jos ajatellaan, että ostaa koiran tai hevosen tai
jonkun muun, niin jos ei ole 20 euroa sijoittaa siihen todistukseen, niin luultavasti ei ole sit-
ten kyllä varaa ostaa sitä eläintäkään tai huolehtia siitä.

Tein 2015 lakialoitteen siitä, että Suomi on tässä erittäin jäljessä. Suomi, Unkari ja Ro-
mania ovat Euroopassa maita, jotka sallivat sen, että voit sekaantua eläimiin seksuaalisesti
ilman, että sinua rangaistaan. Täällä pitää aina pystyä osoittamaan se, että eläimille on ai-
heutunut kärsimystä, ja se on välillä vain aika haasteellista, kun eläintä ei voi haastatella.
Se on yhteiskunnan viesti siitä, että se ei ole täällä hyväksyttävää. Tämä on hieno uudistus,
ja tein tästä lakialoitteen. 

Sain tästä palautetta tämmöiseltä ryhmältä kuin Zoofilia silloin 2015, kun tein tämän la-
kialoitteen. He näkivät tarpeelliseksi lausunnossaan maa- ja metsätalousministeriön eläin-
suojelulain kokonaisuudistusta käsittelevälle ohjausryhmälle ottaa minutkin oikein tähän
lausuntoon, kun minä olen kansanedustaja, joka tukee tätä kriminalisointia — niin olen-
kin, minusta se ei ole hyväksyttävää eikä sivistysvaltiossa asiallista — ja siellä ollaan sitä
mieltä, että minä lähinnä inhoreaktioiden tyydyttämiseksi vastustan tätä. Tästähän ei ole
kysymys vaan siitä, mikä on yhteiskunnassa hyväksyttävää, ja siitä, että kysymyksessä on
2



Pöytäkirjan asiakohta PTK 93/2018 vp
eläin. Sain sähköpostia tältä ryhmältä, ja he totesivat minulle, että minä en kunnioita ihmis-
ten seksuaalisia taipumuksia. Tässähän ei ole kysymys ihmisten seksuaalisista taipumuk-
sista. Toinen osapuoli on kuitenkin puolustuskyvytön, ei tahdonmuodostukseen pystyvä
eläin. Lisäksi tämä ryhmä lähetti minulle tiedoksi tämmöisen kannanoton, missä oli sitten
käyty läpi näitä asioita, miten kyllä eläin voi kertoa suostumuksensa. Minun täytyy täältä
ihan lukea. He kirjoittivat näin: ”Eläin kykenee ilmaisemaan mielipiteensä kehonkielellä
sekä tarvittaessa puolustautumaan hampaiden tai kavioiden avulla.” Jotenkin tuntuu aika
erikoiselta, että tämmöisiä asioita tarvitsee puolustella ja yrittää kertoa, että tämä olisi jo-
tenkin sillä lailla normaali ilmiö, johon me olemme menossa, ja meidän pitäisi tästä vain
keskustelun avulla päästä yli. 

Kiitos siitä, että tämä tuli. Kun silloin puhuin tästä, niin moni ei sitten kirjoittanut tähän
nimeään. Erityisesti vihreiden edustajiin olen aika pettynyt, koska täällä tänään käytiin val-
tavaa keskustelua eläinten hyvinvoinnista, ja jotenkin tuntuu, että tämmöiseen ei sitten kui-
tenkaan ns. kehdata laittaa nimeä. Kyllä nämä ovat semmoisia edistysaskeleita, että en tie-
dä, jos ei tätä olisi silloin otettu julkiseen keskusteluun ja myllytetty, niin olisiko tämä tul-
lut, koska kun minä itse soitin silloin maa- ja metsätalousministeriöön tähän ohjausryh-
mään, niin siellä vähän pohdittiin, että kun tästä nyt tulee myös huonoa palautetta ja muu-
ta. Hyvä, että ainakin perussuomalaisten ryhmä oli siinä ponnekas. Sain sieltä kyllä kes-
kustastakin nimiä, ja jostakin sieltä tuli nimiä, mutta tietyllä lailla eräiden puolueiden
poissaolo kyllä loisti.

Sitten täällä on toinen asia, mistä olen erittäin tyytyväinen. Edustaja Ronkainen teki täs-
tä lakialoitteen, että eläin tulee tainnuttaa ennen verenlaskua elikkä täytyy huolehtia to-
siaan, että eläin on tainnutettu, ettei kurkkua vedetä auki silloin, kun eläin on tajuissaan.
Tähänkään ei kyllä vihreiden edustajien nimiä tullut. Minä mietin joskus aikanaan, mistä se
johtuu, että näin on. [Silvia Modigin välihuuto] Tässä laissahan sitä muutetaan, että se ei
ole näin. — Edustaja Modigin kannattaa tutustua siihen, kun oli aikaisemminkin tuolla joi-
takin pieniä virheitä. — Mutta hienoa, että nämä ovat toteutuneet, ja perussuomalaiset ajaa
eläinten oikeuksia. Sen takia minua tänään vähän häiritsi tuossa aikaisemmassa keskuste-
lussa se, että kaikkia puheenvuoroja ohjattiin vihreille, vaikka täällä on monia ryhmiä, jot-
ka ovat lähes aktiivisempia kuin vihreät nimenomaan näissä vaikeissa ja vähän noloissakin
keskustelunaiheissa. Muistetaan, että se ei ole tietyn ryhmän aikaansaannoksia, vaan meil-
lä on tosi paljon erittäin aktiivisia ja eläinsuojelullisia ihmisiä. — Ja Modig ihan oikeasti
katsoo sen, että se ei ole vielä niin. [Silvia Modigin välihuuto] 

21.07 Kari Kulmala sin: Arvoisa rouva puhemies! Edustaja Emma Kari on kyseenalais-
tanut lähes koko nyt puheena olevan lakiuudistuksen tällä lakialoitteella. Myös Animalia
aloitti jo toukokuussa uuden kampanjan, joka keskittyi unohdetun eläinryhmän, kalojen oi-
keuksiin. Kalat ovat eläinyksiköiden määrän huomioiden valtava tuotantoeläinten ryhmä,
mutta Animalian mielestä niistä käytävä eläinoikeuskeskustelu on edelleen vähäistä Suo-
messa. Keskustelu on varmasti tästäkin ihan hyvästä, mutta maalaisjärjen käyttö lienee täs-
säkin asiassa erittäin suotavaa. 

Muutamia huomioita tästä heidän kampanjastaan. ”Kalat ovat loistavia ongelmanratkai-
sijoita ja niiden sosiaaliset suhteet ovat monisyisempiä kuin uskommekaan. Emme voi pe-
rustella kalojen tappamista, syömistä tai muuta hyväksikäyttöä sillä, että ne ovat ’vain ka-
loja’.” Näin sanoo Animalian kampanjavastaava Veikka Lahtinen. ”Kampanjalla Anima-
lia haluaa myös synnyttää tietoisuutta siitä, että ruuantuotanto on mahdollista toteuttaa
3



Pöytäkirjan asiakohta PTK 93/2018 vp
niin, ettei siitä aiheudu elinikäistä kärsimystä tai kuolemaa tunteville olennoille. Kalaa suo-
sitellaan usein hyvänä ravintona, mutta suosituksissa unohtuu eläinoikeusnäkökulma. Ka-
lojen kannalta toivottavin vaihtoehto on jättää eväkkäät pois lautaselta. Muistutamme, että
kala ei ole kasvis ja tuomme esiin tapoja syödä täysipainoisesti kasviperäistä ravintoa.”
Animalian toiminnanjohtaja Mai Kivelä kertoo näin. Tässä muutamia kommentteja Ani-
malian kampanjasta. 

Animalian ohjeistuksesta saa sen kuvan, että kaloja ei saisi syödä, koska ne tuntevat ki-
pua. Olisiko kasvisruoka sitten parempi vaihtoehto? Kasveilla on aiemmin tehty tutkimuk-
sia, joista on saatu selville, että kasvit ovat älykkäitä. Uusin tutkimus ei välttämättä ole
kaikkien kasvissyöjien mieleen, sillä sen mukaan kasvit myös tietävät ja tuntevat, kun niitä
aletaan syödä, eivätkä ne pidä siitä alkuunkaan. Modern Farmer -sivusto kertoo Missourin
yliopistossa tehdystä tutkimuksesta, jossa tutkittiin kasvien älykkyyttä hieman pidemmäl-
le. Tutkijat halusivat saada selville, tietääkö kasvi sen, milloin sitä aletaan syödä. Vastaus
yllätti tutkijat, sillä sen lisäksi, että kasvi tunsi sen, kun sitä syötiin, se yritti myös estää ta-
pahtumaa. Tutkimuksessa käytettiin Arabidopsis thaliana -kasvia eli lituruohoa, koska sen
geneettiset perusmekanismit ovat ihanteellisia erilaisten tutkimusten tekemiseen. Lituruo-
hon mekanismit ja organismit ovat niin samankaltaisia muiden kasvien/kasvikunnan kans-
sa, että lituruohon perusteella tehtyjä tutkimuksia voidaan soveltaa myös muihin hyötykas-
veihin.

Arvoisa puhemies! Kun lituruoho tunsi tai kuuli vihollisen, joka oli esimerkiksi perho-
sen toukka, se alkoi virrata vaarassa olevien lehtien sisälle myrkyllistä sinappiöljyä. Sama
tapahtui myös silloin, kun toukka alkoi nakertamaan lehtiä. Lituruoho pystyy myös erotta-
maan sen, koska ääni tuli esimerkiksi tuulesta ja sateesta ja koska se johtui vihollisen liik-
keistä. 

Animaliassa ei ilmeisesti kalastusmuotoja erikseen erotella. Heillä on ilmeisesti halu
kieltää kaikki kalastus. Heidän periaatteenaan on tehdä koko Suomesta puhtaasti vegaani
yhteiskunta. Mutta entäs, kun se vihanneskin tuntee kipua? Mitäs sitten voimme syödä?
Itse syön, arvoisa puhemies, joka viikko kotimaista kalaa ja lihaa, eikä minulla ole ollen-
kaan huono omatunto. Syön myös kohtuudella kotimaisia, mutta en enää ulkomailla tuo-
tettuja vihanneksia. Parhaan makuinen tomaatti tosin löytyy Georgiasta tai sitten äitini kas-
vihuoneesta. 

21.12 Silvia Modig vas: Arvoisa rouva puhemies! Itse pidän tätä vihreiden tekemää rin-
nakkaislakialoitetta erittäin tervetulleena. Se verrattuna tähän hallituksen esitykseen pal-
jastaa hallituksen esityksen heikkoudet. Rinnakkaisaloitteen olennaisin kysymys on se,
että tämä lähtee siitä, että eläimen itseisarvo tunnustetaan ja eläimen itseisarvo laitetaan
tuotannollisten tavoitteiden edelle, mutta kuten tästä voi lukea, ei tämä tee eläintuotannos-
ta mahdotonta. Tässä on muutamia asioita, joita erityisesti kaipaisin hallituksen esitykseen. 

Minun mielestäni eläinsuojeluvaltuutetun esittäminen on erittäin tervetullutta, koska
esimerkiksi eläinsuojeluvaltuutettu voisi tuoda sen, että eläinasioita vietäisiin eteenpäin
tieteellinen, todistettu tutkimustieto edellä, mikä auttaisi eläinten asiaa huomattavasti. Mi-
nisteri Leppähän sanoi meille aiemmassa keskustelussa, että tämä laki, siis hallituksen esi-
tys laiksi eläinten hyvinvoinnista, tuo nyt lain ajan tasalle tämän päivän tutkimustiedon
kanssa. Hallituksen esityksessä sallitaan porsaan kastroiminen ilman puudutusta. Siinä sal-
litaan eläinten liikkumisen rajoitus niin, että vaikka naudan osalta liikkumista lisätään, niin
4



Pöytäkirjan asiakohta PTK 93/2018 vp
se saa liikkua pahimmillaan kolme kuukautta vuodesta. Semmoista tutkimustietoa on mah-
dotonta löytää, missä nämä olisivat eläinten hyvinvoinnin kannalta hyviä.

Toisaalta tässä rinnakkaislakialoitteessa on hyvää myös valvonta. Nyt hallituksen esi-
tyksessä on hyvää se, että teurastamoille tulee mahdollisuus kameravalvontaan. Itse olisin
toki toivonut määräävämpää sääntelyä, mutta tämän voisi ajatuksena mielestäni viedä vie-
lä pidemmälle. Se voisi olla kilpailuvaltti niille eläintuottajille ja eläintuotannon kanssa
työskenteleville, jotka hoitavat asiansa hyvin. Ne vastuulliset, rehelliset yrittäjät, joilla ei
ole mitään salattavaa, voisivat kameravalvonnan avulla esimerkiksi brändätä omasta tuot-
teestaan eettisesti läpinäkyvästi tuotetun, mikä voisi olla heille kilpailuvaltti. 

Niin kuin täällä aiemmissa puheenvuoroissa edustaja Elomaa nosti hyvin esiin, tuotta-
jan ahdinko on aivan todellinen, se on fakta. Mutta onko syy eläinsuojelulaissa? En usko,
että sieltä lähtee se ongelma, vaan uskon, että se ongelma on kaupan alalla. On kyse siitä,
kuinka paljon tuottaja saa tuotteestaan hintaa ja miten se sitten vertautuu meille kuluttajil-
le. Minä näkisin, että ne ratkaisut löytyvät kaupan alalta pitkälle siinä, miten tuottajien ah-
dinkoa voidaan helpottaa.

Itse minä näen, että suomalaisen tuotannon vahvuus, kilpailukyky, vientivaltti, myynti-
valtti olisi nimenomaan se, että siitä tehdään mahdollisimman eettistä ja siitä tehdään se
myyntivaltti, millä suomalainen tuotanto pärjää ja sen kautta suomalainen tuottaja pärjää.

21.14 Hanna Halmeenpää vihr: Arvoisa rouva puhemies! Noihin edustaja Modigin nä-
kemyksiin tuottajien ahdingosta ja sen syistä on helppo yhtyä ja myöskin siihen, mihin
suuntaan ratkaisuesityksiä pitäisi tehdä.

Nykytiedon mukaan eläinten hyvinvointiin kuitenkin vaikuttaa merkittävästi eläimen
mahdollisuus toteuttaa lajityypillistä käyttäytymistään, kuten liikkua, levätä, muodostaa
sosiaalisia suhteita, tutkia ympäristöä ja ruokailla. Näitä lajityypillisiä tarpeita jätetään hal-
lituksen lakiesityksessä kuitenkin paikoin huomioimatta. Tässä toimisimme toisin. Keskei-
senä lähtökohtana vihreiden rinnakkaislakialoitteessa on mahdollisuus liikkumiseen ja la-
jityypilliseen käyttäytymiseen. Haluamme lakiin myös vahvemman kirjauksen eläinten ki-
vunlievityksestä ja siitä, että aina pitäisi valita eläimelle vähiten kivulias toimintatapa. Siir-
tymäajalla ja uusiin elinkeinotoimiin investoimisen avustamana kieltäisimme sellaisen
eläinten pidon, jossa mahdollisuutta eläinlajille tyypillisten ja olennaisten käyttäytymistar-
peiden toteuttamiseen ei voida järjestää. Tässä kantamme on sama kuin Eläinlääkäriliitol-
la, jota on pidettävä eläinten hyvinvoinnin asiantuntijatahona.

Arvoisa puhemies! Näitä rinnakkaislakiesityksemme ehdotuksia pidän perusteltuina
laadittaessa uutta, modernia ja korkeatasoista lakia eläinten hyvinvoinnista. Tuosta halli-
tuksen lakiesityksestä keskustelemme tänään tässä istunnossa vielä myöhemmin.

21.16 Anne Kalmari kesk: Arvoisa rouva puhemies! Kiitos edustaja Elomaalle rakenta-
vasta puheenvuorosta. Eläintensuojeluryhmä eduskunnassa on saanut paljon aikaan. Se nä-
kyy muun muassa näissä lausuntokierroksen jälkeen tehdyissä muutoksissa. Se oli todelli-
nen lausuntokierros, joka tähän lakiin vaikutti, ja muokkauksia tehtiin. 

Mutta mitä tulee tähän vihreitten lakialoitteeseen, niin se ei huomioi lainkaan eläinten
hyvinvointivuotoa. On oikeastaan hurskastelua sanoa, että tekisimmepä miten tiukan lain-
säädännön tahansa, niin tuottaja saisi sen hinnan sieltä markkinoilta. Me kaikki tiedämme,
että näin ei tapahdu Suomessa, ja on esimerkki siitä, että näin ei ole tapahtunut, esimerkik-
si Ruotsista, missä eläinsuojelulainsäädännön kiristykset saivat aikaan sen, että esimerkik-
5



Pöytäkirjan asiakohta PTK 93/2018 vp
si sianlihan omavaraisuusaste tipahti heikoimmillaan lähes 60 prosenttiin ja kuluttajat
Ruotsissa siirtyivät kuluttamaan muualta tullutta sianlihaa, jolloin globaalisti eläinten hy-
vinvointi heikkeni erittäin rajusti, kun siellä Ruotsissa oltiin jo muutenkin hyvin pitkällä. 

Siksi on tärkeää huomioida tasapaino näissä ehdotuksissa, ja yhtä lailla tärkeää on huo-
mioida, että eläinsuojelulainsäädännön, eläinten hyvinvointilainsäädännön, pitää koskea
kaikkia eläimiä. On aika kaksinaamaista, että puhutaan esimerkiksi eläinten vapausasiois-
ta pelkästään tuotantoeläinten kohdalla. Miksi emme ole huolissamme siitä, että koiran-
hiekka on lemmikkieläinkaupoissa yksi eniten kasvavia myyntiartikkeleita? Mistä tämä
kertoo? Se kertoo siitä, että koirilla ei ole sitä 90 päivänkään ulkoilutusvelvoitetta, mikä
nyt tulee sentään tuotantoeläimille, lypsylehmille.

Tiedän erittäin paljon parsinavettoja, joissa eläimet voivat todella hienosti, ja ihmette-
len sitä, että sieltä vihreistä ja vasemmalta oltaisiin halukkaita lopettamaan tällaiset pienet
lypsykarjatilat. Mielestäni luonnon monimuotoisuuteen kuuluu, että kun eläimiä hoide-
taan hyvin, myös pienet tilat voivat Suomessa menestyä.

21.19 Ritva Elomaa ps: Arvoisa puhemies! Vielä pari asiaa. Löytöeläimen säilytystä ol-
laan vähentämässä kymmeneen vuorokauteen kahdesta viikosta. Se on mielestäni huono
asia, sillä voi olla, että eläimen omistaja voi olla joutunut vaikka sairaalaan eikä pääse
eläintään hakemaan, ja kymmenen vuorokauden jälkeen voidaan eläin lopettaa.

Lähipiirissäni on eräs tapaus: Karjalankarhukoira oli päässyt vapaaksi, kiltti koira kyl-
läkin. Oli saatu kiinni, viety löytöeläinpaikkaan. Poliisi lopetti kahden vuorokauden kulut-
tua ilman suurempaa syytä. Se oli käsittämätön tapaus. Sanotaan niin, että vieläkään siitä ei
olla oikein selvitty, vaikka se ei ihan oma koira ollutkaan. Elikkä tämä on huono asia, ja sii-
tä on tullut myös palautetta.

Vaikka oikeusministeri ei ole nyt paikalla, niin yksi asia vielä. Nimittäin 2011 kiristet-
tiin eläinsuojelurikosten rangaistusasteikkoa niin, että voitaisiin antaa vähän kovempiakin
rangaistuksia, mutta jostain syystä tuomioistuin ei näitä kovempia juurikaan anna. Kar-
meimpienkin eläinsuojelurikosten kohdalla tulee korkeintaan sakkoa, hyvin harvoin ehdol-
lista, ja tämä kidutus eläintä kohtaan on voinut jatkua kauan, ihan kuukausia, jopa vuosia.

Sitten vielä maakunta- ja sote-uudistus. Sen myötä on huoli kyllä siitä, kuinka tämä
eläinlääkäripäivystys tullaan toimittamaan niin, että myös syrjäkylillä päästään kohtuuhin-
taisesti viemään vaikka se lemmikkieläinkin hoitoon. Jos on niin, että joutuu menemään
kymmeniä, satakin kilometriä, niin voi vaan kuvitella, että pienituloisella ihmisellä on hy-
vin paljon vaikeuksia löytää se raha, että saa rakkaan lemmikkieläimen hoidettavaksi. —
Kiitos.

21.21 Krista Mikkonen vihr: Arvoisa puhemies! Tämä vihreän ryhmän rinnakkaisaloite
syntyi siitä tarpeesta, että kun nyt eläinsuojelulaki vihdoin 20 vuoden valmistelun jälkeen
tuotiin tänne saliin, niin se kunnianhimon taso tässä eläinsuojelulaissa ei mielestämme vas-
tannut sitä, mitä toisaalta me vihreinä haluamme, mutta mitä toisaalta myös kansalaiset laa-
jasti tukevat ja mitä tukee myös se uusi ajantasainen tutkimustieto siitä, miten eläimet käyt-
täytyvät, miten ne tuntevat kipua, ja muu eläinten hyvinvointiin liittyvä tutkimus. Tämä
synnytti tarpeen, että halusimme tuoda tähän samanaikaisesti käsiteltäväksi myös meidän
näkemyksemme siitä kunnianhimon tasosta, mihin eläinsuojelulailla pitäisi pyrkiä nyt, kun
me olemme tekemässä uutta lakia. Jos ajatellaan pohjoismaista tai länsieurooppalaista vii-
tekehystä, jossa toimimme, niin siellä näitä lakiuudistuksia on tässä vuosien varrella tehty,
6



Pöytäkirjan asiakohta PTK 93/2018 vp
ja nyt kun me tuomme tämän uusimman lain, haluaisimme, että siinä me pääsisimme joh-
tavaksi liittyen tähän eläinten hyvinvointiin.

Tässä hallituksen esityksessä on pieniä edistysaskeleita, mutta mielestämme ne ovat jää-
neet aivan liian vähäisiksi, ja siksi olemme tässä omassa lakialoitteessamme nostaneet sitä
kunnianhimon tasoa ja toisaalta nostaneet tiettyjä asioita, jotka mielestämme puuttuivat sii-
tä hallituksen esityksestä, niin kuin tämä eläinsuojeluvaltuutetun uudelleen perustaminen,
joka virka lakkautettiin 2013 tämän hallituksen toimesta.

Toisaalta turkistarhauksen kielto on sellainen, mitä tässä hallituksen esityksessä ei ole
otettu lainkaan keskusteluun, vaikka me tiedämme, että turkistarhaus on lopetettu ja ollaan
lopettamassa monissa muissa maissa, ja on ihan selvää, että vuosien saatossa se tulee eteen
myös meillä. Siksi näemme, että nyt kun tätä uutta eläinsuojelulakia tehtiin, olisi ollut hyvä
aika se tässä todeta.

Sitten tämä valvonnan lisääminen myös. Me tiedämme, että toisaalta tuottajat kyllä pi-
tävät hyvää huolta eläimistään — se on myös tuottajan etu, hyvinvoiva eläin tuottaa parem-
min — mutta toisaalta me tiedämme, että on paljon niitä tapauksia, missä tarvittaisiin val-
vontaa ja apua. Siksi olisi tärkeää, että se valvonta olisi riittävän kattavaa kaikkialla.

21.24 Pertti Hakanen kesk: Arvoisa rouva puhemies! Tässä käydään nyt läpi vihreiden
kunnianhimoisempaa lakialoitetta eläinten hyvinvointilainsäädännöstä, ja ilmeisesti myö-
hemmin illalla vielä palataan tuohon hallituksen esitykseen. Muutamia huomioita haluan
tästä ottaa esille.

Tässä esimerkiksi riittävä kivunlievitys on taattava, mistä myöskin täällä salissa on tänä
iltana puhuttu moneen otteeseen. Puhutaan porsaiden kastroinnista ja siitä, että tämä on ki-
vulias ja stressaava toimenpide, joka pitäisi pystyä poistamaan. Siitä on alakin totta kai
ihan samaa mieltä, että se voisi olla sellainen toimenpide, josta meidän pitäisi pystyä huo-
lehtimaan niin, että sitä ei tarvitsisi enää tehdä. 

Tätä immunokastrointia on kokeiltu ja testattu Suomessakin sitä, saadaanko sillä kons-
tilla se kivulias toimenpide korvattua, jolloin ei tarvitsisi keskustella siitä, pitäisikö puu-
duttaa ensin ja kuinka paljon pitää antaa kipulääkkeitä toimenpiteen jälkeen. Mutta tässä
on tullut vastaan se ongelma, että sen immunokastroinnin rokotepiikin laittaminen juuri oi-
keaan kohtaan, jotta se niin sanottu karjunhaju ei siirtyisi lihaan teurastusvaiheessa, on ää-
rimmäisen vaikeaa ja se on myöskin kaksinkertainen toimenpide sille kyseiselle eläimelle.
Se ei tule yhdellä rokotuksella, ja tämän takia se on myöskin aika haastava tuotantosika-
lassa toteuttaa. Ja toinen asia, mikä siinä tulee vastaan, on se, että me joudumme siat pie-
nempinä teurastamoon toimittamaan, jolloin myöskin sikaloiden tuotantokyky pienenee
elikkä tuotetun sianlihan määrä koko valtakunnan tasolla laskee huomattavasti. Elikkä
tämä tuo teollisuudelle haasteita kaupallisten tuotteitten toimittamiseen kuin myös niille ti-
loille tuotannon kannattavuuteen, jos tähän mentäisiin.

Mutta siitä olen aivan samaa mieltä, että tämä olisi oikea tie lähteä. Tämä olisi helpompi
tie. Kun ajatellaan tuotantosikaloita nykyään, niin siellä tehdään tuhansia yksittäisiä toi-
menpiteitä vuoden aikana. Minä itsekin olen tehnyt näitä tuhansia. Tiedän, mikä tämä toi-
menpide on, ja toivoisin, että tässä löytyisi semmoinen kemikaalinen ratkaisu, mikä voisi
olla jatkossa toteutettavissa.

Tämä parsinavetan kielto kyllä minua hieman hämmästyttää, se, että te olette tässä esi-
tyksessä kahdeksan vuoden siirtymäajalla lopettamassa parsinavettoja. Kun mietitään nii-
tä nuoria yrittäjiä, jotka ovat vielä viime vuosina investoineet parsinavettoihin, niin on se
7



Pöytäkirjan asiakohta PTK 93/2018 vp
aika kova laaki, kun eläinten hyvinvointi on 110-prosenttisesti hoidettu ja sitten vain tode-
taan, että kahdeksan vuoden päästä tätä yrittämistä ei saada enää tällä tavalla hoitaa. Elikkä
tämä on todella kylmä tie. Tässä täytyy huomioida se, että nyt kun nämä entiset tuet on pää-
tetty lopettaa, niin tässä tulee luontainen siirtyminen pihattonavettoihin.

Sitten tämä eläinsuojeluvaltuutettu: Sen minä haluan tässä sanoa teille, ihan jo pöytäkir-
jaan merkittäväksikin, että tässä lakialoitteessa on virhe. Eihän sitä virkaa ole lopetettu ny-
kyhallituksen toimesta. Se oli määräaikainen virka, jota ei tämä hallitus päättänyt, vaan se
oli määräaikainen. En muista päivämäärää, mihin se päättyi, mutta se päättyi siihen, eikä
sitä ei ole tämä hallitus lopettanut. Kysynkin siltä osin, kun tätä nyt tässä lakialoitteessa
haetaan sitä, että tämä voitaisiin nyt uudelleen perustaa joko määräaikaisesti taikka pysy-
västi — en nyt ihan tarkkaan tiedä, kumpaa tarkoitatte — kun minä olen useampaan ottee-
seen toivonut saavani myöskin sellaisia ponsia siihen asiaan: Mitä oikeita ratkaisuja tehtiin
silloin, kun tämä määräaikainen viranomainen toimi? Mitä toimenpiteitä eläinten parem-
man hyvinvoinnin eteen tehtiin oikeasti? Keskustelua ehkä saatiin, mutta mitään toimen-
piteitä ei saatu kyllä lainkaan.

Sitten tämä turkistarhauksen kielto: niin kuin tässä jo tuli aikaisemmin iltapäivällä esil-
le, niin tässä lakialoitteessa käytetään kyllä todella käsittämättömän [Puhemies koputtaa]
raakaa kieltä yhtä tuotantosuuntaa kohtaan. [Puhemies: Aika!] — Kiitoksia, puhemies.

21.28 Kari Kulmala sin: Arvoisa puhemies! Kommentoin tässä vain nyt tätä alkuperäistä
hallituksen esitystä eduskunnalle laiksi eläinten hyvinvoinnista ja eräiksi siihen liittyviksi
laeiksi. 

Hallituksen alkuperäinen esitys on erittäin tärkeä ja odotettu. On hyvä huomata, että lain
tärkeydestä huolimatta tässä esityksessä on pysytty jalat maassa eikä ylilyönteihin ole sor-
ruttu. Tässä esityksessä eläinten pitopaikkaa, hoitoa ja kohtelua koskevia säännöksiä tar-
kennetaan ja täydennetään siten, että niissä otetaan entistä paremmin huomioon eläimien
kokonaisvaltaisen hyvinvoinnin edistäminen ja hyvä kohtelu. Näitä asioita ei voida mil-
lään tavoin vähätellä.

Laissa säädettäisiin esityksen mukaan niistä eläinlajeista ja eläimistä, joita voidaan pi-
tää esimerkiksi tuotantoeläiminä ja seura- tai harrastuseläiminä. Minulle on tullut paljon
kyselyitä siitä, että jos haluaa jokin uuden eläimen vaikka tuotantoeläimeksi, niin miten se
saadaan tähän listaan. Ehkä ministeri voi jossain vaiheessa tähän kysymykseeni vastata.

Eläimen jatkuva paikalleen kytkeminen pysyvässä pitopaikassa kiellettäisiin tietyin
poikkeuksin. Viiden vuoden siirtymäajalla kiellettäisiin muiden nautojen kuin maidontuo-
tantoa varten pidettävien lehmien ja hiehojen sekä hevosten jatkuva kytkettynä pitäminen.
Mielestäni tämä siirtymäaika on hyvä ja olisi voinut olla pidempikin. Toisaalta maidontuo-
tantoa varten pidettävien lehmien ja hiehojen jatkuvaa kytkettynä pitämistä ei sen sijaan
ehdoteta kiellettäväksi. Emakoiden ja ensikoiden pidempiaikainen pito tiineytyshäkeissä
kiellettäisiin 15 vuoden siirtymäajalla. Kuitenkaan tuotannollisista ja taloudellisista syistä
emakoiden ja ensikoiden pitoa porsitushäkeissä ei ehdoteta kiellettäväksi. Monelle tiiney-
tyshäkki ja porsitushäkki termeinä ovat vaikeita ymmärtää. Näitä seikkoja olisi ehkä hyvä
vielä vähän esityksessä avata.

Esityksen mukaan nisäkkäillä ja linnuilla tulisi pysyvissä pitopaikoissaan olla jatkuvasti
vettä eläimen saatavilla. Näinhän tulee pääsääntöisesti ollakin, vaikka esimerkiksi luon-
nossa oleva minkki, supikoira tai kettu talvella saa jatkuvasti vettä syömällä lunta. Miksi
silloin tällaisia vaatimuksia tarvitaan turkistarhauksessa? Toki tässäkin esityksessä maini-
8



Pöytäkirjan asiakohta PTK 93/2018 vp
taan, että valtioneuvoston asetuksella voidaan lisäksi säätää poikkeus sellaisia pysyviä pi-
topaikkoja koskien, joissa veden jatkuva saatavilla pito on kohtuuttoman vaikea järjestää
eläintenpitomuodosta ja sääolosuhteista johtuvista syistä. Mielestäni tämä on hyvä lisäys ja
toivottavasti tulee myös lakiin kirjatuksi. Joka tapauksessa uusi laki ei tuo merkittäviä
muutoksia suomalaiseen turkistarhaukseen, eli elinkeinon harjoittaminen voi jatkua, ja sitä
pidän hyvänä. 

Esityksen mukaan eläinten jalostuksella tulisi pyrkiä elinvoimaisten, toimintakykyisten
ja terveiden eläinten tuottamiseen. Tämän tavoitteen saavuttamiseksi jalostuksessa tulisi
käyttää fyysisesti ja psyykkisesti terveitä eläimiä, joiden voidaan olettaa periyttävän näitä
ominaisuuksia myös jälkeläisilleen. Mielestäni tämän pitää koskea myös koirien jalostus-
ta. Nyt kielletään esimerkiksi sellaisen eläimen käyttäminen jalostukseen, joka ei perinnöl-
lisen ominaisuuden tai sairauden vuoksi kykene lisääntymään luonnollisesti, esimerkiksi
eräät pienikokoiset koirarodut, jotka tarvitsevat keisarinleikkausta. Tällä hetkellä meillä
myös on jo koirarotuja, joiden hengittäminen tai käveleminen on vaikeaa. 

Arvoisa rouva puhemies! Eläinsuojelulain 3 §:n mukaan eläimiä on kohdeltava hyvin
eikä niille saa aiheuttaa tarpeetonta kärsimystä. Tarpeettoman kivun ja tuskan tuottaminen
eläimille on kielletty. Tällä esityksellä parannetaan eläinten hyvinvoinnin tilaa ja tehoste-
taan eläinten hyvinvoinnin valvontaa sekä viranomaisten keinoja puuttua epäkohtiin. Pi-
dän tätä esitystä tärkeänä ja hyväksyttävänä.

Puhemies Paula Risikko:  Kiitoksia. — Arvoisat edustajat, pyydän huomioimaan, että tä-
män kohdan pitäisi periaatteessa koskea vain tätä lakialoitetta 39. Tässä on pikkuisen laa-
jentunut tämä keskustelu, mutta ymmärrän teidän huolenne siitä, että tämä istunto loppuu
kello 22 ja ennen sitä olisi pyrkimys siirtyä tuohon kohtaan 7, jossa näitä voisi käsitellä.
Mennään tällä, minkä olette nyt varanneet täältä, ja pyritään sitten siirtymään tuohon seis-
kaan.

21.33 Silvia Modig vas: Arvoisa puhemies! Tämä vihreiden rinnakkaislakialoite on mi-
nusta poikinut nyt keskustelun, joka on melkeinpä hedelmällisempi kuin se keskustelu,
mitä aiemmin illalla kävimme. 

Minä haluan kiittää edustaja Hakasta asiallisesta ja rakentavasta puheenvuorosta. Olen
ymmärtänyt, että te olette itse kasvattanut sikoja, joten teidän puheenvuoronne kumpuaa
omasta kokemuksesta, ja sen takia minä pidän hyvin arvokkaana teidän pohdintaanne tästä
kastraatiokysymyksestä ja sitä, että te alan yrittäjänä itsekin näette, että joku toinen tie pi-
tää tulla. 

Tässä immunokastraatiossa on ilmeisesti ne ongelmat, mitä teillä on, mutta minä olen
ymmärtänyt, että myös EU:n tasolla on keskusteluja siitä, että EU:n puoleltakin voisi tulla
pakko siirtyä pois tästä kirurgisesta toimenpiteestä. Eikö silloin Suomen kannattaisi olla
etunojassa ja varautua siihen ihan jo tilallisten ja tuottajien kannalta? Toisekseen, kun on
niin selvää, että kastraatio kirurgisena toimenpiteenä ilman puudutusta on äärimmäisen ki-
vulias, niin näkisittekö, edustaja Hakanen, mahdollisena, että me olisimme tässä kohtaa
kuitenkin tähän hallituksen esitykseen kirjanneet, että vaadimme puudutuksen tähän toi-
menpiteeseen? Sitten jos se immunokastraatio jossain kohtaa muuttuu käytännössä parem-
min toimivaksi, niin se voisi olla mahdollisuus, koska on aivan selvää, että kirurginen
kastraatio tuottaa turhaa kärsimystä. 
9



Pöytäkirjan asiakohta PTK 93/2018 vp
Edustaja Kalmarille haluaisin todeta, kun te nostitte esiin lemmikkien kaltoinkohtelun,
että aivan totta, se on vakava aihe. Meillä Helsingissä tehtiin juuri semmoinen vuosittainen
raportti siitä, miten meidän eläinsuojelumme toimii. Siinä oli nähtävissä aivan selvä piikki
eläinsuojelurikkomuksissa. Kun kyseltiin sen perään, se koski nimenomaan lemmikkieläi-
miä, mitkä tietysti Helsingissä ovat se yleinen eläintenpitomuoto. Syy siihen eläinten lai-
minlyöntiin oli ihmisten pahoinvointi, köyhyys, elämänhallintaongelmat, päihdeongel-
mat, mielenterveysongelmat. Ne heijastuvat sitten siihen eläimeen. Olettaisin tämän ole-
van ihan sama, kun puhutaan tuottajista, että kyllä se ihmisen hyvinvointi heijastuu siihen,
miten hän jaksaa, pystyy ja haluaa pitää siitä eläimestä huolta. Sen takia kaikki tämäkin ni-
voutuu siihen, millaisia päätöksiä, politiikkaa teemme sen suhteen, miten ihmiset jaksavat
työssään, elämässään, arjessaan ja miten he selviävät arjen haasteistansa. 

Minun mielestäni tässä vihreiden esityksessä äärimmäisen tärkeä asia on valvonnan laa-
jentaminen siten, että ei tarvitsisi olla erillistä ilmoitusta. Kuten aiemmissa puheenvuorois-
sani sanoin, itse olisin valmis siihen, että kameravalvontaa laajennettaisiin tuotantotiloille
laajemminkin. Näkisin sen tuottajan eduksi. Mutta tämä vaihtoehto, missä tarkastuksen voi
tehdä ilman ilmoitusta: en näe, mikä siinä on se ongelma. Kun tässä salissa toistetaan kerta
toisensa jälkeen, että meidän tuottajamme tekevät hyvää työtä ja pyrkivät eläinten hyvin-
vointiin, niin kai hyvinvoivan eläintilan voi tulla tarkastamaan ilman, että kukaan on teh-
nyt siitä ilmoitusta, koska silloinhan sieltä ei pitäisi löytyä mitään huomautettavaa.

21.36 Hanna Halmeenpää vihr: Arvoisa rouva puhemies! Tässä vaiheessa iltaa ehkä vä-
hän kevennyksenä tietysti se, että kun joskus kuulee sanottavan, että onko se nyt hyväksyt-
tävää, että kenenkään työpaikalla olisi kameroita koko ajan valvomassa, [Naurua] niin täs-
sä taitaa juuri läsnä olla työyhteisö, jossa ollaan kameroiden alla koko ajan, vaikka ehkä ei
aina kaikki aivan päivänvaloa kestäisi. Mutta hyvä näin. 

Minun mielestäni tämä keskustelu on kaikkiaan todella tärkeää ja arvokasta. Arvostan
jokaista, joka täällä rakentavaan sävyyn näitä kieltämättä kipeitä ja paikoin tosi hankalia
asioita nostaa esille eri näkökulmista. Se on meidän tehtävämmekin täällä.

Jaan tuon näkemyksen siitä, että niin lemmikkieläinten kuin villieläinten ja tuotanto-
eläinten hyvinvoinnista täytyy kantaa huolta aivan samalla painoarvolla, toki niin, että nii-
den eläinten, jotka ovat ihmisen hoidossa, lemmikkien ja tuotantoeläinten, hyvinvoinnista
vastuumme on suorempi, mutta toki villieläinten hyvinvointiin vaikutamme monin muin
keinoin, luonnonolosuhteisiin ja ympäristövaikutuksiin ja niin edelleen. Noista lemmikeis-
tä tai vaikkapa siitä, onko lemmikkieläimillä ulkoiluvelvoitetta, ei kirjausta ole, ei sen
enempää hallituksen kuin vihreidenkään lakiesityksessä, ja tähän on varmasti yhtenä syy-
nä se, että valvonta olisi hyvin vaikeata ja mahdotonta järjestää. Jos vastaus siihen on ole-
massa, ei sitä hallituskaan ole esityksensä yhteyteen liittänyt, eli se ei ole aivan yksiselit-
teinen asia.

Arvostan myös tuota edustaja Hakasen pohdiskelua karjujen kastraatiosta ja immuno-
kastroinnin ongelmista. Monesti on niin, että... Tämä ei ole ainut asia, jossa jokin asia toi-
sessa esityksessä esitetään jollakin tavalla ja toisessa ei ollenkaan, ja voi olla niin, että to-
tuus löytyisi jostain sieltä väliltä, niin että säädettäisiin vaikkapa puudutus, tai toinen mie-
leeni tuleva esimerkki on se, että jos kastraatiosta luovuttaisiin kokonaan ja karjut teuras-
tettaisiin pienempinä, niin sitten meidän tulisi edellyttää sitä, että siitä vähemmästä tuotet-
tavasta lihamäärästä saataisiin huomattavasti korkeampi hinta. Itseni mielestä se olisi hyvä
10



Pöytäkirjan asiakohta PTK 93/2018 vp
suunta. Eettisempi tuotanto, vähemmän lihaa, mutta huomattavasti korkeampi hinta. Se
olisi hyvä kaikkien kannalta.

21.39 Hanna-Leena Mattila kesk: Arvoisa rouva puhemies! Oma puheenvuoroni käsit-
telee hallituksen esitystä eduskunnalle laiksi eläinten hyvinvoinnista ja eräiksi siihen liit-
tyviksi laeiksi. Henkilökohtaisesti olen ilahtunut lakiesityksen osiosta, joka käsittelee pen-
tutehtailua. Me kaikki olemme tietoisia tapauksista, joissa koiria on tuotettu järkyttävissä
oloissa silkka ahneus mielessä vähät välittämättä lopputuloksista, jotka useimmissa ta-
pauksissa ovat olleet onnettomia. Piittaamaton toiminta pentujen tuottamisessa on johta-
nut monisairaisiin ja elinkelvottomiin pentueisiin, jotka on puoli-ilmaiseksi myyty parkki-
paikkamyyntinä hyväuskoisille asiakkaille. Oma lajinsa on myös vaarallisten ja vahingol-
listen yksilöiden tahallinen tuottaminen. On erinomaisen hyvä asia, että käsillä oleva la-
kiehdotus pyrkii hankaloittamaan ja toivottavasti lopettamaan tämän epätoivottavan ilmi-
ön, jonka seurauksena on ollut paitsi puolustuskyvyttömien eläinten kärsimystä, mutta
myös inhimillistä kärsimystä ja pettymystä, kun rakkaat, sairaat lemmikit on ollut pakko
lopettaa. 

Koirien rekisteröintipakko edellyttää koiran omistajalta läpinäkyvää koiran hankintahis-
torian tietämistä ja sen avointa esilletuontia. Voimaan tullessaan laki lopettaa toivottavasti
myös laittoman koirien maahantuonnin. Voidaan otaksua, että rekisteröintivelvollisuus tuo
pentujen tuotantoon ryhtiä ja vastuullisuutta, jonka myötä sairaiden pentueiden määrä vä-
henee ja uusien koiranomistajien asiakasturvallisuus ja tyytyväisyys paranevat. Suotavaa
olisi myös arvokeskustelu äärimmilleen viedyn jalostuksen tarkoituksenmukaisuudesta.
Ovatko ulkonäköön liittyvät jalostetut ominaisuudet tavoittelemisen arvoisia, esimerkiksi
muuhun kehoon nähden ylisuuri pää, vaikka niillä tuotetaan eläimelle kärsimystä? Tällä
viittaan siihen, ettei esimerkiksi alatiesynnytys ole mahdollista tietyillä koiraroduilla, kos-
ka pää ei mahdu tulemaan ulos luonnollisen synnytyskanavan kautta, vaan pennut autetaan
ulos sektiolla. 

Arvoisa puhemies! Toivon, että myöhemmin lähitulevaisuudessa vastaavat kissojen
tunnistusmerkintää ja rekisteröintiä koskevat säädökset voidaan sisällyttää lakiin myöhem-
min.

Puhemies Paula Risikko: Edustaja Hakanen. — Pistetään rapsakasti listaa eteenpäin, niin
saadaan tilaa huomenna muille.

21.41 Pertti Hakanen kesk: Arvoisa rouva puhemies! Ajattelin tuossa hallituksen esityk-
sen kohdalla kyllä käyttää hieman pidempää pohdiskelua näiden tärkeiden asioiden äärel-
lä, mutta saatanpa jättää nyt kuitenkin vielä muillekin vähän puheenvuoroaikaa. En tiedä,
kuinka kauan täältä oikeasti saisi puhua, ennen kuin puhemies heittää... [Puhemies: Aloit-
takaa nyt jo nopsasti! — Naurua] — Joo.

No niin, minä lähden vielä vähän palaamaan tuohon sian kastraatioon, josta tässä on
käyty laajasti keskustelua, siltä osin, voitaisiinko siitä kirjata sitoutuneemmin ja laajem-
min kuin hallituksen esitys pohjatekstinä nyt on. Tietysti se, että me lähtisimme tekemään
nyt sitä puudutusta, kivunlievitystä, jälkihoitoa, on aika merkittävää. Tässä kohtaa minä
haluan tuoda esille myöskin sen, että se on aika merkittävä tuotantokustannus tiloille. Liit-
tyen siihen minä pystyn omakohtaisesti sanomaan sen, että kun se kastraatio tehdään noin
4—5 päivän ikäiselle karjuporsaalle, se ei ole ihan niin kivulias eikä niin pitkäkestoinen
11



Pöytäkirjan asiakohta PTK 93/2018 vp
kipu kuin monesti annetaan ymmärtää. Se porsas on niin pieni siinä kohtaa, että sillä ei ole
semmoista niin isoa tuskaa kuin sitä ehkä ajatellaan.

No, jos ensin pitäisi se porsas ottaa sieltä emän alta pois, puuduttaa, antaa sen puudutuk-
sen vaikuttaa hetken aikaa, sen jälkeen tehdä tämä toimenpide ja antaa sille sitten kivun-
lievitystä ja mahdollisesti tulehduslääkettä, niin tämä toimenpide on myöskin aika pitkä-
kestoinen. Se väistämättä tuo sille porsaspahnueelle ja sille emakolle häirintätilanteen,
joka varmasti tuo levottomuutta siellä karsinassa sille emakolle, minkä jälkeen ne porsaat
ovat taas entistä enemmän vaarassa sen seuraavan tunnin pari, kunnes se tilanne rauhoittuu
siellä. Elikkä monelta kohtaa tämä ei ole niin yksiselitteinen juttu. Ja sitten jos mennään
tuohon immunokastraatioon — minä olen ihan varma siitä, että tämä tuotekehitys tässä
asiassa edistyy aika ripeää tahtia, sitä tehdään koko Euroopan laajuisesti tänä päivänä, et-
sitään tähän vaihtoehtoja, ja niin kuin minä kerroin, Suomessa on tätä testattu — se tosi-
asia on vain se, että se riski on sellainen, että me emme sitä pysty toteuttamaan nyt niin, että
se haju ei takuuvarmasti siirtyisi lihaan. Se vaatii siis kaksinkertaisen käsittelyn sialle, ja
sen toimenpiteen ajoittaminen, kun eläimet kasvavat vähän eri aikaan, ei ole kovin yksin-
kertainen ratkaisu. Eli sitä on vaikea toteuttaa.

Ja sitten nimenomaan nämä tuotantomäärät: Edustaja Halmeenpää kyllä toi hyvin esiin,
että sitten pienemmästä siasta pitää saada parempi kilohinta — ihan oikea ajattelutapa —
mutta sitten, kun mietitään koko Suomen elintarviketuotantoa ja sitä sianlihatuotantoa, niin
se romahtaisi kuitenkin, koska noin puolet porsaista on karjuporsaita, keskimäärin voisi
laskea näin, ehkä vähän alle. Se romahduttaa meidän sianlihatuotantoamme kuitenkin mer-
kittävästi, ja silloin me olemme taas Euroopan markkinoilla ja globaalisti heikompia sian-
lihan tuottajamaana ja tämän puhtaan, upean tuotteen vienti ulospäin myöskin heikkenee
merkittävästi.

Elikkä tässä on aika laajasti tällaisia pieniä yksityiskohtia, mutta minä olen ihan samaa
mieltä kuin tässä tänään nyt käydyssä hyvässä keskustelussa on oltu. Tätä pitää jatkaa, tätä
pitää arvioida myöskin lähtökohtaisesti niin, että ei voida sanoa, että mennään aina tällä
nykyisellä kastraatiolla, vaan meidän pitää vahvasti olla tukemassa sitä tutkimusta ja kehi-
tystyötä, jotta me voimme tähän jossakin kohtaa siirtyä. Arvoisa rouva puhemies, tässä oli
tämmöinen pieni oppimäärä karjuporsaan kastraatiosta ja sen mahdollisesta tulevaisuudes-
ta.

Sitten minä ajattelin siirtyä vielä tuohon lemmikkieläinpuoleen. Tässä on tämä koiran
rekisteröinti, ja nyt myöskin kissat on otettu esille. Kyllä minäkin ehkä toivoisin, että me
löytäisimme aika nopeasti ratkaisun myöskin siihen kissojen rekisteröintiin. On meitä, joil-
la kullakin on kotikissa. Meilläkin on kolme kissaa, ja kaikilla on rokotuskortti. Ne kaikki
kissat on rekisteröity sinne eläinlääkärin rekisteriin. Ei se nyt hirveän iso vaiva olisi, kun
siihen laitettaisiin siru siihen korvaan ja todettaisiin, että se on sitten rekisterissä. Toki tämä
on pitkä tie, koska meillä on myöskin paljon niin sanottuja vapaita kissoja, jotka sitten ovat
se ongelma, josta paljon puhutaan. Mutta jatkossa meidän pitää tämä huoli ottaa oikeasti,
koska tämä on se, mikä näkyy kaikelle kansalle myöskin lemmikkien kautta ensimmäise-
nä. Eivät ne karkaavat käärmeet taikka hamsterit siellä kotona ensimmäisenä tule esille,
vaan nämä kulkukissat.

Sitten tämä pentutehtailu. Minun mielestäni tämä koirien rekisteröinti tulee nyt huomat-
tavasti tätä kiristämään. Ja minun mielestäni, jos sinä tuotat koiranpentuja, sinulla pitää
olla Y-tunnus, elikkä se on veronalaista tuloa, sinä maksat siitä arvonlisäveron, ja sinä olet
rekisteröinyt ne koirat sinne. Sen jälkeen me tiedämme aina, kun myydään ilman Y-tun-
12



Pöytäkirjan asiakohta PTK 93/2018 vp
nusta, että se koira ei ole rekisterissä eikä sitä ole asianmukaisesti kasvatettu. Me saamme
myöskin huolehdittua siitä, että nämä kasvattajat, jotka toimittavat näitä pentuja myyntiin,
tietävät, mitä he kasvattavat ja minkälaista koiraa he kasvattavat, minkälaista rotua he ja-
lostavat, eikä käy niin, että tulee sellaisia koirarotuja, jotka sitten on häiriöympäristössä ja
häiriötekijöillä ja häiriögenetiikalla jalostettu edullisesti myyntiin. Elikkä tässä on äärim-
mäisen monta hyvää puolta, ja tätä pitää viedä ja kehittää juuri nimenomaan tuohon suun-
taan.

Sitten, arvoisa puhemies, mennään vähän takaisin tuotantoeläinpuolelle, mennään sinne
teurastamoihin ja pohditaan työntekijän näkökulmasta sitä teurastamon jatkuvaa kuvan tal-
lentamista. Te muistatte ne ikävät tapahtumat vuodelta 2015, kun todettiin eläinten huonoa
kohtelua valitettavasti minun kotipitäjässäni sastamalalaisen pienteurastamon teurasta-
mossa. Ensimmäinen reaktio, mikä sieltä tuli aika laajasti isolla alueella, kun ne kuvat tu-
livat julkisuuteen, oli se, että vaikka oli peitetty ne kasvot niiltä henkilöiltä, jotka toimivat
siellä teurastamossa, siellä kylällä tunnistettiin ihan jokainen ihminen, ketkä siellä toimi-
vat. Vaikkei olisi mitään eläinten hyvinvointiongelmaa siellä ihmisillä ollut, niin nähtiin,
kuka oli ne eläimet tuonut, tiedettiin melkein sanoa, mistä päin, miltä alueelta oli tuotu sin-
ne ne eläimet, joita sitten se teurastaja kohteli kaltoin. Eli kyllä tässä tulee myöskin tämä
henkilön suoja ja sillä tavalla, että kun meillä on persoonallisia tapoja kävellä, tehdä työtä,
niin kyllä se ihminen siitä pystytään tunnistamaan aika herkästi. Ja tässä minä toivon myös-
kin sitä ymmärrystä, kun puhutaan elintarviketeollisuudesta, että kun siellä nyt annetaan
mahdollisuus kuvata sitä tuotantokonseptin toteutumista, niin kyllähän sen pitää olla niin
sanotusti win-win-tilanne niin, että siellä lähdetään siitä, että teollisuus allekirjoittaa sen
Eviran tarkastuskuvauksen eikä niin, että sitten lähtökohtaisesti halutaan [Puhemies koput-
taa] hetken päästä vaatia niin, että kuvataan aamusta iltaan sitä teurastustoimintaa.

Arvoisa puhemies! Tässä tämmöistä pohdiskelua erittäin hyvästä hallituksen esitykses-
tä.

21.49 Anne Kalmari kesk: Arvoisa rouva puhemies! Kiitoksia edustaja Hakaselle erit-
täin ansiokkaasta ja osaavasta puheenvuorosta.

Lähden ihan tästä lähtökohdasta, onko Suomi eläinten hyvinvoinnin mallimaita vai ei.
Mielestäni vihreitten syytökset siitä, että emme ole kärkimaitten joukossa ja tämä eläinten
hyvinvointilain tarkistus on kunnianhimoton, olivat täysin vääriä molemmat. Kaikilla mit-
tareilla mitattuna Suomi sijoittuu erittäin korkealle eläinten hyvinvoinnissa. Voisi oikeas-
taan todeta, että meillä on Ruotsin kanssa aika lailla tasavertainen asema, rinta rinnan siel-
lä ollaan. Hyvä esimerkki on se, että Suomi ja Ruotsi ovat EU:n kehotuksista huolimatta ai-
noita maita, joissa possu saa pitää saparonsa. Itse tein harjoittelujaksoa Ranskassa, ja siellä
samoilla saksilla katkoin hampaat ja sitten katkoin saparot niiltä possuilta. Moni kuluttaja
ei oikein tiedä, mistä tässä on kyse, ei ymmärrä sitä, että se possun saparo täytyy katkaista
sen takia, että siellä syntyy hännänpurentaa, jos possu on stressaavissa olosuhteissa, olo-
suhteet eivät ole kunnossa tai siellä on liian ahdasta. Kun ei ole saparoa, ei ole hännänpu-
rentaa. Suomessa nämäkin asiat hoidetaan toisin. Suomessa kana saa pitää nokkansa, ja
Ruotsi on tässäkin asiassa oikeastaan ainut, jossa mennään samalla tasolla.

Kun puhuin noista possun stressaavista oloista, niin ylipäätään eläinten tilavaatimukset
Suomessa ovat hyvin paljon EU:n keskivertaista korkeammalla, ja se on taso, johon mei-
dän pitäisi kannustaa muitakin EU-maita menemään. Meillä on oikeastaan aika paljon vaa-
timuksia tuotantoeläintasolla, mutta lemmikkieläinpuolelle on ollut vähän vaikea puuttua,
13



Pöytäkirjan asiakohta PTK 93/2018 vp
koska meillä on ajateltu, että kotirauha on sellainen, että sitä ei niin hirveän helposti voi vi-
ranomaistaholta rikkoa. Sen takia nyt kun sitten esimerkiksi määrätään näitä eläintenpito-
kieltoja — tässä oli valvonnasta puhe — niin on mielestäni erittäin hyvä, että nyt voidaan
sinne koteihinkin mennä tarkastamaan. Mutta olipa kyse mistä tahansa pidettävästä eläi-
mestä, oli sitten tuotantoeläin tai lemmikkieläin, itse en kyllä kannattaisi sitä, että sinne ko-
teihin mentäisiin jatkuvalla kameravalvonnalla tai myöskään tuotantotiloihin. Minusta se
ei ole asianmukaista ajattelua, vaikka vihreistä vähän tämänkin tyyppistä nostettiin.

Sitten tästä kunnianhimon tasosta näin ylipäätään. Eläinten kivun vähentäminen on tie-
tenkin yksi ensisijaisia asioita. Minusta on tärkeää, että sähköpantojen ja muiden kipua ai-
heuttavien välineitten hallussapitokin, niitten käyttö ilman muuta ja myös maahantuonti
kielletään. Tätä kivunlievityskeskustelua tuossa jo hyvin käytiin, mutta pohdin, että yhtä
lailla kuin ihmisillekin tehdään jo piikitöntä kivunlievitystä erilaisilla geeleillä, ehkä tule-
vaisuudessa tämä voisi sitten olla arkipäivää kipua tuottavissa toimenpiteissä, eli sitä pys-
tyisi tuottaja itse toteuttamaan ilman eläinlääkäriä. Mutta joka tapauksessa asetuksella tul-
laan tähän kipuasiaan sitten luomaan tarkennuksia.

No, paraneeko eläinten vapaus? Kaikkien eläinten vapaus lähtökohtaisesti paranee, kos-
ka lainsäädännössä määritellään eläinten hyvinvointivaatimukset. Esimerkiksi lihanaudat,
hevoset, tiineytettävät emakot pääsevät jatkossa liikkeelle. Kun puhuin, että tasavertaisesti
pitää ajatella myös lemmikkejä, niin siellä lemmikkipuolellakin nämä kirjaukset siitä
eläinten lajityypillisestä käyttäytymisestä mielestäni edellyttävät sitä, että koiria ei tule pi-
tää siellä kerrostaloissa häkissä sillä aikaa, kun itse ollaan töissä ja ajatellaan, että eivät te-
kisi tuhoja siellä.

Parsinavetoissa on jo ulkoilutusvelvollisuus, ja se vielä laajenee. Miettikää, meillä ei ole
edes vanhusten palveluasunnoissa ulkoilutusvelvollisuutta, mutta jokainen nauta pääsee
Suomessa ulos jatkossa 90 päivää. On aivan itsestäänselvää, että parsinavetat ajan myötä
lähtevät pois senkin takia, että tämäntyyppisiin rakennuksiin ei enää investoida, kun inves-
tointitukia ei sinne jatkossa tule, mutta minusta olisi väärin rangaista niitä, jotka rapsutta-
vat lehmiä ja ulkoiluttavat jopa päivittäin läpi vuoden lehmiä. Moni luomutilakin on juuri
tällainen parsinavettatila. Minusta on aivan käsittämätöntä, että me yhden navettatyypin
syyllistäisimme.

Lajityypillinen käyttäytyminen muissakin kohdissa paranee huomattavasti. Tässä tuli jo
hyvin esille, miten eläinten kunnioittaminen johtaa siihen, että sukupuoliyhteyttä eläimen
kanssa ei saa tehdä jatkossa. Viihdetappaminen on kiellettyä. Ei eläinten värjäystä saa teh-
dä. Kaikki nämä lähtevät siitä, että eläimellä nähdään arvo muunakin kuin rahallisena ar-
vona.

Vedensaannista on jo paljon puhuttu, ja tässäkin meidän todella täytyy miettiä eläinkent-
tää ihan läpeensä niin, että kaikki eläimet ovat samalla viivalla. [Puhemies koputtaa]

Minusta on tärkeää, että se koirien rekisteröintipakko saatetaan voimaan, sillä, [Puhe-
mies: Aika!] arvoisa puhemies, se estää laittoman pentutehtailun ja maahantuonnin sekä
mahdollistaa vahingollisiin koirarotuihin puuttumisen.

21.56 Krista Mikkonen vihr: Arvoisa puhemies! Ajattelin nyt tässä kohtaa vielä puhua
nimenomaan meidän aloitteestamme ja vastata pariin kysymykseen, mitä tässä aiemmin
tuli.

Edustaja Hakaselle: Ihan oikea huomio siitä, että tämä eläinsuojeluvaltuutettu oli edel-
lisellä hallituksella, kun aloitettiin, määräaikaisena, ja tietysti on semantiikkaa, voidaanko
14



Pöytäkirjan asiakohta PTK 93/2018 vp
nyt ajatella, että se on nyt lopetettu, vai onko vain niin, että sitä ei ikään kuin uudistettu.
Totta kai silloin, kun se perustettiin, ajatushan on ollut, että se on kuitenkin pysyvä, koska
ei ole mitään järkeä perustaa uutta virkaa ja ajaa sinne sisään henkilöä ja sitä toimintaa ja
sitten lopettaa se lyhyeen. Mutta aivan oikein, että se oli silloin määräaikainen. 

Itse näen kyllä nimenomaan sen tarpeen. Me olemme tänäänkin tässä aika paljon puhu-
neet siitä, että myös muiden kuin tuotantoeläinten kohdalla pitäisi olla riittävää valvontaa
ja seurantaa, niin lemmikkieläinten, seuraeläinten kuin harraste-eläinten, ja eläinsuojelu-
valtuutetun tehtävähän oli nimenomaan tämä koko kenttä kattaa. Täällä on myös tullut pal-
jon esille se, että nämä eläinsuojelurikkomukset ja -rikokset ovat sen tyyppisiä, että niihin
ei puututa tarpeeksi, ja yksi tämän eläinsuojeluvaltuutetun tehtävähän oli myös tähän kent-
tään puuttua ja toki myös lisätä sitä yhteistyötä eri tahojen kanssa. Esimerkiksi eläinsuoje-
lulakia valmistellessahan nousi esiin se, että eläinsuojeluvaltuutetulla oli oma roolinsa sii-
nä keskustelussa, mitä käytiin. Toisaalta sitten myös asennemuutosta tarvitaan, kun välite-
tään tietoja eläinten hyvinvoinnista sekä päätöksentekijälle että esimerkiksi kuluttajille,
minkä itse näen taas tärkeäksi siinä, kun kuluttaja miettii, millaisia valintoja hän tekee, suo-
siiko luomuruokaa tai muuta, ja on tärkeää, että hän tietää tästä eläinten hyvinvoinnista riit-
tävästi. Ja toisaalta myös sitten valitsemalla tällaisia erityisesti hyvinvointiin satsaavia tuo-
tantotapoja pystyy myös tuottajille sitä kautta tuomaan sitä lisähintaa. Siinä mielessä näen
kyllä, että tälle eläinsuojeluvaltuutetulle on tarve. Toivoisin kovasti, että tämä nyt otettai-
siin tavallaan uudelleen käyttöön.

Sitten minun täytyy sen verran edustaja Kalmarin puheenvuoroa täsmentää tähän val-
vontaan, että vihreäthän ei ole esittämässä mitään kameravalvontaa. Se on päinvastoin siel-
lä hallituksen esityksessä niin, että voidaan Valviran luvalla asettaa tuotantotiloihin jonkin-
laista valvontaa. Mutta se, mitä me tässä omassa lakiesityksessä esitämme, on se, että val-
vontaviranomaisella olisi oikeus tehdä tarkastuskäyntejä myös tuotantotiloilla ilman eril-
listä ilmoitusta.

21.59 Pertti Hakanen kesk: Arvoisa rouva puhemies! Haluan täällä vielä ottaa yhden
asian esille, joka on tämä tilojen valvonta. Tässä on tuotu esille myös sitä — edustaja Mo-
dig toi — eikö voisi tila ottaa sitten valvonnan koska tahansa, koska kaikki asiat ovat kun-
nossa. Lähtökohtaisesti asia on näin, mutta me itse tiedämme jokainen työssämme, tänään
tässäkin, että jos me teemme päiväkirjaa vaikka täällä talossa tehdystä työstä, niin aika mo-
nelta varmaan tänään tähän aikaan, istunnon jälkeen, jää päiväkirja kirjoittamatta. Jos tul-
laan aamulla kello 7 kysymään, että mites eilen, onko kaikki lääkkeet rekisteröity, kaikki
tehtävät hoidettu kunnolla, niin välttämättä ne eivät ole tehtyinä sen vuorokauden puolella,
kun se homma on tehty. Elikkä tässä tulee sellainen ylimääräinen henkinen suoritepaine
sinne tiloille myöskin. Jos entistä enemmän lisättäisiin tätä ilmoittamatta tuloa, niin se toi-
si tällaisen, että aina pitää tehdä kirjaus, jokaisen kirjauksen pitää olla aina, kun menet nuk-
kumaan, tehtynä sille päivälle. Tämä on lähtökohta totta kai kaikilla, että me teemme työm-
me niin hyvin kuin me voimme, mutta kun ihminen tekee inhimillisesti, niin joskus voi-
daan siirtää sellaista työtä, mikä ei ole sen eläimen hyvinvoinnin kannalta merkityksellistä
tehdä tänä iltana kello 23, niin että teen sen huomenaamulla kello 12, kun tulen vaikka aa-
mulla töistä sieltä sikalasta. 

Elikkä tällä tavalla me emme halua luoda sellaista mielikuvaa siitä, että eikö siellä olisi
kaikki kunnossa. Mutta pitää olla rehellinen myöskin, että tällaisia asioita on monesti teke-
mättä ja ne tehdään, kun se aika koittaa, mutta pyritään olemaan aina myöskin ajan tasalla
15



Pöytäkirjan asiakohta PTK 93/2018 vp
siitä, että ne kirjaukset ovat tehtyinä, ja siihen myöskin taas kaikki määräajat kyllä meitä
velvoittavat, ja siinä kohtaahan ne tullaan myöskin täyttämään. 

Kiitoksia edustaja Mikkoselle vielä tästä, kun nyt oikeastaan kuulin ekan kerran näitten
keskustelujen yhteydessä, kun ollaan puhuttu tästä valtuutetusta, täällä salissa joitakin pe-
rusteluja, jotka ovat ehkä myöskin sellaisia, mitkä oikeasti ovat perusteltuja, ne, mitkä te
esititte äsken. Olen nyt useampaan kertaan kysynyt täällä edustaja Viitaselta, edustaja Ka-
rilta, mutta koskaan niitä ei ole kyllä kuulunut. Nyt oli selkeä näkemys siitä, miten te ha-
luaisitte sen, että se olisi jatkunut, ja miten se olisi tähän tullut kirjattua, mutta siitä en ole
ihan täysin vakuuttunut vielä, toisiko se meille eläinten hyvinvointiin mitään lisäarvoa sil-
tä osin, koska se valvonta kuuluu sinne eläinlääkärille, läänineläinlääkärille ja sitä kautta
taas poliisiviranomaisille, jos tulee sellainen tilanne, jossa pitää tarttua eläinten hyvinvoin-
nin ongelmiin. Se ei välttämättä tule tilatasolle koskaan kyllä menemään eikä pohjautu-
maan. 

Kiitoksia osaltani hyvästä keskustelusta.

Keskustelu päättyi.

Asia lähetettiin maa- ja metsätalousvaliokuntaan.
16


	19
	20.56
	20.59
	21.07
	21.12
	21.14
	21.16
	21.19
	21.21
	21.24
	21.28
	21.33
	21.36
	21.39
	21.41
	21.49
	21.56
	21.59


