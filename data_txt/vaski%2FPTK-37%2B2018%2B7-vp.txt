















































DEMAB5C.tmp.xml


Pöytäkirjan asiakohta PTK 37/2018 vp
Pöytäkirjan asiakohta 

PTK 37/2018 vp

Täysistunto

Keskiviikko 18.4.2018 klo 13.59—21.59

7. Hallituksen esitys eduskunnalle laiksi ajokorttilain muuttamisesta
Hallituksen esitys HE 146/2017 vp
Valiokunnan mietintö LiVM 7/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 7. asia. Käsittelyn pohjana on liikenne- ja viestintävaliokunnan mietintö LiVM 7/
2018 vp. Nyt päätetään lakiehdotuksen sisällöstä.

Mietinnön esittelee liikenne- ja viestintävaliokunnan puheenjohtaja Jalonen.

Keskustelu

20.06 Ari Jalonen sin (esittelypuheenvuoro): Arvoisa puhemies! Tosiaan, ajokorttilaki
on käsittelyssä, ja tämä on puhututtanut sen verran, että päätin tulla esittelemään tämän ly-
hyesti. Ajokorttilakia ylipäätänsä on lähdetty sen takia uudistamaan, että kortin hintaa on
pidetty kansan keskuudessa kovana, ja siihen on haluttu puuttua mahdollisuuksien mu-
kaan niin, että kuitenkin turvallisuus pysyy yllä. Tämä on luonnollisesti herättänyt keskus-
telua niin valiokunnassa kuin valiokunnan ulkopuolella. 

Käyn lyhyesti näitä meidän valiokunnan perusteluja läpi, ja oikeastaan se kiteytyy suu-
relta osin tähän alkuun, joka kuuluu: ”Valiokunta pitää hyvänä, että ajokorttisääntelyä sel-
keytetään ja kevennetään liikenneturvallisuuden vaatimukset huomioon ottaen. Näin uu-
distus toteuttaa hallituksen norminpurkua. Valiokunta toteaa kuitenkin, että ajokorttijärjes-
telmä on vieläkin monimutkainen ja vaikeaselkoinen. Valiokunta katsoo sen vuoksi, että
on syytä jatkaa ajokorttijärjestelmän selkeyttämistä ja tarvittaessa valmistella kokonaisuu-
distus.” Eli siinä kiteytyy aika paljon sitä pohdintaa, mitä me olemme käyneet läpi. 

Yhtenä niistä keskustelun aiheista, mitä ollaan käyty ja pohdittu, on se peruslähtökohta,
että kun ajotuntien ja teoriatuntien määrää lähes kauttaaltaan vähennetään ajokortin ajami-
sesta, niin toisaalta siinä vaiheessa kun ihminen tulee ensimmäistä kertaa omalla ajoneu-
vollaan liikenteen pariin, mikä vaatii ajokortin, hänelle annetaan ensimmäisen ajokortin
neljä teoriatuntia. Näiden neljän teoriatunnin sisällöstä keskusteltiin, pitäisikö siinä painot-
taa myös käytännön ajoa, elikkä siinä olisi vaihtoehtona myös ajotunnit pelkän teorian si-
jasta, ja tätä keskustelua käytiin varsinkin mopokortin kohdalla. 

Toinen iso keskustelu oli opetusluvalla ajaminen ja jarrupolkimen lisääminen opetus-
ajoneuvoon eli se, miten kokonaisuus pysyy semmoisena, että opiskelijalla on mahdolli-
simman monipuolinen kokemus erilaisista autoista, ja miten kokonaisuus saadaan pyöri-
tettyä niin, että se ei taas nosta hintaa. Eli tämä oli yksi keskustelunaihe. 

Muita keskustelunaiheita ovat ylipäätänsä tämä ammattikuljettajien riittävyys ja saata-
vuus Suomessa tulevaisuudessa. Se ei ole pelkästään tämän asian yhteydessä vaan mones-
 Tarkistettu
4.0



Pöytäkirjan asiakohta PTK 37/2018 vp
sa muussakin yhteydessä noussut esille. Tämä Puolustusvoimien koulutus on siinä suhtees-
sa muun muassa liikenteen palveluista annetun lain yhteydessä tullut esille, ja kolmosvai-
heessa odotetaan siihen sitten ratkaisuja. 

Ajokorttiluokat ylipäätänsä ovat kirjaimia kortissa, jotka eivät välttämättä kaikille avau-
du ihan sellaisenaan, että mitä sillä saa ajaa ja mitä ei. Ehkäpä yksi sekavimmista ajoneu-
voluokista, mihin kortteja ajellaan, on tuo traktoriluokka, ja selkeyttääksemme asiaa teim-
me siitä kohtalaisen pitkän avaavan kohdan meidän mietintöön, jonka luettuaan kyllä saa
tämmöisen rautalankaversion siitä, mitä milläkin kortilla ajetaan ja mikä mikäkin on. Suo-
sittelen lukemaan, se avaa katseita ja ajatuksia. Samassa yhteydessä todettiin se, että vaik-
kakin ammatillisessa mielessä traktorit voivat olla kuorma-autopuolella kilpaileva tekijä,
niin kuitenkin maatalousmielessä on kohtalaisen järjetöntä vaatia Suomen maataloudelta
semmoista yhdistelmäkorttia, missä on E siellä perässä. Tätä pohdintaa kun käytiin läpi,
niin päätettiin ottaa se E-vaatimus sieltä pois mutta samalla tiedostaen se, että tämä koko-
naisuus on pidettävä hallinnassa niin, ettei se aiheuta yhteiskuntaan ongelmia. Ja sen takia
meillä on lausumaehdotus: ”Eduskunta edellyttää, että valtioneuvosto seuraa ajokorttiuu-
distusten toteutumista erityisesti liikenneturvallisuuden ja yhtäläisten kilpailuedellytysten
toteutumisen osalta ja tarvittaessa ryhtyy toimenpiteisiin kilpailuvääristymien korjaami-
seksi.”

Lisäksi näitä keskustelunaiheita ovat mopot ja moottoripyörät, kaksipyöräisellä kulke-
minen, ja se, onko meillä niin sanottua Suomi-lisää tässä vai ei. Asiaan perehdyttiin, ja
nämä ovat EU:n vaatimusten mukaisia. Siellä olisi pieni muutoksen mahdollisuus ollut,
mutta se olisi taas tehnyt sen, että sillä ajokortilla ei olisi välttämättä päässyt sitten ulko-
maille, joten tämä tilanne, mikä tässä nyt oli, oli kokonaisuudessaan järkevämpi. Ja koros-
tetaan sitä, että ylipäätänsä ei saa tehdä tämmöisiä Suomi-lisiä sen enempää kuin mitä EU
vaatii.

Ajokortteihin vaaditaan aina, että on terveydeltään semmoisessa kunnossa, että ei ole
vaaraksi muille, itselleen tai kyydissä oleville. Tämä voi olla haaste tulevassa yhteiskun-
nassa, kun ihmiset ikääntyvät ja ajokortti halutaan pitää entistä pidempään. Tässä vaihees-
sa kun yhteiskunnassa laajasti muutetaan näitä tietojärjestelmiä, me näimme siinä mahdol-
lisuuden siihen, että ne järjestelmät rakennetaan heti alusta asti semmoisiksi, että siellä lää-
kärissä ei tarvitse rampata erikseen sen ajokortin takia, kun on siellä just käynyt flunssan
takia. Eli siellä järjestelmä voi ilmoittaa, että nyt alkaa ajokortin terveystarkastus olemaan
liki, että pystyisikö sen katsomaan tässä samassa, eli on tämmöistä käytännön helpotusta
tietojärjestelmien osalta. Toisaalta jos ihmisellä on päihdeongelmia, sekakäyttöongelmia,
huumekäyttöongelmia ja niin edespäin, niin myös se sitten olisi siellä suoraan tiedossa,
niin ettei välttämättä ihan suoraan myönnetä sitä korttia, jos on oletettavissa, että on riski
liikenteen vaarantamisesta.

Tässä on monia isoja muutoksia, ja yleisesti muutokset aina vaativat sitä, että niiden vai-
kutuksia seurataan ja sitä kautta löydetään sitten mahdolliset ongelmat ja niitä pystytään
korjaamaan. Tämän johdosta tulee sitten toinen lausumaehdotus, joka kuuluu: ”Valtioneu-
vosto teettää ja toimittaa liikenne- ja viestintävaliokunnalle seurantatutkimuksen ehdotet-
tujen muutosten toteutumisen ja niiden vaikutusten selvittämiseksi erityisesti silmällä pi-
täen liikenteen tulevaisuuden toimintatapojen vaikutuksia liikenneturvallisuuteen, logis-
tiikkaan ja ammattikuljettajiin.”

Eli me kävimme tätä varsin perusteellisesti läpi, kriittisesti yli hallitus—oppositio-rinta-
man, ja lopputuloksena on hyvä, yksimielinen mietintö.
2



Pöytäkirjan asiakohta PTK 37/2018 vp
20.17 Mirja Vehkaperä kesk: Arvoisa rouva puhemies! Ajokorttilain tavoitteena on ajo-
kortin hinnan laskeminen, ajokortin saatavuuden ja sen suorittamistapojen, voisi sanoa,
höllentäminen tai ainakin lain tulkinnan höllentäminen normien purkamisen ja säädösten
riisumisen kautta siltä osin, että koulutusvaatimuksia tullaan höllentämään. Ajo-opetuk-
seen ja teoriaopetukseen laitetaan ja vaaditaan edelleen minimitunnit niin mopokortin kuin
B-luokan ajokortin ja kaikkien muidenkin ajokorttien suorittamisessa. Kuljettajatutkintoa
tiukennetaan ja vaatimustasoa tutkinnon osalta nostetaan.

On selvää, että ajokorttilainsäädäntö, tämä esitetty ja eduskunnassa nyt hyväksyttävänä
oleva, on edelleen sangen monimutkainen ja kokonaisuudistusta kaivataan varmasti ki-
peästi. Mutta on huomioitava, että me olemme riippuvaisia myöskin Euroopan unionin
lainsäädännöstä ja yhteishyväksynnästä siltä osin, että meidän ajokorttimme sopii ja pas-
saa muiden Euroopan maiden teillä ja myöskin päinvastoin, kun eurooppalaiset ajokortin-
haltijat tulevat ajamaan Suomen teille. Eli tietysti tämä riippuvuussuhde pitää varmastikin
monelta osin edelleen säilyttää, mutta edelleenkin me valiokunnassa näimme, että ajokort-
tilainsäädäntöä tulisi kehittää yksinkertaisempaan suuntaan, ja siltä osin lausuimme asias-
ta. Tästähän myöskin yritettiin poistaa Suomi-lisät, jotka ovat vuosien saatossa tänne ajo-
korttilainsäädäntöön tulleet mukaan.

On huomioitava, että ensimmäistä ajokorttia suoritettaessa vaaditaan aina neljän tunnin
teoriaopetus liikenteen perusteista ja moottorikäyttöisen ajoneuvon kuljettajana toimimi-
sesta. Se koskee tilannetta, kun ensimmäinen kortti olisi tai voisi olla niin traktori-, mopo-
tai autokortti.

Valiokunta käsitteli myös ajo-opetusluvalla opettamista. Hallituksen esityksen mukaan
opetusluvan saamiseksi ei enää vaadita opettajankoetta, eikä opetusluvan haltijan pedago-
gisia edellytyksiä näin ollen tarkenneta lain tasolla. Opetusautoon vaaditaan edelleen jar-
rupoljin, josta käytiin ennen hallituksen esitystä monenlaista keskustelua. Siis tarvitaan
jarrupoljin paikallensa, mutta sen katsastusvaatimus poistetaan, eli katsastuspakko poistuu.

Arvoisa puhemies! Valiokunnassa tehtiin muutosesitys myöskin traktorin ajokorttivaa-
timuksiin. E-luokan yhdistelmäkorttia ei vaadita traktorin ja perävaunun muodostamaa yh-
distelmää kuljettaessa, kun kyseessä on traktori, jonka rakenteellinen nopeus ylittää 60 ki-
lometriä tunnissa. Huolta on kannettu varsinkin siitä, että tämä saattaa johtaa kilpailuvää-
ristymiin erityisesti maa-ainesten kuljetusten osalta, mutta valiokunnassa me pidimme tär-
keänä, että lain toteutumista seurataan ja ryhdytään toimenpiteisiin, mikäli muutokset joh-
tavat markkinahäiriöihin. Tämän vuoksi valiokunta esitti siitä lausuman.

Terveystietojen osalta hallituksen esityksessä ehdotettiin, että ensimmäiseen ryhmään
kuuluvaa ajokorttia haettaessa lääkärinlausunto korvataan ajokortin hakijan vakuutuksella
terveysvaatimusten täyttymisestä. Se vähentää osaltaan terveyspalvelujärjestelmän kuor-
mitusta. Toisen uudistuksen mukaan lääkärinlausuntoa vaaditaan käytännössä vasta noin
75-vuotiaalta, jos ajokortti on uudistettu ennen 70 vuoden täyttymistä viideksi vuodeksi.
Nähtiin tärkeäksi, että lääkärin ja poliisin välistä tiedonkulkua ja tietojärjestelmiä tulisi pa-
rantaa ja kehittää tietojärjestelmä liikenneriskien toteamisen helpottamiseksi. Eli terveys-
tietojen luovutusta ja niiden käyttöä koskevaa järjestelmää ei meillä ole vielä oikein ole-
massa, ja tähän toivotaan tietysti tarkennusta ja muutosta.

Arvoisa puhemies! Valiokunnan käsittelyssä käytiin aika pitkällistä keskustelua koulu-
tusvaatimuksista erityisesti riskikoulutuksen eli liukkaan kelin ja pimeällä ajon opetuksen
suorittamisesta. On välttämätöntä, että ajo-opetuksen yhteydessä opitaan tunnistamaan pi-
meällä ja liukkaalla ajoon liittyviä erityispiirteitä ja riskejä, kuten tienpinnan vaikutus ajo-
3



Pöytäkirjan asiakohta PTK 37/2018 vp
neuvon hallintaan. Pidimme tärkeänä, että lain tasolla tähän riskikoulutukseen kiinnitetään
huomiota, miten se suoritetaan, kuinka paljon sitä suoritetaan ja missä sitä suoritetaan. Täs-
tä käytiin laajaa keskustelua.

Mopokortin osalta voin todeta, että siitäkin käytiin monenlaista vääntöä. Kuljettajatut-
kintoon sisältyy teoriakoe ja ajokoe silloin, kun B-luokan ajokorttia suoritetaan, mutta kun
on kyseessä mopokortti, niin silloin pelkästään käsittelykoe riittää.

20.24 Katja Taimela sd: Arvoisa rouva puhemies! Aivan aluksi haluan todeta, että suh-
taudun hieman varauksella siihen, mitä tämä ajokorttilain muutos lopulta tuo tullessaan.
Teimme siis yksimielisen mietinnön valiokuntatyössä, mutta tämä mietintö, jota on kah-
dessa edeltävässä puheenvuorossa ansiokkaasti esitelty, pitää sisällään useamman huolen-
aiheen liittyen muun muassa ajokorttijärjestelmän monimutkaisuuteen ja vaikeaselkoisuu-
teen. Erityisen huolen kohdistan valiokuntatyössä tulleeseen kysymykseen, joka kohdis-
tuu liikenneturvallisuuteen tämän muutoksen myötä. Lisäksi peräsimme yhtäläisten kilpai-
luedellytysten toteutumista jatkossa ja seurantatutkimusta liittyen ehdotettujen muutosten
vaikutuksiin logistiikkaan, ammattikuljettajiin ja liikenneturvallisuuteen.

Kuuleminen valiokuntatyössä oli varsin laaja ja ajoittain aiheutti kovaakin arviointia ja
arvostelua liikenteen turvallisuudesta jatkossa. Onneksi valiokunta edellyttikin sitten mie-
tinnössään ajokorttijärjestelmän selkeyttämistä ja tarvittaessa jopa kokonaisuudistusta.

Haluan nyt uskoa siihen, että näihin mahdollisiin korjaustoimenpiteisiin tarvittaessa tu-
levaisuudessa uudet hallitukset sitten myös ryhtyvät. Toisaalta haluan myös kertoa ääneen
sen, että erityisesti, kun miettii valiokuntatyötä tämän ajokorttilakiuudistuksen yhteydes-
sä, huomasin itse ajattelevani useasti sitä, mihin kaikkeen lainsäätäjä on loppujen lopuksi
valmis normienpurun hengessä, koska itse ajattelen — ja uskallan ajatella niin, että myös
kaikki liikenne- ja viestintävaliokunnan jäsenet ajattelevat — että normeja ei pidä purkaa
niin, että liikenneturvallisuus kärsii, liikenneturvallisuuden kustannuksella. Kun me olem-
me oikein rehellisiä itsellemme, [Puhemies koputtaa] niin kyllähän valiokuntatyössä tämä
liikenneturvallisuus nousi vahvasti esiin siitä kulmasta, että nyt ehkä myös normeja purka-
malla liikenneturvallisuuteen saadaan määrättyjä riskejä.

Toivon todella, että sitten jatkotyössä, niin kuin myös valiokunta tavallaan omassa mie-
tinnössään edellyttää, näihin asioihin tarvittaessa palataan.

20.27 Jari Ronkainen ps: Arvoisa puhemies! Hallituksen esitys ajokorttilain muuttami-
sesta näyttää nyt valiokunnan viilausten jälkeen ihan kohtalaisen hyvälle — ei passaa lii-
kaa ruveta kehumaan. Tässä pyritään kuitenkin selkeyttämään ajokorttisääntelyä ja esimer-
kiksi painamaan ajokortin hankintahintaa alaspäin. 

Kuten valiokuntatyöskentelyn aikana huomasimme, ajokorttiluokat eivät vielä tämän-
kään uudistuksen jälkeen ole todellakaan selkeitä. Millä kortilla saa vetää minkäkinlaista
perävaunua ja millä painoilla, ei siitä kukaan ota selvää. Tähän tarvitaan kokonaisuudistus,
jossa koko korttiviidakko täytyy perata läpi. Tähän valiokunta ottikin mietinnössään kan-
taa.

Valiokunta mietinnössään myös esittää kaksi hyvää lausumaa, joista toisessa edellyte-
tään valtioneuvostoa seuraamaan liikenneturvallisuuden toteutumista sekä puuttumaan
mahdollisten kilpailuvääristymien syntymiseen. Tässä viitataan siihen, että traktoriluokis-
sa ei jatkossa enää tarvita E-luokan korttia perävaunua vedettäessä, ja riskinä on, että
maansiirtokuljetukset alkavat kiinnostamaan traktorimiehiä.
4



Pöytäkirjan asiakohta PTK 37/2018 vp
Toinen lausuma edellyttää valtioneuvostoa teettämään ja toimittamaan valiokunnalle
seurantatutkimuksen muutosten toteutumisen ja niiden vaikutusten selvittämiseksi. Tässä-
kin viitataan liikenneturvallisuusvaikutuksiin, logistiikkaan ja muun muassa ammattikul-
jettajien riittävyyteen.

Arvoisa puhemies! Tärkein muutos tähän lakipakettiin tehtiin jo joulukuussa, jolloin
erikseen käsiteltiin 61 § ”Muu ulkomainen ajokortti”. Silloin valiokunnan yksimielisellä
päätöksellä päädyttiin siihen, että EU- ja Eta-alueen ulkopuolelta tulevien kansalaisten
korteilla ei saa jatkossakaan raskasta kalustoa tai ajoneuvoyhdistelmiä Suomessa kuljet-
taa. Tällä suljettiin harmaan talouden portti. Tällä muutoksella oli tarkoitus palvella suo-
malaista matkailua, eivätkä kiinalaiset tule tänne lomallaan yhdistelmiä ajamaan. Henkilö-
autoa ja moottorikelkkaa he jatkossa saavat ajaa.

Kaiken kaikkiaan, kuten sanoin, tämä on hyvä, ja lausumat huomioon ottaen voidaan täl-
lä mennä eteenpäin.

20.29 Jukka Kopra kok: Arvoisa rouva puhemies! Tämä ajokorttilain uudistaminen on
osa hallituksen norminpurkua ja siinä mielessä varsin onnistunut sellainen paketti. Tarkoi-
tus on ollut yksinkertaistaa ajokortin hankintaa ja halventaa sen hankinnan hintaa.

Opetuksen, sekä teoria- että ajo-opetuksen, määrää vähennetään. Tämä pienentää auto-
koululaisen kustannuksia, kuitenkin siten, että kuljettajatutkinnon vaatimustasoa noste-
taan, jolloinka oppimisen merkitys kuitenkin korostuu, eli ajo-oppilaan on kuitenkin osat-
tava insinööriajossa enemmän kuin tähän asti.

Edelleen korttiprosessi yksinkertaistuu, esimerkiksi B-kortin osalta siten, että se perus-
ajokortti on yksivaiheinen, kun se nykyään on kaksivaiheinen. Valiokunta kiinnitti tähän
erityistä huomiota ja osaltaan halusi varmistaa, että tähän yksivaiheiseen opetukseen ja tut-
kintoon sisältyy turvallisuusosuus ja myöskin kokemuksen hankkiminen hankalista liiken-
neolosuhteista, ja tällainen vaade siellä jatkossa sitten myöskin on.

Kaikkien näiden uusien ajokorttien hankintaa leimaa se, että kaikissa vaaditaan alussa
neljän tunnin teoriaopetusta, joka kyllä sitten kantaa sinne myöhemmäs. Eli jos esimerkik-
si mopokorttia hankkiessa on opiskellut neljä tuntia teoriaa, niin niitä samoja oppeja ei tar-
vitse sitten henkilöauton ajokorttia suorittaessa enää lukea. 

Esityksessä alun perin oli hahmotelma, että mopokortissakin olisi ajokoe jatkossa, mut-
ta nyt jatkossa tosiaan pelkkä käsittelykoe, niin kuin tälläkin hetkellä on ollut, riittää mo-
pokortin saamiseen.

Täällä jo puheenvuoroissa kiinnitettiin huomiota näihin lausumiin, ja ne ovat tarpeelli-
sia. Erityisesti näitä traktorikuljetuksia ja niiden muutoksen mahdollista vaikutusta kilpai-
lutilanteeseen on syytä seurata. 

Edelleen valiokunta totesi, että tämä ajokorttijärjestelmämme erityisesti näiden traktori-
korttien osalta on kyllä niin monimutkainen, että ei siitä oikeastaan kukaan ulkoa tahdo
muistaa, kuinka ne kirjaimet ja eri yhdistelmät menevät.

Molemmissa lausumissa painotettiin myös liikenneturvallisuutta, ja se tuli hyvin mones-
sa asiantuntijalausunnossa esiin, ja se on myös oma huoleni tässä asiassa. Kuljettajan ajo-
kunto on tällä hetkellä suurin liikenneturvallisuusriski, ja me emme saa tehdä täällä sellai-
sia toimia, että huonommassa kunnossa olevia kuljettajia olisi liikenteessä enemmän.
Tämä tarkoittaa päihteidenkäyttöä, alkoholia ja huumeita, ja kuljettajan mielenterveyttä.
Tiedonsaantia näistä asioista on sosiaali- ja terveysjärjestelmämme ja poliisin välillä pa-
5



Pöytäkirjan asiakohta PTK 37/2018 vp
rannettava ehdottomasti, sillä tieto näistä asioista ei tällä hetkelläkään [Puhemies koput-
taa] kulje riittävän sujuvasti ja jouhevasti.

20.33 Lasse Hautala kesk: Arvoisa rouva puhemies! Täytyy ilolla tervehtiä tätä hallituk-
sen esitystä, joka nyt sitten valiokunnasta on saanut mietinnön. On hienoa, että meillä teh-
dään toimenpiteitä, jotka alentavat ajokortin hintaa, helpottavat ajokortin saatavuutta ja an-
tavat myöskin lisää vaihtoehtoja ajokortin suorittamistapoihin. 

Hyvin myönteistä on myös se, että traktoreiden ajokorttiluokitusta muutetaan, koska se
on tähän mennessä ollut tavattoman monimutkainen. Tässä tullaan luopumaan niin sano-
tusta liikennetraktoriluokasta, mutta edelleen tässä traktoripuolella tulee olemaan aika vai-
keita tulkintayksityiskohtia. Viittaan valiokunnan yksityiskohtaisissa perusteluissa ole-
vaan 4 §:ään, Ajokorttiluokat, jossa kerrotaan, että traktorin kuljettaminen edellyttää edel-
leen auton ajokorttia, jos sen rakenteellinen nopeus ylittää 60 kilometriä tunnissa. B-luo-
kan ajo-oikeus vaaditaan, jos traktorin kokonaismassa on enintään 3 500 kiloa, ja kuorma-
auton ajokortti, jos kokonaismassa ylittää 3 500 kiloa. C1-luokan kuorma-auton ajo-oi-
keus riittää, jos traktorin kokonaismassa ylittää 3 500 kiloa mutta ei 7 500 kiloa, ja muuten
vaadittaisiin C-luokan kuorma-auton ajo-oikeus.

Olennaista tässä on tietysti se, että se nopeus ei ylitä sitä 60:tä kilometriä tunnissa. Esi-
merkiksi kotimainen Valtra A94 -traktori, joka on kooltaan vain kolmisylinterinen, 3,3-lit-
rainen, jo itsessään painaa sen 3 500 kiloa. Se on 94-hevosvoimainen traktori, ja on tämän
hetken traktorimyynneissä erittäin harvinaista, että ostetaan näin pieniä traktoreita. Mutta
olennaista on se 60 kilometriä, koska niiden traktoreiden nopeus ei yleensä ylitä sitä 60:tä. 

Mutta jatkossa tulee kyllä selkeyttää tätä, koska tuntuu vähän siltä, että valiokunnassa ei
välttämättä ole kiinnitetty huomiota siihen, millaisia nämä nykypäivän traktorit ovat, [Ari
Jalonen: On! — Jukka Kopra: On!] koska nämä kilomäärät tuntuvat olevan siellä hiukan
liika pieniä. 

Eli tämä esitys on hyvä, ja mietintö on kokonaisuutena hyvä, mutta tämä antaa myöskin
jatkotyölle mahdollisuuksia ja vaatimuksia siitä, että nämä asiat saadaan korjattua. 

20.35 Kauko Juhantalo kesk: Arvoisa puheenjohtaja! Juuri se linja, että yksinkertaiste-
taan ajokortteja koskevaa lainsäädäntöä, on aivan oikea linja. Meillä on liian monimutkai-
nen lainsäädäntö, edelleen ajokortit ovat liian monimutkaisia, vieläkin niitä on liian useita,
ja sitä työtä pitää jatkaa. 

Viittaan myös maataloudessa oleviin traktoreihin. Edustaja Hautala edellä puhuikin niin
yksityiskohtaisesti, että viittaan hänen puheenvuoroonsa, ja olen siitä täysin samaa mieltä. 

Tämäkin vaatii vielä selkeyttämistä samalla tavoin kuin koko ajokorttiasia, mutta on
mukava ja miellyttävä huomata, että nykyaikainen järjestelmä on otettu huomioon ja täm-
möinen vanhanaikainen, kankea järjestelmä on tässä mietinnössä heitetty romukoppaan.
Oikealla tiellä on valiokunta ollut. 

20.37 Markku Pakkanen kesk: Arvoisa rouva puhemies! Tämän esityksen tarkoitukse-
na on tosiaan selkeyttää ajokorttijärjestelmää Suomessa, ja joiltakin osilta varmaan niin ta-
pahtuukin, mutta niin kuin tämä keskustelu jo osoittaa, nykyinen suomalainen järjestelmä
on kankea ja vaikeasti tulkittavissa, ja siksi sen selkeyttäminen on tärkeää. Tämä traktori-
kortin osio, mitä edustaja Hautala ansiokkaasti kuvasi, on hyvä osoitus siitä, että siinä on
päästy selkeämpään käytäntöön, mutta sitäkin voisi vielä muuttaa. 
6



Pöytäkirjan asiakohta PTK 37/2018 vp
Mutta yleisesti ottaen tämän ajokorttiajatuksen omasta mielestäni pitäisi kulkea niin,
että jos sinulla on oikeus ajaa isompaa autoa, raskaampaa ajoneuvoa, niin voit toki ajaa
myös kevyempää ajoneuvoa ilman erillistä koulutusta sen alle. Esimerkiksi puutavarare-
kan kuljettaja ei voi ajaa linja-autoa, mikä on minusta hämmästyttävää, koska on se linja-
auton kuljettaminen aika paljon helpompaa verrattuna sen puutavararekan kuljettamiseen.
Tämän tyyppisiä selkeyttämisasioita Suomessa tässä ajokorttiuudistuksessa pitäisi tulevai-
suudessa tehdä, ja näissä ajokorttiluokissakin varmaan olisi sellaista norminpurkuvaraa
vielä. 

Tärkeää tässä uudistuksessa on myös huomioida ammattikuljettajien saatavuuden var-
mistaminen, ja Puolustusvoimien tarjoama kuljettajakoulutus pitäisi pystyä paremmin
hyödyntämään. Koska päivä päivältä ja ainakin tulevaisuudessa näitten ammattikuljetta-
jien saatavuus on haasteellisempaa ja vaikeampaa, niin tämä olisi hyvä hyödyntää. Puolus-
tusvoimat tarjoaa kuitenkin huippuluokan koulutusta, ja uskoisin kyllä, että kuka nuori sit-
ten sen koulutuksen läpi käy ja läpäisee on kyllä ihan pätevä menemään myös tuonne lii-
kenteen joukkoon ammattikuljettajaksi, ja siitähän sitä rekkamiehen uran pystyy sitten
aloittamaan.

20.39 Krista Mikkonen vihr: Arvoisa puhemies! Tämän lain tarkoituksena on ollut sel-
keyttää ja keventää ajokorttisääntelyä. Edustaja Pakkanen puhui juuri edellä minusta hy-
vin siitä, että meillä on aika monimutkainen tämä korttijärjestelmä, ja aivan varmasti sitä
selkeyttämistä kyllä tarvitaan. Esimerkiksi juuri ajatus siitä, että jos on suorittanut kortin,
joka oikeuttaa raskaamman kaluston kuljettamiseen, ja sama kortti ei sitten päde siihen ke-
vyempään kalustoon, on vähän ristiriitainen.

Minulla on kyllä huoli tiettyjen normien keventämisestä, mitä tässä tehdään, suhteessa
turvallisuuteen. Itselläni on juuri tuore kokemus siitä, kun on kotona opetettu yhtä ajokor-
tin saanutta, ja esimerkiksi tätä, että tässä ei nyt sitten vaadita ajo-opetusta antavalta opet-
tajan koetta, pidän kyllä liikenneturvallisuuden kannalta huonona ratkaisuna. Me tiedäm-
me, että yleensä vanhempi opettaa lastansa ajamaan ja hänen omasta ajokortistaan on var-
maan 20—30 vuotta aikaa. Siinä on kyllä aika paljon ehtinyt erilaista liikennesäännöstöä ja
liikennelakeja ja sääntöjä muuttua sinä aikana. Vaikka nuori sen teoriakokeen tekeekin,
niin pitäisin kyllä täysin perusteltuna, että myös opettaja olisi käynyt sen kokeen ennen
kuin saa opetusluvan. 

Se on hyvä, että tämä jarrupoljin siellä säilyy, koska kyllä sitäkin siinä aina välillä tar-
vitaan. Kaikki autot, joilla opetetaan, eivät myöskään ole sentyyppisiä, että välttämättä sii-
nä niin nopeasti jarruttavat, eli oikeasti se turvallisuus mielessä pitäen on ihan hyvä, että
opettajallakin on oma jarrupoljin. Tässä nyt tätä katsastusvaatimusta kevennetään, mutta
on hyvä, että poljin säilyy.

Sitten ehkä huomio liittyen vähän nyt näihin omiin tuoreisiin kokemuksiin on se, että
tässä jo 16-vuotiaalle mahdollistettaisiin se, että voisi aloittaa opetuksen. Kun kuitenkin
ajokortti-ikä säilyy 18 vuodessa, mitä pidän ihan perusteltuna, niin mietin vain, että kaksi
vuotta on todella pitkä aika ja siinä varmaan syntyy nuorelle aika lailla kiusaus lähteä aja-
maan sillä autolla sitten kyllä omin päinkin ilman korttia. Että en tiedä... Sinänsä tietysti
kahden vuoden aikana ajotunteja voi hyvin kertyä, mutta toisaalta, kun me tiedämme, että
oppimisen kannalta semmoinen tiiviimpi opetusjakso on perustellumpi, ihmettelen vähän,
miksi tämä ajokortin opettelu jo 16-vuotiaana aloitettaisiin, jos 18-vuotiaana kuitenkin
vasta voi kokeen suorittaa.
7



Pöytäkirjan asiakohta PTK 37/2018 vp
20.42 Mirja Vehkaperä kesk: Arvoisa rouva puhemies! Edustaja Mikkonen mietti tuos-
sa juuri äskettäin tätä 16-vuotiaana ajo-opetuksen aloittamisen eroa siihen tutkinnonsuorit-
tamisikään. On nähty tarpeelliseksi, että ajokortin suorittamisessa lähdettäisiin henkilö-
kohtaisesta tasosta liikenteeseen, eli minimitasot on lain tasolla määritelty ajo-opetuksesta
ja teoriasta, mutta sitten jokainen henkilökohtaisesti joutuu katsomaan, kuinka paljon sitä
opetusta oikein tarvitsee, toiset vähän enemmän ja toiset vähän vähemmän. Eli mennään
tämmöiseen henkilökohtaiseen polkuun, joka sitten johtaa siihen ajokorttitutkinnon suorit-
tamiseen, jonka kriteerejä on nostettu. Senpä takia sen ajo-opetuksen varhaistaminen jo vä-
hän aikaisemmaksi on tarpeellista ainakin niiden osalta, jotka tarvitsevat siihen vähän
enemmänkin opetusta kuin vain jonkun kuukauden osalta.

Arvoisa puhemies! Nyt tehty ajokorttilainsäädäntö todellakin purkaa normeja. Esimer-
kiksi tämän B-ajokortin suorittamisen yksivaiheistaminen on nähty tarpeelliseksi. Mopo-
kortin ajo-opetus poistuu, mutta käsittelykoe nyt jää, eli nykyinen malli, siihen. Mutta aina
näissä asioissa, joissa normeja puretaan ja madalletaan kynnystä suorittaa ajokoe, tullaan
tähän liikenneturvallisuusnäkökulmaan, ja on tärkeää, että asiaa seurataan ja mietitään,
milloin on tavallaan vedettävä henkseleitä vähän tiukemmalle ja takaisin, että ei liikenne-
turvallisuutta sitten vaaranneta. Elikkä tätä seurantaa tarvitaan tässä vallan paljon.

20.44 Eeva-Maria Maijala kesk: Arvoisa puhemies! Suomessakin maatalous kehittyy
todella kovaa vauhtia ja tilojen koot kasvavat. Tällä hetkellä näitä nopeimpia, yli 60 kilo-
metrin rakennenopeudella olevia traktoreita ei vielä paljon ole maatalouden käytössä, mut-
ta kun tilakokojen kehittyminen jatkuu tätä vauhtia ja tilat ovat yhä suurempia, todennä-
köisesti niiden määrä tulee jatkossa olemaan yhä suurempi.

Tämän vuoksi me otimme valiokunnassa tämän asian esille ja nyt sitten saimme muu-
tettua tätä hallituksen alkuperäistä esitystä niin, että jatkossakaan ei tarvita yhdistelmäajo-
neuvokorttia siihen, että ajetaan nopeimmilla traktoreilla. Jos tämä yhdistelmäajoneuvo-
kortti olisi tullut näille traktoreille, käytännössä se olisi estänyt näitten nopeimpien trakto-
reiden ja tehokkaampien koneitten käyttöönottamisen maatiloilla, ja maatilat jatkossa tule-
vat varmasti näitä tarvitsemaan yhä enemmän ja enemmän.

Tässä salissa on aikaisemmin käsitelty tänään lukiokoulutusta ja sen muutosasioita. Sii-
nä käytiin läpi asioita, että tärkeintä on oppiminen ja osaaminen. Ei se, montako tuntia siel-
lä koulun penkillä istuu, vaan se, että ihmiset oppivat ja osaavat asiat. Myöskin tässä ajo-
korttiuudistuksessa on tärkeintä se, että koulunpenkillä oleva henkilö tai ajokorttitenttiin
tuleva henkilö osaa asiat ja hallitsee nämä. Elikkä toiset voivat hyvinkin nopeasti vähällä
koulutuksella saada sen kortin ja toiset ehkä joutuvat olemaan aika monta tuntia kurssilla,
aika monta tuntia siinä autossa opiskelemassa ajamista ennen kuin sen kortin sitten tulee
saamaan. Se minusta on tässä ajokorttiuudistuksessa kaikkein parasta, että osaaminen on
tärkeintä.

Toinen varapuhemies Tuula Haatainen: Valiokunnan puheenjohtaja Jalonen.

20.46 Ari Jalonen sin: Arvoisa puhemies! Esittelypuheenvuorosta jäi — kello juoksi vä-
hän liian nopeasti — vielä tuo turvallisuus-, pimeä- ja liukasteluosuus sanomatta. Sitä me
kävimme lävitse oikeastaan hyvinkin perusteellisesti. Käytiin lävitse, missä kohtaa tämä
pitäisi suorittaa vai pitääkö sitä suorittaa ja millä tavalla ja lopulta vielä, että missä. Tässä
8



Pöytäkirjan asiakohta PTK 37/2018 vp
on erittäin monipuolisesti ja perusteellisesti lähestytty tätä asiaa, ja lopputulos on kohtalai-
nen, kohtuullinen kompromissi.

Tässä puhuttiin traktoreista ja siitä, mikä on ajokorttiluokka, millä ajetaan mitäkin. En
tiedä, kuinka yleisesti se on tiedossa, mutta näitä traktoriluokkia on nyt kolme traktoriluok-
kaa plus sitten tietysti tämä vanha liikennetraktoriluokka. Kun otetaan vielä huomioon se,
että tämmöisen normaalin, perinteisen maataloustraktorin näköisen traktorin tunnistavat
traktoriksi kaikki mutta esimerkiksi mönkijä voi olla traktori kaikissa näissä luokissa, ja
sitten kun vielä otetaan huomioon tulevaisuudessa mopoautojen vaihtoehdoksi mahdolli-
sesti syntyvän nopeusrajoitetun henkilöauton sijoittautuminen todennäköisesti johonkin
näistä traktoriajoneuvoluokista, niin huomataan, että pelkästään tässä ajoneuvoluokassa on
eri ajoneuvoja vaikka kuinka ja monta. Kaikkiin näihin on omat kriteerinsä nopeuden ja
painon perusteella, mikä on se ajokortti ja ajokorttiluokka, millä sitä voidaan ajaa. Kohta-
laisen monimutkaista. 

20.48 Kauko Juhantalo kesk: Arvoisa rouva puheenjohtaja! Unohdinkin äsken käsitellä
puheenvuorossani tätä terveysasiaa. On aivan selvä, että tällainen vaarantaminen itselle,
muille ja yhteiskunnalle yleensä on sellainen seikka, joka on otettava hyvin tarkasti huo-
mioon myönnettäessä ajolupaa ihmiselle. Minun mielestäni valiokunnan puheenjohtaja pe-
rusteli tämän hyvin, että se on tarkoituksenmukaisuuskysymys laajemminkin. Tuossa ter-
veystarkastuksessa yleensä huomioidaan, minkälainen kunto ihmisellä on. 

Myös ymmärrettävää on se, että muut rikokset vaikuttavat hyvin siihen asenteeseen,
joka kuljettajalla on. Esimerkiksi rattijuoppous on sellainen, joka pistää ajattelemaan tuon
ajoluvan voimassaoloa. Minun mielestäni tällainen yksi hairahdus muun muassa rattijuop-
pouteen, lieväänkin rattijuoppouteen on sellainen, joka ei nyt kategorisesti saisi aina evätä
ajolupaa määräajaksi. Mutta jos osoittaa huolimattomuutta, piittaamattomuutta yhteiskun-
taa kohtaan muun muassa juovuksissa, alkoholin vaikutuksen alaisena useammankin ker-
ran ajamalla, niin kyllä sen täytyy olla vaikuttamassa siihen, onko tämä henkilö kelpo kul-
jettamaan ajoneuvoa ottaen huomioon juuri nämä vaarat muille, itselle ja yleensä yhteis-
kunnalle. Silloin on ymmärrettävää, että ajolupaa ei voi antaa. 

20.50 Lasse Hautala kesk: Arvoisa rouva puhemies! Tämän lakiehdotuksen 5 §:ssä pu-
hutaan ikävaatimuksista. Meillä vähimmäisikä ajokortin saamiseksi esimerkiksi C-luokan
osalta on 21 vuotta. Tämä tiettävästi tulee EU-säädöksistä, niin että tässä asiassa ei voi olla
kansallista harkintaa. Mielestäni tämä on unioninkin tasolla harkittu varsin harmilliseksi
ikävaatimukseksi. Mielestäni 18 vuoden ikävaatimuksen tässä tulisi C-kortin osalta riittää.

Nythän on usein niin, että jos esimerkiksi 18-vuotias nuori menee kesätöihin, hän ei voi
ajaa kaupan jakeluautoa — edes pieniä kuljetuksia tehdä siellä — sen johdosta, että tuom-
moinen iso pakettiauto on useimmiten rekisteröity jo kuorma-autoksi, ja näin ollen kaup-
paliike tai joku muu yritys näitä siirtoja tehdessään joutuu aina ajattamaan ajot henkilöllä,
jolla on sitten lisäksi vielä ammattipätevyys suoritettuna tällaiseen siirtoon. Monet yrittä-
jät ovat pitäneet tätä säädöstä hankalana, koska on hankala saada kesälomien aikana kesä-
työntekijöitä, joilla olisi riittävä pätevyys ajaa näitä pakettiautoja, jotka on rekisteröity
kuorma-autoiksi.

Mutta kaiken kaikkiaan tosiaan tämä mietintö on hyvä ja antaa kyllä hyvän osviitan nyt
sitten myöskin nuorille siihen, että innostuttaisiin ajokorttien hankkimisesta. Tämä tulee
sitten myöskin alentamaan ajokortin hintaa, mikä on sinänsä positiivinen asia, koska meil-
9



Pöytäkirjan asiakohta PTK 37/2018 vp
lä Suomessa ajokorttien hinnat moniin muihin maihin nähden ovat huomattavasti kor-
keammat.

20.52 Markku Pakkanen kesk: Arvoisa rouva puhemies! Liikenneturvallisuuteen to-
siaankaan ei koskaan kiinnitetä varmaan liikaa huomiota. Siksi on hyvä, että tässä mietin-
nössäkin on siitä ihan omia mainintojaan, muun muassa liukkaan kelin ajo-opetus ja sen
mukanaolo, samoin simulaattorikoulutus, mikä toki antaa sitä perusopetusta. Varsinkin ny-
kyisille nuorille, jotka ovat tottuneet käyttämään erilaisia teknisiä apuvälineitä, tämä simu-
laattorikoulutus on toki hyvä lisä, mutta se ei tietenkään korvaa kokonaan luontaista liuk-
kaan kelin ajoharjoittelua, ja sekin tässä on tarpeellisesti huomioitu. Turvallisuus sinällän-
sä on liikenteessä ihan välttämätön asia, ja toivottavasti tämä ajokorttiuudistus — vaikka
tässä montaa asiaa kevennetään, saatavuutta ja koulutusvaatimuksia — ei liikenneturvalli-
suutta vaaranna.

Opetusluvan saanti on tässä yhteydessä nyt selkeästi helpompaa, ja toivon myös, että sii-
nä asiassa sitten aikanaan, kun Trafi tai asianomainen virasto näitä lupia myöntää, huomi-
oitaisiin myös tämä epäkohta, että tänä päivänähän sellainen ammattikuljettaja, joka on
syyllistynyt liikennerikkomukseen toistuvasti ja on kenties ajanut raskaan liikenteen yli-
kuormaa, ei saa opetuslupaa, jos hänellä on niin sanotusti kolmet sakot siellä muutamien
vuosien ajalta, ja siinä menee viiden vuoden kuoleentumisaika tänä päivänä. Toivon, että
tämä asia nyt sitten viranomaistaholla huomioidaan, että toki se ammattikuljettaja, joka
työkseen ajaa, on parempi opettaja liikenteessä kuin sellainen ihminen, joka sitten tulevai-
suudessa saa opetusluvan vaikkei olisi päivääkään ajanut sen jälkeen autoa, kun hän on ajo-
kortin saanut. Tämmöinen ristiriita toivottavasti tietenkin poistuu tässä yhteydessä.

20.54 Krista Mikkonen vihr: Arvoisa puhemies! Tähän loppuun vielä haluan todeta sen,
että tässä ihan hyvin edustaja Vehkaperä ja edustaja Maijala korostivat sitä, että totta kai se
on yksilöllistä, kuinka paljon niitä ajo-opetustunteja tarvitsee, ja näinhän se on. On tietysti
hyvä, että mitä enemmän niitä voi ottaa, niin sen parempi, mutta kun perustellaan tällä sitä,
että opetus pitää aloittaa jo kaksi vuotta ennen ajokortin vähimmäisikää, se ei minusta nyt
kuitenkaan ole sinänsä siihen mikään erityinen syy, koska eihän tämä 18 vuoden ikä suin-
kaan ole mikään enimmäisikä, että silloin 18-vuotiaana kortti täytyy suorittaa, juuri kun on
syntymäpäivä, vaan jos eivät vielä taidot riitä ja tarvitsee lisää opetusta, niin silloin tietysti
kannattaa jatkaa niitä opetustunteja ja sitten vähän myöhemmin hankkia ajokortti kuin sil-
loin 18-vuotiaana. Siinä mielessä en näe sitä perusteluna sille, että opetus pitää jo kaksi
vuotta aiemmin aloittaa.

20.56 Kauko Juhantalo kesk: Arvoisa rouva puhemies! Yleensä ottaen kiinnitän huo-
miota siihen, että tämä uudistus on oikealinjainen sikäli, että ajokortin hinta kokonaisuu-
dessaan on tullut aivan liian kalliiksi nuorelle ihmiselle. Aina vanhemmillakaan ei ole va-
raa sitä hänelle suoda. Siksi tästä on syytä huolehtia ja seurata tarkoin, että nämä eri järjes-
telmät pitävät tämän hinnan sillä tavoin kurissa, että se ei pääse nousemaan sellaiseksi, että
on nuorelle ihmiselle todellisuudessa suuri este ajolupa saada, koska se on nykypäivän lii-
kenteessä aivan välttämätöntä, että mahdollisimman monella olisi ajolupa, ei pelkästään
itse kuljettamisen varalle, vaan yleisesti tuolla liikenteessä, koska se on monipuolistunut ja
vilkastunut niin, että ihmisten turvallisuuden kannalta itselle ja muille on hyvä ja aivan
välttämätöntä riittävä sivistys käyttäytymiseen liikenteessä.
10



Pöytäkirjan asiakohta PTK 37/2018 vp
20.57 Katja Taimela sd: Arvoisa rouva puhemies! Itse haluan vielä nostaa esiin tämän
liikenneturvallisuuden lisäksi kuljettajakoulutuksen uudistuksen. Valiokuntatyössä, kun
meillä on täällä tällä hetkellä salissa monta liikenne- ja viestintävaliokunnan jäsentä, me
penäsimme useamman kerran Trafilta tästä ajokokeen uudistuksesta, ja vastaukset olivat
silloin sen kaltaisia, että suunnitelmat ajokokeen uudistuksesta ovat hyvin keskeneräisiä,
kysymyksiä on ehkä kerätty, ja välillä tuntui, että tätä valmistelutyötä ei ole juuri edes aloi-
tettu.

Laki astuu voimaan heinäkuussa, niin kuin me valiokunnan jäsenet hyvin tiedämme, ja
uskallan sanoa, että minä en ole ainut valiokunnan jäsen, joka on viimeksi tänään saanut
tietoa siitä, että tuo tilanne on edelleen tämä samankaltainen. Jos mietitään, että me olem-
me liikenne- ja viestintävaliokunnassa tällaisen lain nyt hyväksyneet, niin tämä kuljettaja-
koulutuksen uudistus on niin merkittävä, että meille jää myös lainsäätäjinä mielestäni vas-
tuu, että tuo työ tullaan nyt tämän tutkinnon uudistamiseksi tekemään, vaikka se Trafin
vastuulla onkin. Mutta todella tämän palautteen suhteen, jonka tänään tästä aiheesta sain,
uskallan väittää, että en ollut tässä aiheessa ainut. 

Sitten mitä tulee tähän yksilökohtaiseen opetukseen, kun täällä on noussut keskusteluun
se, että nyt sitten ajokorttia voi alkaa ajoharjoitteluluvalla omien läheisten kanssa jo 16-
vuotiaana ajelemaan tuolla liikenteessä, niin tavallaan minä ymmärrän tämän yksilökoh-
taisen ajattelun tässä. Mutta sitten meidän täytyy muistaa se, että aika useasti ollaan tässä
lainsäädäntötyössä eri lakiesitysten ja ajatusten taustalla myös puhuttu siitä, että ihmiset
kyllä tänä päivänä tietävät ja tuntevat hyvin omat oikeutensa mutta eivät välttämättä niitä
omia velvollisuuksiaan. En todellakaan tahdo sanoa tällä sitä, että vanhemmat, läheiset ih-
miset, jotka rupeavat nuoriaan ajattamaan, eivät ottaisi nuorista täysillä vastuuta siinä, mi-
ten liikenteessä esimerkiksi käyttäydytään, mutta kyllähän tämä on ihan tutkimustenkin
valossa tullut esiin, että semmoinen tiivis, kompakti paketti meidän nuorten elämässä sii-
hen liikenteessä käyttäytymiseen on järkevämpi kuin tämmöinen mahdollinen kahden vuo-
den ajo-opetusharjoittelu. Eli sinänsä kyllähän tässä pitää myös pitää mielessä se, että tämä
varmasti jatkossa vaatii seurantaa, ja sitten pitää myös pystyä palaamaan siihen, jos ollaan
niin sanotusti menty harhaan.

21.00 Ari Jalonen sin: Arvoisa puhemies! Tuli esille nämä ajokortti-iät tai tämä, milloin
mitäkin voidaan alkaa ajamaan ja niin edespäin. EU:han mahdollistaa B-luokan ajokortin
antamisen jo 17-vuotiaana. Aikaisemminkin on poikkeuksilla Suomessa annettu kortteja,
ja edelleen tämmöinen poikkeustilanne voi olla mahdollinen, ja silloinhan se on täysin
luonnollista, että se ajoharjoittelu tehdään aikaisemmin. Sitten tietysti on myös tämä ope-
tuslupakuvio: jos ajatellaan perheen tilannetta, siellä välttämättä ei ajella niin usein, ja sil-
loin se on hyvä jaksottaa vähän pidemmälle ajanjaksolle.

Ammattikuljettajiin liittyen ajokortin suorittamisiät ovat huolestuttaneet jonkin verran
valiokuntaa. On havaittavissa, että nuoret pääkaupunkiseudulla ajavat jo nykyisin ajokort-
tinsa myöhemmin kuin 18-vuotiaana. Tästä voi tulevaisuudessa koitua jonkinasteinen am-
mattikuljettajapula, ja tämä on semmoinen yksi seurattava asia. Se sisältyy tuohon jälkim-
mäiseen lausumaan.

Taimela nosti esille nämä asetukset, miten tarkemmin lakia sitten todeksi kirjoitetaan.
Tämähän ei ole ainoa laki, jossa on asetuksenantomahdollisuus, ja niillä tulee ne tarkem-
mat yksityiskohdat. Uskallan sanoa valiokunnan puheenjohtajana, että vaikka me olemme
täystyöllistettyjä — eli siitä huolimatta, että meillä on kokoussuunnitelma täynnä jo koko
11



Pöytäkirjan asiakohta PTK 37/2018 vp
loppukaudeksi — jos annetut asetukset eivät vastaa sitä valiokunnan henkeä ja lain hen-
keä, niin kyllä sitten ollaan valmiina vaikka ryhtymään toimiin, että asia otetaan uudelleen
käsittelyyn — tietysti yhteistyössä — jos ei asia muuten mene. Todennäköisesti se menee
helpomman reitin kautta, mutta haluan tällä puheenvuorolla tavallaan tällä tavoin hoput-
taa, että pitää tehdä se työ, mutta myös muistuttaa, että sen pitää olla laadultaan A-luokkaa
eikä mitään hätäisesti tehtyä.

Yleiskeskustelu päättyi.

Eduskunta hyväksyi hallituksen esitykseen HE 146/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
12


