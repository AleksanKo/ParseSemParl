















































DEM421F.tmp.xml


Pöytäkirjan asiakohta PTK 95/2018 vp
Pöytäkirjan asiakohta 

PTK 95/2018 vp

Täysistunto

Torstai 4.10.2018 klo 16.01—18.11

3. Eduskunnan oikeusasiamiehen kertomus vuodelta 2017
Kertomus K 16/2018 vp
Valiokunnan mietintö PeVM 3/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 3. asia. Käsit-
telyn pohjana on perustuslakivaliokunnan mietintö PeVM 3/2018 vp. — Edustaja Lapin-
tie, olkaa hyvä. [Hälinää] — Valiokunnan puheenjohtaja esittelee, ja muut rauhoittuvat.

Keskustelu

17.07 Annika Lapintie vas (esittelypuheenvuoro): Rouva puhemies! Perustuslakivalio-
kunta on antanut mietintönsä oikeusasiamiehen kertomuksesta viime vuodelta, ja tässä on
muutamia asioita, joita valiokunta on halunnut nostaa esille:

Ensinnäkin Oikeusasiamiehen kansliaan saapui 6 256 kantelua kertomusvuonna 2017,
mikä on 1 300 enemmän kuin edellisenä vuotena. Toimeentulotukea koskevien kantelui-
den määrä lisääntyi noin 700 kappaleella aikaisempaan vuoteen verrattuna. Huolimatta täs-
tä kanteluiden määrän kasvusta perustuslakivaliokunta oli tyytyväinen voidessaan todeta,
että kanteluiden käsittelyaikaa koskeva tavoite on pystytty saavuttamaan, eli Oikeusasia-
miehen kansliassa ei ollut vireillä yhtään yli vuoden vanhaa kantelua. Näiden kanteluiden
ja myös Oikeusasiamiehen kanslian omien aloitteiden vuoksi annettiin 1 141 toimenpide-
esitystä. Näiden lisäksi tarkastuksia Oikeusasiamiehen kanslia teki 121 kohteeseen, ja
näistä yli puolet oli ennalta ilmoittamattomia eli niin sanottuja yllätystarkastuksia. Tätäkin
valiokunta piti hyvänä.

Perustuslakivaliokunta halusi myös ottaa esille laillisuusvalvonnan työnjaon ja yhteis-
työn kehittämisen. Perustuslakivaliokunta on käsitellyt valtioneuvoston oikeuskanslerin ja
eduskunnan oikeusasiamiehen välistä työnjakoa ja yhteistyön kehittämistä aikaisemmissa-
kin mietinnöissä, joita on annettu oikeuskanslerin ja oikeusasiamiehen kertomuksien joh-
dosta. Perustuslakivaliokunta pitää erittäin tärkeänä, että eduskunnan oikeusasiamiehen ja
valtioneuvoston oikeuskanslerin työnjaon ja yhteistyön kehittämismahdollisuudet selvite-
tään, [Markku Rossi: Milloin tämä toteutuu?] ja koska perustuslakivaliokunta on jo useita
kertoja aikaisemmin kiinnittänyt tähän asiaan huomiota, niin valiokunta edelleen painok-
kaasti haluaa kiirehtiä tätä selvitystyötä. On päivänselvää, että suomalaisen laillisuusval-
vonnan eri osa-alueilla on pitkät perinteet, ja näitä luonnollisesti kunnioitetaan. Kuitenkin
myös laillisuusvalvonnan tulee elää ajassa ja sen kehittämistä tulisi viedä eteenpäin.

Oikeusasiamiehen kertomukseen kuuluu aina myös oikeusasiamiehen ja apulaisoikeus-
asiamiesten omat puheenvuorot, ja niistä jokaisesta valiokunta halusi nyt nostaa esille tiet-
tyjä kohtia:
 Tarkistettu
4.0



Pöytäkirjan asiakohta PTK 95/2018 vp
Oikeusasiamies Jääskeläinen ottaa esille julkisuusperiaatteen, ja sen osalta todetaan, että
viranomaisten hallussa olevat asiakirjat ovat julkisia, jollei niiden julkisuutta ole välttämät-
tömien syiden vuoksi lailla erikseen rajoitettu. Tämä tarkoittaa, että jokaisella on oikeus
saada tieto julkisesta asiakirjasta. Tässä puheenvuorossa oikeusasiamies käsittelee henki-
lötietojen suojan ja julkisuusperiaatteen välistä suhdetta. Hän arvioi, että EU:n yleisen tie-
tosuoja-asetuksen voimaantulon myötä viranomaisten huomio voi kiinnittyä aiempaa
enemmän tietosuojan toteutumiseen. Tämä ei kuitenkaan saa viedä huomiota julkisuuspe-
riaatteen toteutumiselta. Perustuslakivaliokunta myös painottaa, ettei yksityiselämän ja
henkilötietojen suojalla ole etusijaa muihin perusoikeuksiin nähden. Arvioinnissa on kyse
kahden tai useamman perusoikeussäännöksen yhteensovittamisesta ja punninnasta. Perus-
tuslakivaliokunta pitää myös hyvänä, että oikeusministeriössä on tarkoitus käynnistää jul-
kisuuslain tarkistamisen arviointi.

Apulaisoikeusasiamies Sakslin puolestaan käsittelee valvontaviranomaisiin kohdistu-
vaa valvontaa. Valvonnan järjestäminen lainsäädännön ja hallinnon uudistuksissa, kuten
esimerkiksi — tai kuten erityisesti — maakunta- ja sote-uudistuksessa, on asia, johon on
kiinnitettävä huomiota. Yksityisten julkisia palveluja tarjoavien toimijoiden määrän kasvu
edellyttää myös valvonnan rakenteiden ja toimintatapojen uudistamista. Sakslinin mukaan
enenevässä määrin on kohdistettava huomiota myös siihen valvontaan, että oikeusasiamie-
hellä on toimivaltaisia ensisijaisia valvojia valvottavanaan. Perustuslakivaliokunnan mie-
lestä asianmukaisen viranomaisvalvonnan järjestäminen on hyvin tärkeää. 

Lisäksi tässä yhteydessä nousee esille tiedustelulainsäädäntö ja tiedustelutoiminnan lail-
lisuusvalvonta, josta ehdotuksen mukaan ollaan perustamassa uusi tiedusteluvaltuutettu.
Tiedusteluvaltuutettuun kohdistuisi oikeusasiamiehen suorittama valvonta, ja tiedustelu-
valtuutetun tulisi esityksen mukaan antaa oikeusasiamiehelle vuosittain kertomus toimin-
nastaan. Jo tällä hetkellä oikeusasiamiehen tehtäviin kuuluu salaisen tiedonhankinnan val-
vonta, ja sen yhteydessä on noussut esille huomioita, jolloin oikeusasiamies on kiinnittä-
nyt huomiota salaisia pakkokeinoja ja tiedonhankintakeinoja koskevien vaatimusten ja
päätösten perustelemiseen, ja ilmeisesti, koska tämä asia tässä yhteydessä on noussut esil-
le, varmasti myös tiedusteluvaltuutetun toiminnassa nämä samat asiat on syytä ottaa vaka-
vasti.

Lopuksi otan esille oikeusasiamiehen esitykset sääntelyn kehittämiseksi:
Perustuslakivaliokunta pitää hyvänä, että oikeusasiamiehen kertomukseen on liitetty

uusi liiteosa, jossa on listattu kaikki kertomusvuoden säädösesitykset. Nämä asiat käyvät
ilmi apulaisoikeusasiamies Pölösen puheenvuorossa. Oikeusasiamies voi tehtäväänsä hoi-
taessaan kiinnittää valtioneuvoston ja muidenkin lainsäädännöstä valmisteluvastuussa ole-
vien toimielinten huomiota säännöksissä tai määräyksissä havaitsemiinsa puutteisiin sekä
tehdä esityksiä niiden kehittämiseksi.

Oikeusasiamies antoi kertomusvuonna 20 säädösesitystä, jotka koskivat 15:tä eri asiaa.
Kyse voi olla esimerkiksi tilanteesta, jossa havaitaan, ettei asiasta ole sääntelyä lainkaan tai
että se on liian epätäsmällistä. Oikeusasiamiehen säädösesityksiin reagoidaan yleensä
myönteisesti. Perustuslakivaliokunta korostaa, että se pitää tärkeänä oikeusasiamiehen toi-
minnan viranomaistoimintaa ohjaavia, oikeustilaa kehittäviä ja perus- ja ihmisoikeuksien
toteutumista edistäviä vaikutuksia. Sen sijaan perustuslakivaliokunta pitää erittäin valitet-
tavana, että kehitys on hidasta joissakin sellaisissa asioissa, joissa säädösesityksiä on teh-
ty. Esimerkkinä tällaisesta on itsemääräämisoikeuden rajoittaminen vanhustenhoidossa.
Asiaa koskevaa lainsäädäntöä ei vieläkään ole, vaikka oikeusasiamies on jo vuonna 2009
2



Pöytäkirjan asiakohta PTK 95/2018 vp
tehnyt asiasta esityksen. Tämän valitettavan esimerkin perustuslakivaliokunta on myös ha-
lunnut mietinnössään nostaa esille.

Kaiken kaikkiaan päätösesityksenä perustuslakivaliokunta toteaa, että eduskunnalla ei
ole huomautettavaa kertomuksen johdosta. 

17.17 Satu Taavitsainen sd: Arvoisa puhemies! Hyvät edustajakollegat! Yhdyn perus-
tuslakivaliokunnan korostamaan asiaan, että perustuslakivaliokunta pitää tärkeänä oikeus-
asiamiehen toiminnan viranomaistoimintaa ohjaavia, oikeustilaa kehittäviä ja perus- ja ih-
misoikeuksien toteutumista edistäviä vaikutuksia. Perustuslakivaliokunta pitää siis valitet-
tavana sitä, että kehitys näiden edistämiseksi on hidasta, ja tähän siis yhdyn, että asiat, jot-
ka oikeusasiamies huomauttaa kertomuksessaan, todellakin pitäisi saada nopeammin kor-
jatuksi.

 Viime kesäkuussa keskustelimme tässä salissa eduskunnan oikeusasiamiehen kerto-
muksesta vuodelta 2017, ja tuolloin keskustelussa nostin esiin kertomuksessa sivulla 196
alkavan Maksuhäiriöt ja perintä -teeman ja sieltä sen, että oikeusasiamiehen mukaan huo-
mattava määrä velallisista oli saanut virheellisin perustein maksuhäiriömerkinnän ja joutu-
nut kärsimään sen seurauksista ja että tämä johtui oikeusministeriön tietojärjestelmästä,
jonka seurauksena ihmiset joutuivat siis aivan syyttä suotta kärsimään. Ja kun ihmiset sai-
vat väärin perustein maksuhäiriömerkinnän, he ovat tietenkin pyytäneet, että asia korjattai-
siin. Mutta virheitä ei ole kuitenkaan korjattu ihmisten pyynnöistä huolimatta, ja heiltä on
evätty pankkikortit, ja heidän elämänsä on vaikeutunut vuosiksi, sillä maksuhäiriömerkin-
tä voi olla jopa neljä vuotta voimassa. Tällainen toiminta on heikentänyt ihmisten luotta-
musta Suomeen oikeusvaltiona, ja tähän eduskunnan oikeusasiamies kiinnitti huomiota, ja
tällaiset pitäisi todella nopeasti korjata.

Keskustelussa kesäkuussa nousi esiin myös se, että tietosuojavaltuutettu on sanonut, että
hänellä ei ole pääsyä luottotietorekisteriin eikä hän voi tarkistaa rekisterin oikeellisuutta.
Kuitenkin oikeusasiamies kertomuksessaan sivulla 197 ehdottaa, että tietosuojavaltuutettu
voisi toimivaltansa puolesta puuttua virheellisiin maksuhäiriömerkintöihin. Asia jäi kesä-
kuussa vähän auki, ja tietääkseni oikeusasiamies selvittää parhaillaan tätä asiaa, että kuka
ylipäätään voi Suomessa tarkistaa luottotietorekisterin oikeellisuuden.

Arvoisa puhemies! Mielestäni maksuhäiriörekisterin tulisi olla oikeusministeriön alai-
suudessa, aivan samoin kuin meillä on rikosrekisteri poliisin alaisuudessa, eikä yksityisten
yritysten bisnestä, kuten maksuhäiriömerkinnät nyt ovat. Suomen Asiakastieto Oy kerää
tietoja ja myy niitä edelleen, ja se on pankkien omistama yritys. Maksuhäiriömerkintä ni-
mittäin hankaloittaa ihmisten elämää monella tavalla. Merkintä voi estää vuokra-asunnon
saamisen, kotivakuutuksen, sähkösopimuksen ja puhelinliittymän saamisen ja olla esteenä
myöskin työllistymiselle. Tällaisen rekisterin ylläpitäminen kuuluisi ehdottomasti viran-
omaiselle. — Kiitos.

17.21 Mika Niikko ps: Arvoisa puhemies! Eduskunnan oikeusasiamiehen kertomukses-
sa on paljon havaintoja, jotka ovat tärkeitä esimerkkejä siitä, millä tavalla viranomaistoi-
mintaa sekä myös joiltain osin lainsäädäntöä voidaan parantaa, jos siihen halutaan puuttua.

Haluan nostaa esille tästä ensimmäisenä näitä lapsia koskevia asioita:
Täällä on yhtenä esimerkkinä perhehoidossa olevan lapsen oikeus tavata biologista van-

hempaansa. Tässä nimenomaisessa esimerkissä sukulaissijoituksessa ollut lapsi ei ollut
saanut tavata toista vanhempaansa yli kahteen vuoteen ja muutenkin sitä pyrittiin rajoitta-
3



Pöytäkirjan asiakohta PTK 95/2018 vp
maan kaikin keinoin. Sijaishuoltoon sijoitetun lapsen tapaamisen estäminen biologisen
vanhemman tai huoltajan pyynnöistä huolimatta on usein kuitenkin valitettavaa siinä mie-
lessä, että sosiaaliviranomaiset, jotka siihen voisivat nopeasti reagoida ja puuttua, saisivat
sen korjattua oikeilla toimenpiteillä. Tämäkin esimerkki osoittaa sen, että sosiaalitoimea
kehotettiin toimimaan tehokkaammin siten, että lapsen ja hänen vanhempiensa oikeudet
toteutuvat turvallisesti ja täysimääräisesti ja oikea-aikaisesti.

Miksi nostan tämän esimerkin esille? Tämä on siinä mielessä tärkeää, koska meillä on
tässä yhteiskunnassa hyvin paljon esimerkiksi huoltokiusaustapauksia ja huoltajuusriitoja,
ja monessa, ei pelkästään sijaishuoltotapauksissa, nämä toisen vanhemman tapaamisoikeu-
det biologista lastaan kohtaan ovat rajoittuneet jopa vuosikausiksi, ja sitä kun jatkuu tar-
peeksi pitkään, se lapsi ei välttämättä myöhemmin halua edes tavata toista biologista van-
hempaansa.

Eduskunnassahan on ansiokkaasti jossain mielessä päästy yksi askel eteenpäin siinä,
että vahvistetaan kaikkien vanhempien oikeutta tavata lasta myös erotilanteessa, mutta va-
litettavasti tällä hallituskaudella ei vielä päästy niin pitkälle, että oltaisiin esimerkiksi kri-
minalisoitu se joltain osin. Itse en nimittäin kuitenkaan usko ihmisten hyväntahtoisuuteen
kiistakysymyksissä, joissa on pelissä lapsen elämä ja joissa huoltajuus vain toiselle osa-
puolelle on usein päämääränä.

Arvoisa puhemies! Toinen esimerkki täällä on tämä, että tarkastustyötä tehtiin vanhus-
tenhuollon palveluissa ja toimintaympäristössä. Kirjassa mainitaan, että kotihoidon piiris-
sä oli vuonna 2016 noin 60 000 yli 75-vuotiasta henkilöä, ja tästä selvityksestä ilmenee,
että virallisia omaishoitajia oli vuonna 2016 noin 25 000:lla 65 vuotta täyttäneellä henki-
löllä. Sitten tässä tehtiin joitain tarkastuksia vuosien saatossa. Esimerkiksi yksi tarkastus
ulottui kotihoitoon, ja tässä sitten havaittiin se, että erityisesti muistisairaille tarkoitetuissa
ja psykiatrisissa yksiköissä pitäisi kiinnittää huomiota näihin rajoitustoimenpiteisiin, jois-
sa esimerkiksi lukitaan muistisairaiden vanhusten huoneiden ovia tai käytetään hygienia-
haalareita ja lääkinnällisiä ja muita sitomistoimenpiteitä — ehkä liian paljon.

Tämä kotisairaanhoito ja kotona asuvien vanhusten mahdollisimman pitkään pärjäämi-
nen on tärkeä asia, johon meidän tulisi kuitenkin enemmän osoittaa voimavaroja. Tänään
me tätä sivusimme myös kyselytunnin aikana. — Onko tässä kuinka pitkä puheenvuoro?

Puhemies Paula Risikko: 7 minuuttia.

Arvoisa puhemies! Kotihoidon osalta itse olen kantanut huolta siitä, että tällä hetkellä ai-
nakin Vantaalla, joka on oma kotikuntani, kotisairaanhoitajat ja sitä työtä tekevä tervey-
denhuoltohenkilökunta uupuu työnsä alle. Tiedän tämän hyvin läheltä, koska pääsen sitä
etuoikeutetusti seuraamaan myös kotoa käsin. Vaikka me odotamme teknologisesta kehi-
tyksestä tulevia helpotuksia ja apuja tähän hoitotyöhön, se ei kuitenkaan koskaan tule kor-
vaamaan niitä käsiä ja niitä hetkiä ikäihmisten kanssa, joihin tarvittaisiin resursseja. Meillä
— ei välttämättä Vantaa ole ainoa kaupunki tässä maassa — on tullut tavaksi se, että yri-
tetään yksin ja ainoastaan hakea sitä lisäaikaa teknologian kehityksen kautta. Samanaikai-
sesti kuitenkin tavoitteena on lisätä kotona asuvien ikääntyneiden, yli 75-vuotiaiden hen-
kilöiden elinvuosia kotona, jotta vältyttäisiin tämmöiseltä tehostetulta hoiva-asumiselta.
Siinä mielessä, jos me haluamme tässä asiassa päästä eteenpäin sekä kunnioittaa omaishoi-
tajia, meidän tulisi ehdottomasti lisätä resursseja sinne, ei yksistään eduskunnan ja halli-
4



Pöytäkirjan asiakohta PTK 95/2018 vp
tuksen toimenpiteiden kautta vaan myös siellä kuntapäätöstasolla, missä itse kukin, hyvin
moni tässä salissa työskentelevä, myös päätöksiä tekee. — Kiitos.

17.27 Leena Meri ps: Arvoisa rouva puhemies! On ilo aina perustuslakivaliokunnassa
kuulla myös eduskunnan oikeusasiamiestä ja oikeuskansleria ja heidän näkemyksiään ja
kokemuksiaan. Se on erittäin arvokasta työtä, jota he tekevät riippumattomana, ja he tuo-
vat meille paljon tietoa. Siksi toivon todella, että tämä eduskunnan oikeusasiamiehen ja oi-
keuskanslerin työnjakoasia etenee, ja tästä syystä — täällä nyt ei ole kovin montaa halli-
tuspuolueiden jäsentä — olen tätä viestiä myös osaltani vienyt eteenpäin, kuten perustus-
lakivaliokuntakin monta kertaa. Täällä joku huudahti, että milloinkahan se menee eteen-
päin. Se menee silloin eteenpäin, kun hallitus pistää sitä asiaa eteenpäin, ja toivotaan nyt,
että perustuslakivaliokunnan kannanottoja kuunnellaan, kun sitä on monta kertaa jo sanot-
tu, että olkaapas nyt ystävällisiä ja viekää asiaa eteenpäin.

Tässä valiokunnan puheenjohtaja Lapintie toikin esille asioita, jotka olivat hyvin keskei-
siä, mutta ottaisin vielä ihan muutamia asioita ja yksityiskohtia:

Tässä eduskunnan oikeusasiamies Jääskeläinen tuo puheenvuorossaan kertomuksen si-
vulla 25 esille sitä, että joskus nämä julkisuuslain salassapitosäännökset ovat liian ehdot-
tomia, ja pohtii sitä, että siinä voisi olla joskus enemmän harkintaa, koska asioilla on kui-
tenkin julkisuusintressi, ja voisi sitten miettiä, voisiko pelkillä henkilötietojen salaamisilla
saada sitä hieman paremmaksi. Hän pohti myös sellaisia asioita erityisesti kuulemisessaan
— ja täälläkin hän toteaa sen — että tietopyyntöihin on joskus erittäin työlästä ja vaikeaa
viranomaisessa vastata ja tulee moitteita siitä, että on kestänyt liian kauan. Itsekin olen jou-
tunut ja päässyt käsittelemään näitä julkisuusratkaisuja, ja jos tulee pyyntö, että halutaan
kaikista asiakirjoista kopio, niin jos niitä on mappikaupalla, niin kyllä siinä täytyy käydä
huolellisesti läpi, että siellä ei ole henkilötunnuksia ja muuta, ja miettiä jokaisen paperin
kohdalta, onko se julkinen vai ei, ja tehdä valituskelpoinen päätös joka ikisestä paperista.
Pitäisi ehkä miettiä, miten sen kanssa voisi toimia niin, että se olisi vähän joustavampaa.
Voin tämän hyvin ymmärtää. Se on niin helppo sanoa, että asiat viipyvät. Ei se välttämättä
siitä johdu, että virkamies olisi niin hidas.

Sitten eduskunnan apulaisoikeusasiamies Sakslin toi hyvin esille tätä valvonnan valvon-
taa. Tästä varmaan ei kauheasti puhutakaan. Elikkä hän tarkoittaa tällä sitä, että on olemas-
sa ensisijaisia valvovia viranomaisia, kuten aluehallintovirasto, Evira ja Valvira ja erityis-
valtuutetut, ja hän toivoi, että enemmän asioita käsiteltäisiin siellä lähempänä ja sitten oi-
keusasiamies voisi olla ylimpänä laillisuusvalvojana enemmän myös näiden valvoja mutta
toki käsittelisi merkittäviä asioita. Tässäkin on varmasti yksi osasyy se, että virastoissa ja
toimijoilla ei ole kauhean selkeästi näkyvillä, että on muitakin mahdollisuuksia, eikä yhte-
ystietoja ole esillä. Muistan, kun aikanaan maistraatissa ihmiset tekivät usein kanteluita
esimerkiksi edunvalvojista suoraan eduskunnan oikeusasiamiehelle ja oikeuskanslerille, ja
he eivät välttämättä olleet tietoisia siitä, että kanteluita voi tehdä myös aluehallintoviras-
toon, joka valvoi sitten taas siellä välissä, ja siellä oli syvällisempää asiantuntemusta. Tämä
oli arvokas puheenvuoro.

Sitten oikeastaan ihan muutamia sanoja, kuten tuossa perussuomalaisten edustaja Niik-
kokin otti esille, näistä asioista, jotka ovat eduskunnan oikeusasiamiehen huolenaiheita, ja
osa valitettavasti vuodesta toiseen toistuu. Täällä sivulta 113 alkaa kymmenen kohdan
luettelo, ja otan muutaman esimerkin:
5



Pöytäkirjan asiakohta PTK 95/2018 vp
No, tietysti nämä puutteet vanhusten oloissa ja kohtelussa ovat yksi asia. Tuossa perus-
suomalaisten edustaja Savio otti kyselytunnilla esille näitäkin ongelmia ja vanhusasiamie-
hen, ja ministeri Saarikko ehkä hieman epäuskoisesti totesi suurin piirtein näin, ettei hän
usko, että tämä on niin laaja ongelma, että tämä olisi vain jäävuoren huippu. Mutta kyllä
täällä esimerkiksi eduskunnan oikeusasiamies toteaa, että laitos- ja palveluasumishoidossa
ongelmia on paljon ja usein tässä henkilökunnan riittämätön määrä on yksi asia, ja tähän on
nimenomaan mahdollisuus vaikuttaa hallituksen toimesta. Samaten se, että vanhus ei aina
saa asuinpaikkaa asumisyksiköstä, kun hän aidosti sen tarvitsee, on esimerkiksi yksi asia,
mihin voi oikeasti eduskunnassa vaikuttaa. Ministerin tulee uskoa näitä asioita, jos näitä
kysytään, ja ne löytyvät ihan eduskunnan oikeusasiamiehen kertomuksestakin. Sieltäkin
voisivat ministerit käydä vähän lukemassa — voi olla, että ei ole käyty.

Sitten lastensuojelun osalta olen erittäin huolestunut siitä, että lasten ja nuorten mielen-
terveyspalvelut ovat riittämättömiä eduskunnan oikeusasiamiehen näkemyksen mukaan.
Jos me puhumme siitä, että nuoret syrjäytyvät ja mitä heidän kanssaan tulevaisuudessa teh-
dään, niin tämä on kertaantuva ongelma, joka tulee johtamaan myös työttömyyteen, muu-
hun syrjäytymiseen ja päihdeongelmiin. Että tähän kannattaisi kiinnittää kyllä ihan aidosti
huomiota.

Ja sitten yksi asia, mistä täällä puhutaan: Eduskunnan oikeusasiamies puhuu oikeuspro-
sessien pitkistä käsittelyajoista ja rakenteellisesta riippumattomuudesta. Katsoin taas tuota
budjettikirjaa, ja tuomioistuinten henkilötyövuodet laskevat edelleen, ja määrärahoja hen-
kilökuntaan ei ole riittävästi. Kyllä se vain niin on, että vaikka tulisi sähköistä asiointia tai
muuta, niin tarvitaan tuomioistuimessa se tuomari, joka sen asian ratkaisee. Kone ei voi
sitä ratkaista. Tai sitten tehdään semmoiset parametrit sinne, että aina kun tulee tämmöi-
nen ja tämmöinen keissi, niin sitten se ratkaistaan aina samalla tavalla — jos semmoiseen
joku joskus haluaisi mennä. Olen tosi huolestunut siitä, että moititaan esimerkiksi tuo-
mioistuimia käsittelyajoista mutta sitten ei huolehdita siitä, että siellä on riittävät resurssit.
On ollut tutkimuksia myös heidän etujärjestöjensä taholta siitä, että siellä on väsymistä ja
loppuunpalamista, ja tietojeni ja käsitykseni mukaan, mitä käräjätuomareita ja tuomiois-
tuinhenkilökuntaa tunnen, he ovat erittäin tunnollisia ja haluavat tehdä työnsä hyvin. Muis-
tetaan siis nämäkin määrärahat. Siellä on aikamoinen pullonkaula ja ihmisten oikeustur-
vaongelma.

Kiitän oikeusasiamiestä hyvästä kertomuksesta.

17.34 Markku Rossi kesk (vastauspuheenvuoro): Arvoisa rouva puhemies! On näköjään
niin tässä yhteiskunnassa, että on asioita, joita kukaan ei kannata, ja ne edistyvät, ja on
asioita taas, joita kaikki kannattavat, mutta ne eivät edisty. Käsittelemme juuri yhtä sellais-
ta. Puheeni on toisinto aika monelta vuodelta ja monen hallituskaudenkin ajalta. 

Perustuslakivaliokunta on kiinnittänyt huomiota juuri tähän työnjakokysymykseen.
Tämä on ihan käsittämätöntä. On vaikea ymmärtää sitä, miksi asiassa ei päästä eteenpäin.
Mielestäni eduskunnan tulisi edellyttää, että tämä asia kulkee, niin että tämä työnjakoky-
symys voidaan toteuttaa. Sekä Oikeusasiamiehen kanslia että Oikeuskanslerinvirasto teke-
vät erinomaista ja hyvää työtä, mutta todellakin kansalaisille on epäselvää, mihinkä mil-
loinkin pitää ottaa yhteyttä, kun on asiaa.

Kun tein tuossa kesän alussa ministeri Mykkäsen toiminnasta selvityspyynnön, tein sen
oikeuskanslerille — se liittyi Kriisinhallintakeskus-kysymykseen, ja katsoin että asiassa ei
ole menetelty oikein — koska oli ilman muuta selvää, että kun oikeuskanslerille kuuluu
6



Pöytäkirjan asiakohta PTK 95/2018 vp
valtioneuvoston laillisuusvalvonta, niin osoite oli se. Mutta kaikille kansalaisille tämä ei
ole yhtä selvää, ja toivon, että tähän nyt todellakin löytyy vastaus mahdollisimman nopeas-
ti. Totta kai hallituksen täytyy olla aloitteellinen, mutta mielestäni eduskunnan ja perustus-
lakivaliokunnan tulee asiaa edistää, niin että se ei ole pelkkä selvityskysymys vaan että
eduskunta myös ikään kuin edellyttää, että tuo työnjako tulee. Uskon, että silloin molem-
pien viranomaistahojen toiminta tulee myös tehokkaammaksi ja kansalaisille selvemmin
ymmärrettäväksi.

Puhemies Paula Risikko: Sitten mennään puhujalistaan.

17.36 Sari Essayah kd: Arvoisa rouva puhemies! Kiitoksia perustuslakivaliokunnalle
mietinnöstä liittyen tähän oikeusasiamiehen kertomukseen.

Oikeastaan on ihan muutama asia, mitä ajattelin tässä nostaa esille. Nytten kun tämä tie-
tosuoja-asetus EU:lta on tullut, niin varmasti ihan erityisesti henkilötietojen suojan ja jul-
kisuusperiaatteen välinen jännite tulee tulevaisuudessa ja ehkä jopa jo tällä hetkellä nouse-
maan esille. Erityisesti tuolta yhdistyskentältä kuulee niitä puheenvuoroja, että vaikka tä-
hän on ollut aikaa valmistautua, niin varmasti on vähän vielä sellaista hämmennystä, että
miten henkilötietoja tulee käsitellä. Myöskin on pelkoa, että jonkunlainen uhkasakko siel-
tä tulee päälle sitten tietämättömyyttä ja sellaiseen toimintaan kohdistuen, joka ei ole to-
dellakaan ollut tarkoituksellista eikä tahallista. Eli tämä ainakin on sellainen asia, johon
kannattaa kyllä kiinnittää huomiota. Täällähän myöskin perustuslakivaliokunta pitää tär-
keänä sitä, että oikeusministeriössä on tarkoitus käynnistää julkisuuslain tarkistamisen ar-
viointi. Uskon, että tämä on semmoinen valtavan iso kokonaisuus, josta tulee tulevaisuu-
dessa todennäköisesti erilaisia kansalaisten yhteydenottoja valvoviin viranomaisiin.

Täällä edustaja Taavitsainen nosti esille maksuhäiriömerkinnät ja tämän rekisterin yllä-
pidon. Tämä on kyllä sellainen asia, jota on varmasti myös syytä pohtia, koska tässä on tul-
lut tämän syksyn aikana esille tapauksia, joissa maksuhäiriömerkintöjä ei ole kuitenkaan
poistettu, vaikka asiat on hoidettu, ja ihmiset ovat joutuneet hyvin kummallisiin tilanteisiin
ja heidän normaalielämänsä pyörittäminen on vaikeutunut kohtuuttomasti. Siinä mielessä
täytyy toivoa, että myöskin tätä asiaa voitaisiin sitten kenties tulevassa hallituksessa poh-
tia, olisiko tämä sentyyppinen tehtävä, jonka olisi syytä olla viranomaistehtävä, koska vai-
kutukset ovat sentyylisiä, että ne voivat estää kansalaisen ihan normaalielämiseen liittyviä
hankintoja ja asioitten eteenpäinviemisiä.

Sitten edustaja Niikko nosti esille esimerkiksi vanhusten ja sosiaalihuollon palveluissa
tapahtuvia itsemääräämisoikeuden rajoituksia. Tämä ei ole kovin helppo kenttä. Tässä on
julkisuudessa ollut muun muassa kehitysvammaisten vanhempien hämmennys siitä, että
oli tällainen häkkisängyksi kutsuttu, yöllä erityisen tarpeellinen, suojattu nukkumatila,
joka sitten poistettiin tältä asiakkaalta, mikä sitten aiheutti huomattavasti suurempia ongel-
mia, ja kuvia levisi netissä. Mikä sitten on itsemääräämisoikeuden rajoittamista, jos se ta-
pahtuu tämän asiakkaan parhaaksi? Tässä on varmasti myös sellaista kenttää, jossa riittää
pohtimista ja linjojen vetämistä.

17.39 Ilkka Kantola sd: Arvoisa puhemies! Kiitos, valiokunnan puheenjohtaja Lapintie,
valiokunnan mietinnön sujuvasta, hyvästä esittelystä.

Osallistuin perustuslakivaliokunnan delegaation mukana viime viikolla Marokon Mar-
rakechissa pidettyyn perustuslakikongressiin. Tuon kansainvälisen kongressin aiheena oli
7



Pöytäkirjan asiakohta PTK 95/2018 vp
kansalaisten mahdollisuus vaatia perustuslaissa säädettyjä oikeuksiaan. Osallistujat olivat
pääosin perustuslakituomioistuinten jäseniä eri maista. Läsnä oli edustajia monista Afri-
kan maista, Lähi-idän alueen, eteläisen Euroopan ja Itä-Aasian maista ja Latinalaisesta
Amerikasta. Kuulimme muun muassa Algerian, Libyan ja Turkin edustajien puheenvuo-
rot. Kongressin näkökulmassa korostui perustuslakituomioistuinten rooli. Niinpä suoma-
laisten mukanaolo siellä oli ehkä vähän outoa, mutta sinne menimme, koska meidät oli sin-
ne kutsuttu. Omalla esityksellämme nostimme näkyviin meidän järjestelmämme erityis-
piirteitä, jotka poikkeavat niistä maista, joissa on perustuslakituomioistuin. Suomessahan
lainsäädännön perustuslaillisuuden kontrolli tapahtuu ennen lakien voimaantuloa. Meillä
ei ole perustuslakituomioistuinta vaan perustuslakivaliokunta, josta meillä on erittäin hy-
viä kokemuksia. Tosin jotkut epäilivät, että valiokunta on poliittinen, eikä riippumaton niin
kuin perustuslakivaliokunta meidän käsityksemme mukaan on.

Suomen liittyminen 90-luvulta lähtien eurooppalaiseen perusoikeusajatteluun on tuonut
lisäelementin kotimaiseen perustuslakikontrolliin. Aikaisemmasta käytännöstä poiketen
nykyisin myös tuomioistuimilla on jälkikäteen rooli, mahdollisuus ja velvollisuus arvioida
yksittäisissä tapauksissa lain soveltamista perustuslain näkökulmasta. Jos jonkin lain so-
veltaminen olisi ilmiriidassa perustuslain kanssa, silloin etusijalle on asetettava perustus-
laki. Tuomioistuinten tehtävässä siis rajatulla tavalla toteutuu osa siitä, mikä niissä maissa,
joissa on perustuslakituomioistuin, kuuluu perustuslakituomioistuimen tehtäviin.

Arvoisa puhemies! Suomessa oikeusasiamiehellä ylimpänä laillisuusvalvojana on kui-
tenkin merkittävin rooli kansalaisten perusoikeuksien turvaamisessa sen jälkeen kun lait
on säädetty ja niitä sovelletaan. Vaikka meillä ei ole perustuslakituomioistuinta, kansalai-
silla on mahdollisuus vaatia oikeuksiaan kantelemalla asiasta oikeusasiamiehelle. Oikeus-
asiamiehen kertomus, joka vuosittain annetaan, sisältää laajat selostukset ja pitkät luette-
lot, niin kuin täällä on jo tullut esille, niistä aiheista, joista on kanneltu, ja myös niistä rat-
kaisuista ja toimenpiteistä, joihin oikeusasiamies on sitten kanteluiden johdosta ja havain-
tojensa pohjalta ryhtynyt.

Eduskunnan oikeusasiamies ei toimi tuomioistuimen lailla. Oikeusasiamies ei ole perus-
tuslakituomioistuin, mutta hänen käytössään on kuitenkin keinoja ja välineitä, joilla on to-
siasiallista vaikutusta kansalaisten perustuslaillisten oikeuksien toteutumiseen. Oikeus-
asiamiehen kertomuksessa kuvataan oikeusasiamiehen vaihtoehtoiset toimenpiteet kante-
luiden johdosta, ja siinä on tietynlainen asteikko, kuinka vakavasta asiasta on kysymys ja
millä tavalla sitten pyritään vaikuttamaan siihen, että jatkossa tämäntapaisia ongelmia, pe-
rusoikeusloukkauksia, ei tapahtuisi.

17.43 Satu Taavitsainen sd: Arvoisa puhemies! Oikeusasiamies kiinnittää aivan oikeaan
asiaan huomiota kertomuksessaan sivulla 197, siellä loppupuolella, missä kerrotaan sosi-
aali- ja terveydenhuollon asiakasmaksuista ja niistä aiheutuneista hankaluuksista. Tämä
asia oli esillä myös äskeisellä kyselytunnilla. 

Ulosottoon on joutunut viime vuonna 320 000 sosiaali- ja terveydenhuollon asiakas-
maksua. Ne ovat aivan tavanomaisia terveyskeskus-, hammashoito- ja kotipalvelumaksu-
ja. Jo ennen ulosottoa ihmiset ovat joutuneet tekemisiin kansainvälisten perintäyhtiöiden
kanssa, joita todella useat kunnat, sairaanhoitopiirit ja kuntayhtymät käyttävät, vaikka use-
aan otteeseen on todettu, että niitä ei ole järkevää käyttää, varsinkaan kun ne eivät usein-
kaan noudata lakia perintäkuluista ja perintäkulut nousevat niin suuriksi summiksi, että 20
8



Pöytäkirjan asiakohta PTK 95/2018 vp
euron terveyskeskusmaksuista tulee hyvin nopeasti useiden satojen eurojen suuruisia eikä
ihmisillä ole niistä mahdollisuutta selviytyä.

Oikeusasiamies kertomuksessaan kiinnittää huomiota erityisesti juuri näihin tasamak-
suihin, mitkä ovat ongelma, ja kertoo, että on keskustellut asiasta sosiaali- ja terveysminis-
teriön kanssa, joka on ilmoittanut, että on laittanut kuntainfon ja on tekemässä uutta asia-
kasmaksulakia. Tuo ei kuitenkaan valitettavasti näytä korjaavan tasamaksuongelmaa, kos-
ka uudessa asiakasmaksulain luonnoksessa on aivan samanlaiset tekstit kuin nykyisessä-
kin laissa, elikkä vain ja ainoastaan tuloihin perustuvista maksuista voisi saada automaat-
tisesti helpotusta ja niin kuin nykyäänkin on palvelunjärjestäjän omassa harkinnassa, alen-
netaanko tasamaksuja. Näistä tasamaksuista suurimmat ongelmat ovat kuitenkin
aiheutuneet. Elikkä tässäkin asiassa toivoisi, että otettaisiin huomioon lainsäädäntöä tehtä-
essä eduskunnan oikeusasiamiehen tekemät huomiot ja tämä perustuslakivaliokunnan ko-
rostus, että pidetään valitettavana sitä, että kehitys on hidasta näissä asioissa, joita edus-
kunnan oikeusasiamies nostaa esille.

17.46 Markku Rossi kesk: Arvoisa rouva puhemies! Haluan nostaa esille yhden esimer-
kin Kansaneläkelaitoksesta. Kelahan on eduskunnan valvonnassa oleva laitos ja virasto, ja
Kelan tehtävä on turvata väestön perustoimeentuloa, edistää terveyttä ja tukea itsenäistä
selviytymistä eri elämäntilanteissa. 

Arvoisa puhemies! Kunta- ja terveysjaostossa saimme kuulla juuri hiljattain Valtiokont-
torin edustajaa. Muutamien viime vuosien aikana olemme aika laajalla rintamalla ahkeroi-
neet veteraanien kotiin vietävien palveluiden osalta, ja siinä on saavutettu hyviä tuloksia, ja
voisi kuvitella, että kaikki on hyvin — mutta eipäs olekaan näin yksinkertaista. Kela luo-
vuttaa tällä hetkellä kunnille veteraanitiedot, siis nimen ja sosiaaliturvatunnuksen, mutta ei
osoitetta. Osoitetieto puuttuu. Ilmeisesti vedotaan tietosuojaan. Näin ollen ainakin minulle
herää sellainen kysymys, että lainsäätäjän tarkoitus ei ole kyllä ollut sellainen, että kun ve-
teraanien kotiin vietäviä palveluja edistetään, niin se osoitetieto olisi niin salainen tieto, ett-
eikö tämä voisi olla kunnilla käytettävissä, jotta ne myös löytävät ne veteraanit. Isoimmis-
sa kaupungeissa ei tunneta niin kuin pienissä kunnissa veteraaneja. 

Näin Valtiokonttorin edustaja meille kunta- ja terveysjaoston kuulemistilaisuudessa ker-
toi. Ja tämäkin vain esimerkkinä, kun meillä on tätä valvontaa. Eduskunta valvoo Kelan
toimintaa. Tässäkin voisi kysyä, kun tiedän, että oikeusasiamies kirjaa näitä ylös: kuka tätä
nyt sitten voisi lähteä perkaamaan? Onko tämä lainsäädäntökysymys? Mielestäni tai aina-
kin tiettyjen keskustelujen perusteella se ei välttämättä sitä ole, vaan se on tulkintakysy-
mys. Mutta todellakaan ei ole kyllä lainsäätäjällä tarkoitus ollut, että yksi osa tästä tärkeäs-
tä nimi- ja osoiteluettelosta jätetään pois.

17.48 Sari Essayah kd: Arvoisa rouva puhemies! Edustaja Rossi nosti esille ongelman,
josta juolahti mieleeni ihan vasta kuultu, hyvin samantyyppinen tilanne. Juuan kunnanjoh-
taja kertoi, että he olisivat halunneet järjestää työttömille osoitetun rekrymessutapahtu-
man, johon oli myöskin paikalliset yrittäjät haluttu mukaan, mutta TE-keskus vetosi tieto-
suojakäytänteihin ja sanoi, että he eivät voi antaa kunnalle käyttöön näitten työttömien tie-
toja, jotka kaikkein kipeimmin tarvitsisivat juuri tämäntyyppisiä rekrytapahtumia. Joten
kyllä nyt tuntuu, että tietosuojan taakse mennään aivan terveen järjen vastaisesti, kun este-
tään ihmisiä saamasta niitä palveluita, joita haluttaisiin heille tarjota, vaikka lopputulema
myöskin sitten sen kunnan hyväksi tulisi päätymään, koska me tiedämme kaikki nämä niin
9



Pöytäkirjan asiakohta PTK 95/2018 vp
sanotut Kela-sakot elikkä pitkäaikaistyöttömistä maksettavat maksut, ja silloinhan kunta
pystyisi myöskin näitä maksuja alentamaan, kun se saisi tiedon pitkäaikaistyöttömistä,
joille erityisesti olisi hyvä saada näitä rekrytapahtumia. Tämä tilanne on tullut Juuassa.
Siellä oli myöskin toinen pohjoiskarjalalainen kunta, nyt en muista sitä kuntaa, mutta kun
tästä asiasta ruvettiin keskustelemaan alueen kansanedustajien kesken, niin todettiin, että
aivan vastaavantyyppinen tilanne on. Olikohan Lieksa sitten toinen paikkakunta, jossa oli
hyvin vastaavaan asiaan törmätty, eli TE-keskus kieltäytyy antamasta niitä tietoja kunnal-
le.

Sitten edustaja Taavitsaiselle vielä haluaisin kommentoida tästä ikäihmisten taloudelli-
sesta tilanteesta, että siellähän aikoinaan on jo perustuslakivaliokunta linjannut sen, että ta-
loudellinen tilanne ei saa estää näitten palveluitten saamista. Nyt kun ministeri Saarikkoa
yritin kuunnella, niin hän sanoi, että todennäköisesti asiakasmaksulakiuudistuksessa juuri
tähän pykälään tai näihin perustuslakivaliokunnan linjauksiin vedoten yritetään nyt sitten
katsoa, että siellä olisi mahdollisuus vapauttaa kokonaan näistä maksuista. Mutta tämä on
nyt minusta hyvin tärkeä ja keskeinen seikka, kuten edustaja Taavitsainenkin toi esille,
kuinka paljon on perintäfirmoille nyt nimenomaan näitä sosiaali- ja terveydenhuollon
maksuja tullut perintään, ja sitten toisaalta on tämä tilanne, että meillä on jo muinoin am-
moin tehty tämä perustuslakivaliokunnan linjaus, jossa on sanottu, että taloudellinen tilan-
ne ei saisi estää tällaisten välttämättömien sosiaali- ja terveyspalveluitten saamista. Eli mi-
ten tämä asia tullaan ratkaisemaan?

Edustaja Kantolalle vielä haluan todeta, kun kerroitte tuosta matkasta Marokkoon, että
itselläni kaudella 2003—2007 oli mahdollisuus Maghreb-ryhmän jäsenenä vierailla, ja sil-
loin Marokon oikeusministeri kertoi ylpeänä, että he ovat myöskin tämmöisen oikeusasia-
miehen toimiston vastikään silloin perustaneet. Se on arabiaksikin ombudsman, koska he
eivät olleet löytäneet sille vastaavaa parempaa sanaa, ja he ainakin silloin vielä puhuivat
ombudsmanista ja esittelivät ylpeänä, että heillä on nyt tämmöinen uusi viranomainen, ja
malli oli haettu aivan pohjoismaisista malleista.

17.51 Timo Heinonen kok: Arvoisa rouva puhemies! En valitettavasti ihan koko keskus-
telua ole kuullut, mutta eilen mielenkiintoni kohdistui Helsingin Sanomien uutiseen, jossa
kerrottiin Helsingin käräjäoikeuden käsitelleen ulkomaalaisasioita vuosien ajan virheelli-
sesti. Korkein oikeus kuitenkin vapautti tuomarit syytteistä. Tässä oli kyse siis siitä, että
säilöön otettu ulkomaalainen voitiin määrätä säilöönottoyksikössä sijoitettavaksi erilleen
muista säilöön otetuista muun muassa turvallisuussyistä. Meidän lainsäädäntömme, mitä
tietysti jokaisen tulee noudattaa, lähti siitä, että olisi pitänyt järjestää käräjäoikeuden istun-
to säilöön otettujen ulkomaalaisten erillään säilyttämisestä. Laki tätä siis vaati. Ymmär-
tääkseni asia tuli ilmi vasta siinä tilanteessa, kun oikeusasiamies teki tarkastuksen tällai-
seen paikkaan.

Jäin itse miettimään, että vuodesta 2008 vuoteen 2015, seitsemän kahdeksan vuotta, oli
järjestelmä toiminut hyvin. 223 ilmoitusta ulkomaalaisten erillään säilyttämisestä oli näinä
vuosina ollut. Ja aika kuvaavaa oli se, ettei kukaan säilöön otetuista ulkomaalaisista, hei-
dän asiamiehistään, valvontaviranomaisista tai käräjäoikeuden henkilökunnasta ollut ky-
seenalaistanut toimintatapaa, missä siis toki rikottiin voimassa olevaa lakia. Jäin mietti-
mään ja teki mieli kysyä, onko tässä nyt sellaista turhaa sääntelyä. Jos kerran näin pitkään
järjestelmä on toiminut moitteettomasti, 223 tapausta on voitu hoitaa niin, että kukaan ei
ole kokenut, eivät edes nämä erilleen laitetut, että oltaisiin heidän osaltaan toimittu väärin,
10



Pöytäkirjan asiakohta PTK 95/2018 vp
niin kysyisin: olisiko tässä yksi sellainen kohta, missä olisi järkevä turhaa hallintoa ja by-
rokratiaa purkaa ja jatkaa sillä hyvin toimineella tavalla, joka kesti siihen asti, kunnes tark-
ka oikeusasiamies asian huomasi?

17.54 Satu Taavitsainen sd: Arvoisa puhemies! Aivan samalla tavalla minuakin häm-
mensi tuossa kyselytunnilla tuo, mistä edustaja Essayah sanoi, että ministeri vakuutti, että
sosiaali- ja terveydenhuollon asiakasmaksu-uudistuksen myötä tämä ongelma, joka nyt on,
helpottuisi, ehkä jopa poistuisi. Mutta kun olen ollut kunnassa käsittelemässä tätä luonnos-
ta — elikkä kunnilta on pyydetty lausunto tästä lakiluonnoksesta — olen katsonut erityi-
sen tarkasti juuri tätä pykälää, ja valitettavasti uudessa lakiluonnoksessakin on ihan samal-
la tavalla kuin nykyisessäkin laissa, elikkä että maksun alentaminen ja perimättä jättämi-
nen tapahtuisi silloin, jos maksu on määrätty terveyspalvelusta asiakkaan maksukyvyn mu-
kaan. Elikkä sellaiset ovat nyttenkin siellä alentamisen piirissä, jotka ovat maksukyvyn
mukaan määrättyjä maksuja tai sosiaalipalveluista määrättyjä maksuja. Nämä ovat nykyi-
sessäkin laissa. Ainut tänne lisätty kohta on lyhytaikainen laitoshoito. Se ei ole nykyisessä.
Elikkä jos on vaikka osastolla vanhus odottamassa palveluasumisen paikkaa, niin tuolloin
sairaalan 50 euron vuorokausihintaa voidaan sitten alentaa. Se on parannus.

Mutta tänne ei ole lisätty niitä tasamaksuja eli terveyskeskusmaksuja, sairaalan polikli-
nikkamaksuja, toimenpidemaksuja, vaan niistä sanotaan aivan samalla tavalla kuin nykyi-
sessäkin laissa. Tässä lukee näin: ”Maakunta voi päättää, että myös muista sen järjestämis-
vastuulle kuuluvista palveluista määrättävää maksua alennetaan tai se jätetään perimättä.”
Tämä sanamuoto on ongelmallinen, koska nyt on jo huomattu nykyisen lain voimassa ol-
lessa, että meillä on valtava määrä kuntia, kuntayhtymiä ja sairaanhoitopiirejä, jotka eivät
ole päättäneet, tehneet päätöstä, että näitä tasamaksuja alennetaan. Ja kun ihmiset ottavat
yhteyttä ja pyytävät alentamaan maksuja, niin ne aina vetoavat siihen, että meillä ei ole teh-
ty tästä päätöstä, elikkä silloin ne eivät niitä alenna. Tämä sama jää näköjään nytten tähän
uuteen lakiin, elikkä ”maakunta voi päättää”, ja mielestäni tällaista ei pitäisi jättää uuteen
lakiin, koska se asettaa ihmiset eriarvoiseen asemaan eri puolilla Suomea riippuen siitä,
onko se järjestäjätaho tehnyt päätöstä vai ei. Toivoisin tietenkin, että lausuntokierroksen
jälkeen tätä kohtaa nyt sitten muutettaisiin ennen kuin se tuodaan tänne eduskuntaan.

17.57 Ilkka Kantola sd: Arvoisa puhemies! Oikeusasiamiesinstituutio Suomessa täyttää
kahden vuoden päästä 100 vuotta — merkittävä aikamäärä tulee täyteen oikeusasiamie-
sinstituutiolle. Suomeen perustettiin ensimmäisten maiden joukossa oikeusasiamiesinsti-
tuutio. Ruotsissa kuitenkin vähän aikaisemmin, ja juuri siitä syystä, että se perustettiin
Ruotsissa, tämä termi ombudsman jäi sitten kansainväliseen käyttöön, mikä tuolla välillä
huvittaa, että minkä takia ruotsi on sielläkin esillä.

Arvoisa puhemies! Pari vuotta sitten, edellisen puhemiehen aikana meitä oli puhemies
Lohelan delegaation mukana pieni joukko sekä Tunisiassa että Marokossa, ja silloin se ke-
hitys, joka Pohjois-Afrikassa tapahtui näissä maissa, liittyi paljon perustuslakiuudistuksiin
näissä maissa ja myös näihin instituutioihin, perustuslakituomioistuimiin ja muihin. Ja nyt
olin panevinani merkille, että Marokossa, jossa aikaisemmin uudistusvaihe oli siinä, että
siellä oli perustuslakivaliokunta parlamentissa, on nyt otettu käyttöön myös perustuslaki-
tuomioistuin. Että tämä kehitys nähtävästi menee siellä jollakin tavalla eteenpäin. Tietysti
se, että saadaan perustuslaki ja sitten sitä valvomaan vahva instituutio, auttaa varmasti nor-
maalin lainsäädännön kehittämisessä näissä maissa, joissa ehkä lainsäädännössä on paljon-
11



Pöytäkirjan asiakohta PTK 95/2018 vp
kin puutteita, ja näin kansalaisten perusoikeudet ja osittain myös kansainväliset sopimuk-
set tulevat vähitellen lähemmäksi sitä lainsäädäntöä, jota siellä käytännössä noudatetaan.

17.58 Olavi Ala-Nissilä kesk: Arvoisa puhemies! Esittelypuheenvuorossaan edustaja La-
pintie viittasi tulevien maakuntien valvontaan. Se on mielestäni hyvä viittaus. Myöskin tar-
kastusvaliokunnassa me olemme sitä käsitelleet yleisellä tasolla. 

Jos ajattelemme vaikka Uudenmaan ja Helsingin alueen maakuntaa, se on todella iso,
massiivinen kokonaisuus ja asettaa myöskin sekä taloudelliselle että laillisuusvalvonnalle
isoja haasteita. Talouden tarkastuksen puolellahan sanotaan aina, että kun julkista rahaa
käytetään tai laitetaan riskille alttiiksi, pitää olla kolme asiaa: tilintekovelvollisuus, eli jon-
kun pitää vastata siitä rahasta, läpinäkyvyys, eli rahankäytön tulee olla läpinäkyvää, ja sit-
ten julkinen tarkastus. Talouden tarkastuksen osalta maakunnilla on omat tarkastuslauta-
kunnat kuten kunnillakin, ja VTV:lle, Valtiontalouden tarkastusvirastolle, tulee uusia val-
tuuksia, ja se on hyvä asia. 

Talouden tarkastuksen osalta tarkastusvaliokunta laittoi lausuman, että pitää olla myös-
kin riittävät resurssit tähän valvontaan. Helposti nyt kilpailutetaan, ja resurssit jäävät vä-
häiseksi, eikä ole kokeneita osaajia. Myöskin laillisuusvalvonnan osalta tietenkin resurssi-
kysymys tulee huomioitavaksi. Tiedustelisinkin: miten on, onko nyt sitten varauduttu oi-
keusasiamiehen toimiston puitteissa tulevien maakuntien valvontaan ottaen huomioon nii-
den todella mittavan koon?

18.00 Sari Essayah kd: Arvoisa rouva puhemies! Kiitokset edustaja Taavitsaiselle, että
siteerasitte ihan tämän pykälän, koska on ollut vähän hämmentävää, millä tavalla tämä pe-
rustuslakivaliokunnan aiemmin tehty linjaus voitaisiin ottaa huomioon.

Se, että nyt tämä harkinta koskisi sitten näitä maksukyvystä riippuvia maksuja, todella-
kin jättää valtavan suuren määrän erilaisia maksuja ulkopuolelle, koska todella suurimmas-
sa osassa kunnistahan nimenomaan vaikkapa terveyskeskusmaksut ovat niitä tasasuuruisia
ja eivät riipu asiakkaan maksukyvystä. Niitä saattaa olla tehtynä niin, että on joko vuosit-
tainen maksu tai sitten siellä saattaa olla vaikka kolmelta ensimmäiseltä kerralta perittävä
maksu. Käytäntöjä on kirjavasti eri puolilla Suomea. Äveriäs Helsinki ei kai käsittääkseni
tällä hetkellä peri perusterveydenhuollon maksua laisinkaan. Elikkä tässä on jo näitä käy-
täntöjä eri puolella Suomea eri kunnissa todella paljon, ja siinä mielessä se, että nyt nämä
helpotukset koskisivat vain näitä maksukyvystä riippuvaisia, jättää edelleenkin ison jou-
kon maksuja asiakkaan hoidettavaksi.

Millä tavalla sitten yhdenvertaisuuden näkökulmasta voidaan huomioida tämä perustus-
lakivaliokunnan linjaus, on kyllä oikeastaan sellainen kysymys, mihin varmasti perustus-
lakivaliokunta joutuu ottamaan kantaa juuri tätä pykälää koskien, koska tällä perusteella
näyttää siltä, että sitten seuraavaksi maakunnat äveriäisyytensä perusteella tekisivät näitä
päätöksiä. Jossakin maakunnassa, jossa taloudellinen tilanne on hyvä, olisikin mahdolli-
suus siihen, että maksuista vapautettaisiin, ja toisissa ei. Elikkä tämä tilanne ei välttämättä
maakuntien välillä laisinkaan paranisi, vaan kenties heikkenisi. Ehkä sitten voi sanoa, että
maakunnan sisällä voisi tapahtua jonkunlaista tasoitusta.

Oli erittäin hyvä, että tämä tuli edustaja Taavitsaisen puheenvuorossa vielä esille. Tämä
kyllä lisää entisestään painetta, että tämä kohta tässä asiakasmaksulaissa on kyllä hyvin tar-
kasti ja huolellisesti selvitettävä. Kansalaisten yhdenvertaisuus ei voi tässä asiassa olla vaa-
rassa.
12



Pöytäkirjan asiakohta PTK 95/2018 vp
Ensimmäinen varapuhemies Mauri Pekkarinen: Edustaja Lapintie, ja hänen jälkeensä
sitten oikeusasiamies vielä. 

18.02 Annika Lapintie vas: Herra puhemies! Omalta osaltani kiitän kansanedustajia, jot-
ka keskusteluun osallistuivat, vilkkaasta ja monipuolisesta keskustelusta tämän perustus-
lakivaliokunnan mietinnön johdosta.

Kaiken kaikkiaan, kun kyseltiin näiden uusien valvontamenetelmien perään ja siitä, mi-
ten esimerkiksi maakunta- ja sote-uudistus tulee vaikuttamaan, niin luonnollisesti perus-
tuslakivaliokunta sitten aikanaan näitäkin asioita pohtii. Mutta Oikeusasiamiehen kanslian
osalta, mitä tässä nyt käsitellään, itselleni on ainakin syntynyt käsitys, että oikeusasiamie-
sinstituutio on hyvin kiinnostunut toimintansa kehittämisestä ja tehostamisesta ja sen uu-
sista haasteista, joista nyt esimerkkinä vaikka se, minkä perustuslakivaliokuntakin tähän
mietintöön nosti, että valiokunta pitää hyvänä tätä uutta liiteosaa, jossa muun muassa on
listattu kaikki kertomusvuoden säädösesitykset. Mielestäni oikeusasiamiehen esitykset
sääntelyn kehittämiseksi kertovat siitä, että kyseessä on instituutio, joka on vanha mutta
jolla on moderni ja tehokas ja aktiivinen työskentelyote.

Ensimmäinen varapuhemies Mauri Pekkarinen: Ymmärsin, että oikeusasiamies halu-
aisi vielä käyttää puheenvuoron. — Olkaa hyvä.

18.04 Eduskunnan oikeusasiamies Petri Jääskeläinen: Arvoisa herra puhemies! Ensin-
näkin haluan kiittää arvoisaa perustuslakivaliokuntaa ja sen puheenjohtajaa, edustaja La-
pintietä, oikeusasiamiehen kertomuksesta antamastaan mietinnöstä ja siinä esitetyistä
kommenteista.

Ilokseni voin todeta, että tämä oikeusasiamiehen ja oikeuskanslerin työnjaon selvittämi-
nen on nyt käynnistymässä. Ymmärtääkseni ihan lähipäivinä oikeusministeri asettaa työ-
ryhmän tätä valmistelua tekemään.

Täällä edustaja Taavitsainen otti esille nämä oikeusministeriön tietojärjestelmävirhees-
tä aiheutuneet aiheettomat maksuhäiriömerkinnät, joiden osalta kertomusvuonna annoin
tuon päätöksen. Nyt jatkotoimenpiteet ovat oikeusasiamiehen näkökulmasta sikäli ongel-
mallisia, että luottotietoyhtiöiden valvonta ei kuulu oikeusasiamiehen toimivaltaan. Sen si-
jaan se kuuluu tietosuojavaltuutetun toimivaltaan, ja tietosuojavaltuutetulla on pääsy näi-
hin luottotietorekisterin tietoihin. Se on ihan selvä asia. Olen hiljattain lähettänyt tietosuo-
javaltuutetulle selvityspyynnön siitä, mihin toimenpiteisiin hän näiden asioiden suhteen on
ryhtynyt. Tässä on nyt ehkä vähän juuri tällaista valvonnan valvontaa, minkä apulaisoike-
usasiamies Sakslin tuossa omassa kertomuspuheenvuorossaan otti esille.

Täällä vähän pohdittiin sitä, pitäisikö tämä luottotietorekisterien ylläpito siirtää viran-
omaisille. Itse olen pohtinut sitä, pitäisikö luottotietorekisterien pito katsoa julkiseksi teh-
täväksi. Että sen ei tarvitsisi olla viranomainen, vaan se voi olla yksityinen, mutta jos se
katsottaisiin julkiseksi tehtäväksi, niin silloin se tulisi oikeusasiamiehen toimivallan ja val-
vontavallan piiriin. Tämä edellyttäisi kyllä lainsäädäntömuutosta, eli oikeusasiamies ei nyt
yhtäkkiä voi katsoa, että tätä olisi pidettävä julkisena tehtävänä, joka kuuluisi oikeusasia-
miehen toimivaltaan, mutta tällaista mahdollisuutta olen kyllä itsekin pohtinut.

Kiitän myös kaikista muista hyvistä puheenvuoroista, mitä täällä on pidetty. Ehkä tuo-
hon edustaja Heinosen esille nostamaan Helsingin käräjäoikeuden menettelyyn näiden
erillään säilytettyjen ulkomaalaisten asiassa, kun itse olen siinä aikanaan syytemääräyksen
13



Pöytäkirjan asiakohta PTK 95/2018 vp
antanut, ehkä voin sen verran kommentoida. Edustaja Heinonen totesi, että 223 ilmoitusta
oli sieltä säilöönottoyksiköstä tullut ja niiden kaikkien käsittely käräjäoikeudessa oli lai-
minlyöty ja että nämä tapaukset olisivat menneet hyvin, ja kysyi, onko tässä turhaa sään-
telyä. No, on tietysti lainsäätäjän asia harkita, minkälaista sääntelyä, minkälaisia oikeus-
turvamenettelyitä näissä sovelletaan, mutta kyllä tietysti ihan vakiintuneesti meillä tällai-
set vapaudenmenetyksen astetta lisäävät toimet ovat sellaisia, että niissä vähintään täytyy
olla pääsy tuomioistuimeen. Tässähän nyt on omaksuttu se menettely, että käräjäoikeuden
täytyy viran puolesta ottaa nämä asiat käsittelyyn, kun ilmoitus tämmöisestä erillään säi-
lyttämisestä on käräjäoikeuteen tullut. Sitä, olivatko nämä 223 tapausta menneet hyvin, me
emme tiedä, kun käräjäoikeus ei ole näitä asioita käsitellyt eikä ole arvioinut sitä, oliko kai-
kissa näissä tapauksissa edellytykset ulkomaalaisen erillään säilyttämiseen.

Ehkä muut puheenvuorot olivat sellaisia, että ne eivät edellytä minulta enempää vastaa-
mista. — Kiitos paljon.

Ensimmäinen varapuhemies Mauri Pekkarinen: Keskustelu asiasta ei ole vielä päätty-
nyt, vaan edustaja Heinonen haluaa sanoa tähän jotain.

18.09 Timo Heinonen kok: Arvoisa herra puhemies! En itse siihen osaa tietenkään ottaa
kantaa, vaan nimenomaan ajattelin, että kun todettiin, että 2008—2015 oli ollut nämä 223
tapausta, niin ei kukaan näistä säilöönotetuista ulkomaalaisista, mutta ei toisaalta heidän
asiamiehistäänkään, ollut tähän puuttunut. Eli voi silloin tietysti ihmetellä, minkälaisia
asiamiehiä näillä ulkomaalaisilla säilöönotetuilla henkilöillä on ollut. Toisaalta eivät val-
vontaviranomaiset eikä myöskään käräjäoikeuden henkilökunta olleet kyseenalaistaneet
tätä toimintatapaa. Siitä itse päättelin, että silloin todennäköisesti se on mennyt aika hyvin,
ja ajattelen, että varmasti käräjäoikeudella olisi tärkeämpääkin tehtävää kuin tehdä tällais-
ta asiaa, mikä on toiminut seitsemän kahdeksan vuotta ilman sitä käsittelyä. Mutta lakia tu-
lee noudattaa.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 16/2018 vp
johdosta. Asian käsittely päättyi.
14


