















































DEMC4C2.tmp.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

5.1. Suullinen kysymys Kreikan lainojen leikkaamisesta (Antti Rinne sd)
Suullinen kysymys SKT 6/2015 vp

Suullinen kyselytunti

Puhemies Maria Lohela: Ensimmäinen kysymys: edustaja Rinne.

Keskustelu

16.02 Antti Rinne sd: Arvoisa puhemies! Kreikan osalta tehdään tällä viikolla isoja rat-
kaisuja. Julkisuudessa on esitetty sitä, että euromaat, Suomi mukaan lukien, hyväksyisivät
Kreikan lainojen leikkaamisen. Sosialidemokraatit ovat halunneet turvata suomalaisten ve-
ronmaksajien rahat eurokriisin hoidossa, emmekä ole hyväksyneet velkojen yhteisvastuu-
ta. Tämä oli myös Suomen edellisen hallituksen linja.

Iso kysymys on, ratkaistaanko euroalueen ongelmia tulevaisuudessa yhteisvastuun kaut-
ta vai ei. Pääministerin sijainen Soini, te olette aikaisemmin vastustanut velkojen leikkaus-
ta. Voitteko luvata Suomen kansalle, että Kreikan velkoja ei leikata ja että Suomi ei lipeä
yhteisvastuun tielle? Pyydän, että vastaatte suoraan, että jokainen tv-katselija saa selvän
vastauksen. Kyse on heidän rahoistaan.

16.03 Ulkoasiainministeri Timo Soini (vastauspuheenvuoro): Arvoisa puhemies! Krei-
kan tilanne on ollut akuutti jo viisi vuotta. Eri hallitusten aikana Suomen johdonmukainen
linja, myös silloin kun sosialidemokraatit olivat hallituksessa, on ollut, että velkoja ei lei-
kata. Tämä kanta on tietenkin voimassa tässä, koska se on Suomen linja. Suomen linja on
se, että velat maksetaan, sitoumuksista huolehditaan ja asiat hoidetaan sääntöjen mukaises-
ti. Tämä on hallituksen ehdoton tavoite, ja asia on tätä myöten aivan selvä, että Suomi ei
suostu velkojen leikkaamiseen, ja tämä on selvästi myöskin määritelty hallituksessa, tämä
yhteinen linja.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan painamalla V-painiketta ja nousemalla seisomaan.

16.04 Antti Rinne sd (vastauspuheenvuoro): Arvoisa puhemies! Edellinen hallitus piti
tärkeimpänä, että suomalaisten veronmaksajien asema ja rahat turvataan eurokriisin hoi-
dossa. Suomi ei hyväksynyt velkojen yhteisvastuuta eikä velkojen leikkaamista. Suomi
neuvotteli vakuudet turvaamaan suomalaisten rahoja. On hienoa, jos uusi hallitus jatkaa
edellisen hallituksen linjalla. Yhteisvastuun tie johtaa euroalueella pahimmillaan holtitto-
maan taloudenpitoon. Suomen tärkein tehtävä on suomalaisten edun turvaaminen kaikin
mahdollisin keinoin. Toistan, koska totesitte tavoitteeksi, vielä varmuuden vuoksi sen ky-
 Tarkistettu
4.0



Pöytäkirjan asiakohta PTK 25/2015 vp
symyksen: varapääministeri Soini, tuletteko pitämään kaikissa oloissa kiinni siitä linjauk-
sesta, että Suomi ei hyväksy velkojen yhteisvastuuta ja että Kreikan velkoja ei leikata suo-
malaisten kustannuksella?

16.05 Ulkoasiainministeri Timo Soini (vastauspuheenvuoro): Arvoisa puhemies! Suo-
mi edellisten hallitusten aikana sitoutui sekä rahoitusvakausvälineeseen että vakausmeka-
nismiin, ja me emme ole, ei tämä hallitus eikä perussuomalainen puolue, mikään Syriza,
joka ei sitten pidä huolta niistä kansainvälisistä sitoumuksista, joita joku edellinen hallitus
on mahdollisesti antanut ja näitä mekanismeja pääomittanut. Tämä hallituksen linja on sel-
vä: me emme suostu siihen, että velkoja leikataan.

16.06 Jutta Urpilainen sd (vastauspuheenvuoro): Arvoisa puhemies! Vielä viime syksy-
nä ennustettiin Kreikalle noin 3 prosentin talouskasvua, mutta valitettavasti paikallisten
parlamenttivaalien jälkeen poliittinen epävakaus Kreikassa on lisääntynyt, ja se on vaikut-
tanut siihen, että Kreikkaan ei tule enää uusia investointeja eivätkä kreikkalaiset halua
maksaa veroja, koska he eivät tiedä, minkälaisia poliittisia päätöksiä Kreikassa tehdään.

On aidosti mahdollista, että Kreikka ajautuu maksukyvyttömyyteen: euroryhmässä ei tä-
nään päästä sopuun, ei päästä uusissakaan kokouksissa, ja kun tuo tiistai koittaa, niin ajau-
dutaan tilanteeseen, jossa Kreikka on maksukyvytön. Kysyisinkin hallitukselta ja sen va-
rapääministeri Soinilta: Onko hallitus tehnyt suunnitelmaa tämmöisen maksukyvyttömyy-
den tai B-vaihtoehdon osalta? Ja oletteko valmiita myös tässä B-vaihtoehdossa pitämään
kiinni niistä vakuuksista, joita viime vaalikaudella Suomelle neuvoteltiin, jotka tällä het-
kellä ovat tilillä, yli 900 miljoonaa euroa?

16.07 Ulkoasiainministeri Timo Soini (vastauspuheenvuoro): Arvoisa rouva puhemies!
Vakuuksista on kahta tulkintaa. Sanonpa sen vain, että toinen kutsuu niitä vakuuksiksi,
joku toinen tuottojenvaihtosopimukseksi.

Mutta alkuperäiseen kysymykseenne: On erittäin selvä asia, että Kreikassa tilanne on
huonontunut sen jälkeen, kun siellä hallitus vaihtui. Talous on sakannut, uskottavuus on
mennyt alaspäin ja myöskin kaikinpuolinen kehitys sitä lukuun ottamatta, että jonkinnä-
köinen perusylijäämä on olemassa.

Kreikan mahdolliseen kriisiytymiseen ja maksukyvyttömyyteen: Se tulee olemaan va-
kava asia, jos siihen ajaudutaan, ja tietysti oikea tapa alun perin, mutta se on nyt jälkivii-
sautta. Olisi ollut freedom to fail Islannin mallin mukaan, että jos et pysty hoitamaan vel-
voitteitasi, niin sitten menet maksukyvyttömyyden kautta konkurssiin, (Puhemies koput-
taa) mutta tällä hetkellä se ei ole paras mahdollinen tilanne. (Puhemies koputtaa) Mutta tot-
ta kai Suomi pitää kiinni kaikista niistä velvoitteistaan ja myös oikeuksistaan, joita sillä on.

16.08 Jutta Urpilainen sd (vastauspuheenvuoro): Arvoisa puhemies! Olen ministeri Soi-
nin kanssa siitä samaa mieltä, että alun perinkin kriisi olisi pitänyt hoitaa toisella tapaa,
mutta kun Suomi viime vaalikaudella neuvotteli itsellensä vakuudet — te voitte kutsua nii-
tä, ministeri Soini, aivan millä nimellä tahansa — yli 900 miljoonaa euroa kuitenkin on ti-
lillä olemassa rahaa. Sen takia haluan kysyä teiltä uudestaan tuon peruskysymyksen, että
jos ajaudutaan B-vaihtoehtoon eli Kreikka ajautuu maksukyvyttömäksi, niin onko hallitus
valmis tekemään kaikkensa, jotta Suomen vakuudet säilyvät myös siinä tilanteessa ja Suo-
2



Pöytäkirjan asiakohta PTK 25/2015 vp
mi sitten tarvittaessa tulevaisuudessa tulee nuo rahat myöskin itsellensä saamaan, jos
Kreikka ei omia velvoitteitaan maksa.

16.09 Ulkoasiainministeri Timo Soini (vastauspuheenvuoro): Arvoisa puhemies! Suo-
mella on tuottojenvaihtosopimus ei Kreikan valtion kanssa vaan kreikkalaisten pankkien
kanssa. Silloin kun tämä sopimus tehtiin, niin laittomasti valtiovarainministeri salasi nämä
asiakirjat, jotka vasta oikeuden päätöksellä (Hälinää — Välihuutoja — Puhemies koput-
taa) — jotka vasta oikeuden päätöksellä — tulivat julkisiksi. On täysin selvää, että edus-
kunta ja hallitus kokonaisuudessaan ajavat Suomen etua eivätkä suostu velkaleikkauksiin.

16.09 Olavi Ala-Nissilä kesk (vastauspuheenvuoro): Arvoisa rouva puhemies! Hallituk-
sella on tässä oikea linja. On todella valitettavaa, että Kreikassa uusi hallitus luopui hyvän
hallinnon periaatteista. Me tiedämme, että jos ei valtio pysty keräämään veroja ja teke-
mään budjettia kattavasti ja vastuullisesti, niin rahat menevät mustaan aukkoon missä ta-
hansa euromaassa ja euroalueen oloissa. Kysyisinkin pääministeriltä: katsotteko, että eu-
roalueella on riittävästi panostettu hyvään hallintoon Kreikan suhteen, jotta siellä päästäi-
siin uudelleen tälle tielle, jossa valtio voi selvitä veloistaan?

16.10 Ulkoasiainministeri Timo Soini (vastauspuheenvuoro): Arvoisa rouva puhemies!
Tietysti on kreikkalaisten asia, minkälaisen parlamentin he itselleen äänestävät, ja sitä saa,
mitä tilaa, myös Kreikassa. Eli kun kreikkalaiset äänestivät itselleen Syrizan hallinnon,
niin ikävä kyllä se hallinto ei ole saanut maata vakauden tilaan. Se ei ole saanut talouskas-
vua liikkeelle, ja sen luottamuspääoma on heikko. Mutta se on täysin kreikkalaisten asia —
ei suomalaisten, ei eurooppalaisten, muiden asia — minkälaisen ratkaisun he tekevät. Nyt
on pelättävissä, että jos jonkinnäköinen ratkaisu vaikkapa syntyykin Brysselissä, niin se ei
mene Kreikassa omassa parlamentissa läpi, koska siellä voi tulla sisäinen jako Syriza-puo-
lueen sisällä, ja sitten ollaan siinä epätoivottavassa tilanteessa, että tätä prosessia ei hallitse
kunnolla kukaan.

16.11 Pekka Haavisto vihr (vastauspuheenvuoro): Arvoisa puhemies! Pääministerin si-
jainen, te olette myös ulkoministeri, ja kun katsoo tätä Kreikan kokonaistilannetta tällä het-
kellä, niin se sisältää tietysti monia muitakin kuin taloudellisia huolia. Se sisältää huolen
Kreikan sisäisestä epävakaudesta, ja se sisältää myös sen huolen, joka viime aikoina on
nähty, että jos ystäviä ei löydy Kreikalle Euroopasta, niin niitä etsitään sitten muualta ja
mahdollisesti Euroopan ulkopuolelta. Olisin pyytänyt teitä arvioimaan, kuinka suuriksi
näette nämä riskit, että jos Kreikka ajautuu maksukyvyttömyyden tielle, niin sen yhteydet
laajemminkin Euroopan unioniin katkeavat. Kun Euroopan unioni tällaisena arvoyhteisö-
nä muun muassa on toiminut yhdessä reagoiden Krimin kriisiin ja muihin Eurooppaa jär-
kyttäviin asioihin, Välimeren pakolaiskysymyksiin ja muihin, miten näette silloin Kreikan
roolin tällaisessa tilanteessa?

16.12 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä oli erittäin hyvä ja olennainen kysymys. On äärimmäisen vakava asia, jos ulko- ja
turvallisuuspoliittinen lohko siellä Kreikan ympäristössä lähtee horjumaan. Sillä on vaka-
via vaikutuksia. Tässä on ollut ehkä varovaista myönteistä kehitystä Kyproksen kohdalla
turkkilaisten ja kreikkalaisten lähentymisessä. Tämä vaarantuisi. Kreikka on Nato-maa.
3



Pöytäkirjan asiakohta PTK 25/2015 vp
Sillä on valtavat puolustusmenot. Tässä tilanteessa on myös tämä sisäinen tilanne: Kreikal-
la on sotilasjunttamenneisyys 70-luvulta. Siellä on paljon sellaisia tekijöitä, jotka aiheutta-
vat mahdollisesti räjähdysherkkyyttä. Sitten tämäkin on oma asiansa, että energiayhteistyö
ja kaasuputkiyhteistyö Venäjän kanssa sattui, tai satutettiin, juuri tähän ajankohtaan. Tässä
on isot riskit olemassa, että se voimatasapaino, tai sanotaan vakaus, sillä alueella horjuu.

16.13 Sisäministeri Petteri Orpo (vastauspuheenvuoro): Arvoisa puhemies! Haluaisin
kommentoida muutamalla sanalla tätä turvapaikanhakija-asiaa, joka nousi tässä esille.

Kreikka on todellakin yksi niistä maista, joihin tämä suuri muuttopaine tällä hetkellä
kohdistuu ja nimenomaan laiton muuttopaine Afrikan syrjäalueilta. Täytyy olla erittäin
huolissaan siitä, mikä on Kreikan kyky huolehtia tästä rajaturvallisuudesta ja siitä, että
nämä ihmiset, jotka sitten Kreikkaan saapuvat, identifioidaan, heidät tunnistetaan Schen-
gen-alueelle saapuviksi, koska se on aivan oleellinen osa sitä, että me pystymme ratkaise-
maan tämän eurooppalaisen suuren ongelman tästä Eurooppaan tällä hetkellä vyöryvästä
muuttoliikkeestä ja siihen liittyvistä ongelmista, jotka nimenomaan liittyvät laittomaan
muuttoliikkeeseen ja sen lieveilmiöihin, ihmissalakuljetukseen, ja tämän koko ongelman
ratkaisuun.

16.14 Sampo Terho ps (vastauspuheenvuoro): Arvoisa puhemies! Hyvä pääministerin si-
jainen! Kreikka on tosiaan varoittava esimerkki koko Euroopalle siitä, että jollei euromaa
harrasta vastuullista talouspolitiikkaa, jollei se itse omin toimin tasapainota budjettiaan ja
talouttaan, niin se lopulta euroalueella menettää taloudellisen ja osittain poliittisenkin itse-
näisyytensä.

Kreikka on antanut useita sitoumuksia muille euromaille, ja nyt kun neuvotteluihin jäl-
leen mennään, Kreikalla on varmasti halua neuvotella niitä uudestaan tai hylätä niitä. Ai-
kooko hallitus tukea EU:ssa sitä linjaa, että Kreikka joutuu pitämään ja että sen tulee pitää
kiinni aiemmin antamistaan sitoumuksista, ja mikä on teidän arvionne siitä, miten muut eu-
romaat suhtautuvat tähän kysymykseen? — Kiitos.

16.15 Ulkoasiainministeri Timo Soini (vastauspuheenvuoro): Arvoisa rouva puhemies!
Esimerkiksi Kansainvälinen valuuttarahasto IMF, jolla on erittäin paljon kokemusta vaka-
vien kriisien hoidosta ympäri maailmaa, edellyttää hyvin voimakkaasti, että Kreikka hoi-
taa sitoumuksensa, ja IMF:n laina on se iso laina, joka ensi viikolla on lankeamassa. On ai-
van selvää, että jos tätä ennen ei tule ratkaisua, niin tämä IMF:n laina jää maksamatta.

Mikä tässä on ongelma tietenkin, paitsi moraalinen hasardi, on se, että mikäli Kreikan
velkoja lähdettäisiin helpottamaan tavalla tai toisella, Espanja, Portugali, Irlanti ja monet
muut, jotka ovat pistäneet taloutta kuntoon ja noudattaneet niitä sopimuksia, joita velko-
jien kanssa on tehty, kokisivat, että heille kanssa. Ja tämä on kestämätön tie.

16.16 Kari Uotila vas (vastauspuheenvuoro): Arvoisa puhemies! Tuntuu aika hämmäs-
tyttävältä, että edustaja Ala-Nissilä ja vähän myös ministeri Soini laittavat muutaman kuu-
kauden vallassa olleen nykyhallituksen syyksi sen, että Kreikassa on huono hallinto. Krei-
kassa on ollut huono hallinto vuodesta 74 sotilasjuntan jälkeen sen vuoksi, että paikallinen
kokoomuspuolue, Uusi demokratia, ja Pasok ovat sallineet huonon hallinnon Kreikkaan
syntyä, hallinnon, joka on luonut ylileveän eläkejärjestelmän, ei ole torjunut korruptiota, ei
ole järjestänyt verotusta oikeudenmukaisella tavalla ja niin edelleen.
4



Pöytäkirjan asiakohta PTK 25/2015 vp
Rakenteellisia uudistuksia tarvitaan niin Suomessa kuin Kreikassa — enemmän uudis-
tuksia kuin kovia leikkauksia. Kysynkin pääministerin sijaiselta, ministeri Soinilta: edus-
taahan Suomen hallitus neuvotteluissa sitä linjaa, että se tukee sellaisia rakenteellisia uu-
distuksia, joilla kreikkalaisille luodaan kestävä, pitemmän ajan selviytymismahdollisuus,
mieluummin kuin sellaisia lyhytnäköisiä (Puhemies koputtaa) leikkauksia, jotka vain hei-
kentävät tilannetta ja kurjistavat kreikkalaisten asemaa?

16.17 Ulkoasiainministeri Timo Soini (vastauspuheenvuoro): Arvoisa rouva puhemies!
Ei kukaan halua tavalliselle kreikkalaiselle mitään pahaa. On aivan selvää, että siellä on
lapsia, vanhuksia hädässä — ei heitä kukaan halua sorsia ja sortaa. Pahintahan kansakun-
nalle on tulla oman johtajistonsa ja eliittinsä pettämäksi, ja tästä on kysymys. Papandreou,
Karamanlis, Karamanlis, Papandreou — tätähän jatkui vuosikausia. Toinen oli oikealla, ja
toinen sanoi olevansa vasemmalla.

Mutta, arvoisa puhemies, tietenkään Syriza ei ole kaikkea pystynyt puolessa vuodessa
sotkemaan, mutta aika paljon. Ja kun kysyitte vastuun perään, niin tämä hallitus on ollut 20
päivää voimassa emmekä mekään ole ihan kaikkea saaneet vielä sotkettua. (Naurua —
Jukka Gustafsson: Aikaa on, aikaa on!)

16.18 Ben Zyskowicz kok (vastauspuheenvuoro): Arvoisa rouva puhemies! Kreikkalais-
ten ajattelua tässä asiassa on vaikea ymmärtää. He sanovat, että tavalliset kreikkalaiset, ta-
valliset eläkeläiset, palkansaajat, ovat syyttömiä siihen tilanteeseen, missä Kreikan talous
on. Jos tästä ajattelusta lähdetään, niin eivätkö tavalliset suomalaiset eläkeläiset tai saksa-
laiset tai hollantilaiset veronmaksajat ole vielä syyttömämpiä siihen tilanteeseen, mikä
Kreikassa nyt on? Millä ihmeen logiikalla meille kuuluisi heidän velkojensa maksaminen?
Ei millään. Jokaisen maan on vastattava itse omista veloistaan. Ja tämä on totuus, vaikka
kreikkalaiset äänestivät valtaan Syrizan, joka lupasi, että veloista päästään eroon ja saavat
kuunkin taivaalta.

Mutta monet suomalaiset luulevat, että Kreikan lähtö euroalueesta olisi ongelmatonta
esimerkiksi Suomelle. Kysyn ministeri Soinilta hallituksen arviota siitä, mitä suomalaisil-
le ja Suomelle merkitsisi, jos Kreikka lähtisi euroalueesta.

16.19 Ulkoasiainministeri Timo Soini (vastauspuheenvuoro): Arvoisa rouva puhemies!
Aloitetaan tästä verojen keruusta ja perimisestä. Kyllä Kreikassa on varallisuutta ihmisillä
ja yhtiöillä aika lailla, mutta verojen kerääminen ei jostain syystä onnistu. Lahdenpouka-
mat ovat täynnä kalliita veneitä ja huvikuunareita, ja tällä puolella veronkannossa on pa-
rantamisen varaa, ja aika paljonkin parantamisen varaa.

Sitten mitä tulee siihen asiaan, että miten Suomelle käy, jos Kreikka ajautuu maksuky-
vyttömyyden tilaan, niin se on selvä isku koko euroalueelle ja se luo epävakautta, ja ku-
kaan ei täysin pysty sanomaan, mitä siitä seuraa. Se on täysin selvä asia. Hallituksella ja
varmasti valtiovarainministeriöllä oli jo viime kaudella tiettyjä varautumissuunnitelmia
tätä niin sanottua vaihtoehto B:tä varten, mutta en lähde sillä spekuloimaan. (Puhemies ko-
puttaa) Katsotaan nyt päivä kaksi, että mitä sieltä Brysselistä tulee vai tuleeko juuri mitään.

16.20 Peter Östman kd (vastauspuheenvuoro): Arvoisa rouva puhemies! Viime kaudella
käsittelimme suuressa valiokunnassa useampaan otteeseen useita eri kriisipaketteja, muun
muassa Kreikan paketteja monta kertaa. Koin hallituksen edustajana hankaluuden siinä,
5



Pöytäkirjan asiakohta PTK 25/2015 vp
että me emme aina saaneet nähdä velkakestävyyslaskelmia ennen kuin meidän piti muo-
dostaa Suomen kanta. Ja oppositiossa te, arvoisa varapääministeri, ulkoministeri Soini, kri-
tisoitte tätä menetelmää. Minun mielestäni tämä kritiikki oli ihan oikeutettua.

Kysyn nyt: voitteko, arvoisa ulkoministeri, varapääministeri Soini, luvata, että tällä kau-
della te laitatte tämän asian kuntoon, että me saamme kunnon velkakestävyyslaskelmat en-
nen kuin Suomen kanta muodostuu?

16.21 Ulkoasiainministeri Timo Soini (vastauspuheenvuoro): Arvoisa rouva puhemies!
Olen jälleen samaa mieltä edustaja Östmanin kanssa, niin kuin yleensä olen, koska hän pu-
huu fiksuja. Mutta tällä hetkellä esimerkiksi meillä on totta kai pääministerillä ja valtiova-
rainministerillä mandaatti siellä, mutta tällä hetkellä meillä ei ole tavallaan minkäännä-
köistä sopimuspohjaa siellä, koska Kreikan vastaus on ollut puutteellinen. No, tänään mah-
dollisesti tulee lisää, ja on tietysti aivan selvä, että jos se menee siitä mandaatista ohi, jonka
suuri valiokunta on tehnyt, niin silloin puhelin soi ensin valiokunnan puheenjohtaja Viro-
laisella ja sen jälkeen valiokunnalta otetaan kanta selville siitä, voidaanko tähän mahdolli-
seen tilanteeseen, johonka muuten mandaatti ei riitä, ottaa kantaa. Mutta jokainen meistä
tietää, että yhden puhelinsoiton aikana tässä tilanteessa, jossa ei oikein kukaan tiedä, mitä
on tapahtunut, se on hankalaa. Useinhan vielä näissä EU-kokouksissa on niin, että on so-
vittu ja sitten seuraavat kolme kuukautta selvitetään, (Puhemies koputtaa) että mistä on so-
vittu.

Puhemies Maria Lohela: Viimeinen kysymys tähän aiheeseen.

16.22 Eero Heinäluoma sd (vastauspuheenvuoro): Arvoisa puhemies! Tämä Kreikka-
kysymys on tärkeä sekä Kreikan ajankohtaisen tilanteen takia että myös siltä kannalta, mi-
ten suomalaisten saatavat ovat tässä tilanteessa turvattuna. Ja se on tärkeätä myös Euroo-
pan tulevan kehityksen kannalta. On erinomaisen tärkeätä, että hallitus pitää tästä linjasta
kiinni, että jokainen valtio vastaa itse omista veloistaan. Se on tärkeää myös rahoittajien
kannalta, jotka valtiolle antavat lainaa. Heidän täytyy tietää, että arvioivat riskit oikein.

Pidän erittäin merkittävänä pääministerin sijaisen, ministeri Soinin, ilmoitusta siitä, että
Suomen hallitus ei tule hyväksymään Suomen saatavien leikkaamista ja Kreikan velkojen
leikkaamista. Se on merkittävä ilmoitus, ja on hyvä, että hallitus on pääministerin sijaisen
suulla tämän ilmoituksen tässä tehnyt.

Kun sitten katsoo tätä jatkokehitystä, niin mehän tiedämme, että siellä on erilaisia vel-
koja: Siellä on kahdenkeskistä velkaa, jolla ei ole suojaa. Sitten on tämä (Puhemies koput-
taa) vakautusmekanismien kautta annettu luotto, jolla on vakuusjärjestely olemassa. Ky-
synkin ministeri Soinilta, onko hallitus toiminut näiden vakuuksien osalta niin, että on il-
moitettu muille maille, että me tulemme pitämään omista vakuuksistamme kiinni.

16.24 Ulkoasiainministeri Timo Soini (vastauspuheenvuoro): Arvoisa rouva puhemies!
Hallituksen ohjelmassa sanotaan, että Suomen kokonaisvastuut eivät saa kasvaa. Tämä
asia on tulkittavissa myös niin, että Suomi pitää kiinni saatavistaan. Se on täysin selvä asia.

Mitä sitten niin sanottuun tuottojenvaihtosopimukseen tulee, niin totta kai — me emme
ole Syriza — me pidämme kaiken sen voimassa, minkä edelliset hallitukset ovat sopineet,
ja se on suomalainen tapa. Kun Suomi on antanut kuitin, naisen ja miehen sanan, niin siitä
tietenkin pidetään kiinni.
6



Pöytäkirjan asiakohta PTK 25/2015 vp
Kysymyksen käsittely päättyi.
7


