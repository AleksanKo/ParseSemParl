















































DEMB329.tmp.xml


Pöytäkirjan asiakohta PTK 52/2019 vp

 Tarkistettu
4.0

Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

2.7. Suullinen kysymys naisten asunnottomuudesta (Pia Lohikoski vas)
Suullinen kysymys SKT 41/2019 vp

Suullinen kyselytunti

Toinen varapuhemies Juho Eerola: Edustaja Lohikoski.

Keskustelu

16.58 Pia Lohikoski vas: Arvoisa puhemies! Suomi on ainoa EU-maa, jossa asunnotto-
muus on viime vuosina ollut laskussa. Kohtuuhintaiset ARA-asunnot ja asunto ensin -peri-
aate sekä asunnottomuusohjelmat ovat vaikuttaneet siihen, että Suomessa on muuhun Eu-
rooppaan verrattuna vähän asunnottomuutta. Jokainen asunnoton on kuitenkin liikaa, sillä
asunto on ihmisen perustarve. Jotta asunnottomuus saadaan poistumaan, valtion on lisättä-
vä kohtuuhintaista vuokra-asuntotuotantoa kasvukeskuksissa.

Hallitusohjelmaan on kirjattu hieno tavoite asunnottomuuden poistamisesta kahden hal-
lituskauden aikana. Vaikka asunnottomuus on vähentynyt, on naisten suhteellinen osuus
asunnottomista kasvanut. Naisten asunnottomuuteen liittyy erityisiä teemoja, kuten pel-
koa, väkivallan ja hyväksikäytön uhkaa. Yllättävän asunnottomuuden varalta olisi tarjotta-
va koko maassa riittävästi myös naisille turvallisia, matalan kynnyksen hätämajoitustiloja
ja palveluita. Miten hallitus aikoo ottaa huomioon asunnottomat naiset seuraavaa asunnot-
tomuustyön ohjelmaa valmisteltaessa?

16.59 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Tämä on juuri näin, kuten edustaja Lohikoski sanoi. Naisten ja myös nuorten
osuus asunnottomista on valitettavasti lisääntynyt. Meidän täytyy huolehtia, että niissä pal-
veluissa, mitä me tarjoamme asunnottomille, huomioidaan myös erilaiset ryhmät, niin kuin
esimerkiksi naiset. He tarvitsevat toisaalta matalan kynnyksen paikkoja, joista saa tukea ja
heille erikseen kohdennettuja palveluita, sillä naisten osalta väkivalta ja seksuaalinen hy-
väksikäyttö liittyvät asunnottomuuteen valitettavasti hyvin kiinteästi. Näihin me olemme
tuomassa uusia keinoja. Uudessa asunnottomuusohjelmassa otamme myös järjestöt hyvin
vahvasti yhdessä mukaan tekemään sitä työtä, sillä järjestöillä on äärimmäisen tärkeä rooli
yhdessä kuntien kanssa siinä, että me saamme palveluja ja me saamme asunnottomuutta
vähennettyä ja näihin ongelmiin löydetään yhdessä ratkaisuja.

Kysymyksen käsittely päättyi.


	2.7
	16.58
	16.59


