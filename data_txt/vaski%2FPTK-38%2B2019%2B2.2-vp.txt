















































DEM1258.tmp.xml


Pöytäkirjan asiakohta PTK 38/2019 vp
Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

2.2. Suullinen kysymys hallituksen päätösten vaikutuksesta keskituloisiin (Elina Lepomäki 
kok)

Suullinen kysymys SKT 17/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, kokoomuksen edus-
kuntaryhmä ja edustaja Lepomäki.

Keskustelu

16.29 Elina Lepomäki kok: Arvoisa puhemies! Valtiovarainministeriö on tuonut tässä
hiljan laskelman, jonka mukaan hallituksen päätökset kasvattavat tuloja keskimäärin kai-
kissa paitsi ylimmissä tuloluokissa. Tästä jotkut saivat vaikutelman, että keskituloisen pal-
kansaajan verotus ei olisikaan kiristymässä. Tosiasiassa hallitus vain estää palkkainflaa-
tiosta johtuvan kiristyksen verotukseen. Sen sijaan hallitus antaa verotuksen kiristyä sosi-
aaliturvamaksujen noustessa, ja etuuksia nostetaan tietysti velaksi.

Kokoomus on huolissaan siitä, kuinka Suomessa ihminen voi omalla työnteollaan nous-
ta taustasta riippumatta keski- ja hyvätuloiseksi. Ministeri Lintilä, kysyisin teiltä: Saako
keskituloinen palkansaaja samoilla tuloilla enemmän vai vähemmän käteen ensi vuonna?
Ja salliiko Rinteen hallitus omalla työllä vaurastumisen, vai keskitättekö te pääomat sinne,
missä niitä on jo valmiiksi? 

16.30 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Näyttää, että jatketaan siitä, mihin viime viikolla jäätiin. Kertaus on opintojen äiti.
Arvostan. [Sari Sarkomaa: Kiristääkö vaiko ei?] 

Tähän VM:n laskelmaan: Se pitää paikkansa, että VM:n laskelmassa todettiin, että noin
70 prosentilla tulee tulotaso nousemaan, käteen jäävä osa tulee nousemaan, mikä on mie-
lestäni verrattain hyvä. Ja se lähtee siitä, että pienimpiin perusturvaan liittyviin etuuksiin
tehdään korotukset. [Oikealta: Entä palkat?]

Te kysytte sitä, annammeko me verotuksessa tapahtua kiristymistä. Te tiedätte erittäin
hyvin: hallitus ei anna verotuksessa tapahtua kiristymistä [Ben Zyskowicz: Ah, mitä sai-
vartelua!] vaan se kiristys tulee sivukuluista, palkan sivukuluista, jotka ovat työmarkkina-
järjestöillä. Todella mielenkiintoista kuulla, onko kokoomus sitä mieltä, että hallitus on se,
joka kuittaa aina työmarkkinoitten tekemät ratkaisut sivukuluista. Se ei voi mennä niin. 

Ensimmäinen varapuhemies Tuula Haatainen: Pyydän niitä edustajia, jotka haluavat
esittää lisäkysymyksiä, nousemaan seisomaan ja painamaan V-painiketta. 
 Tarkistettu
4.0



Pöytäkirjan asiakohta PTK 38/2019 vp
16.31 Elina Lepomäki kok (vastauspuheenvuoro): Arvoisa puhemies! Kyllä Suomessa
veroasteeseen luetaan myös sosiaaliturvamaksut. Ja jos kyse on siitä, luodaanko Suomeen
vaihtoehtoja ja työmahdollisuuksia: hallituksella on kaikki avaimet kädessään, jos se halu-
aisi tosiasiassa lisätä ihmisten käteen jääviä tuloja.

Jos puhutaan keskituloisesta palkansaajasta, esimerkiksi lehtorista, joka ansaitsee pää-
työssään noin 3 400 euroa kuussa ja haluaa tehdä lisätöitä tunnin illassa: Hän ansaitsee
työstään esimerkiksi 20 euroa, siitä jää puolet käteen. Tällä lehtorilla on kaksi lasta, ja hän
tarvitsisi lastenhoitajan siksi tunniksi — lastenhoitajan palkka on noin 15 euroa kotitalous-
vähennyksen jälkeen. Eli tämä lehtori joutuu tekemään puolitoista tuntia töitä, jotta hän voi
kustantaa tunniksi itselleen lastenhoitajan. Kysynkin teiltä: onko ensi vuonna tämä aika,
jonka tämä lehtori joutuu tekemään lisätöitä, lisätyötunteja, pidempi vai lyhyempi kuin tuo
puolitoista tuntia, jotta hän saa palkata apua tunniksi kotiin?

16.33 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Tunnistan ilman muuta tämän ongelman. Ilman muuta tunnistan. [Jukka Kopra:
Onko ratkaisua?] Mutta sitten pitää ehkä pikkusen kurkata taaksepäin: Olimme samassa
hallituksessa viime kaudella. [Ben Zyskowicz: Katsotaan eteenpäin!] Kevensimme tulove-
rotusta 1,4 miljardia, [Kokoomuksen ryhmästä: Hyvä!] mutta progressio nousi silti. Emme
päässeet siitä ongelmasta eroon silläkään, että 1,4 miljardia kevennettiin tuloverotusta.
Tällä hallituksella lähdettiin siitä, että tarvitaan ihmisten perusturvan korotusta, ja valittiin
se, että teemme perusturvaan tiettyihin etuuksiin korotuksia, ja se, että kohdennetaan tulo-
verotuksen kevennys vain sinne pieni- ja keskituloisiin. [Jukka Gustafsson: Oikein!]

16.34 Arto Satonen kok (vastauspuheenvuoro): Arvoisa puhemies! Oli hyvä, että minis-
teri Lintilä muisteli sitä, mitä viime vaalikaudella tapahtui. Se asian taustahan oli se, että
kun laadittiin sitä kilpailukykysopimusta, mikä toi kymmeniätuhansia työpaikkoja tähän
maahan, niin osana sitä sopimusta päätettiin, että työntekijöiden sivukulut nousevat mutta
että valtio tulee kompensoimaan ne sivukulut verotusta keventämällä — silloin muuten so-
siaalidemokraatit tässä salissa kannattivat sitä sopimusta. Ja tämän ajatuksena oli se, että ne
ahkerat suomalaiset työntekijät, [Antti Lindtman: Ahkerat! — Pia Viitanen: Joilta leikat-
tiin lomarahat!] jotka siellä tekivät ja joutuivat siis pienentämään omaa tuloaan sitä kautta,
että sosiaaliturvamaksut nousivat, saivat sen verotuksessa takaisin ja heidän ostovoimansa
turvattiin, mikä osittain auttoi myös siihen, että kotimarkkinat vetivät paremmin. Nyt te
olette tämän siis katkaisemassa. Kysyn: minkä takia olette tehneet tämän arvovalinnan?

16.35 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Edustaja Satonen, haluan muistuttaa, että vuoden 2017 budjettineuvotteluissa katsot-
tiin hyvin selkeästi se, että hallituskaudella täyttyneet kilpailukykysopimukseen liittyvät
veronkevennykset on hoidettu, ja se todettiin silloin niissä neuvotteluissa. Itse asiassa kai-
voin sen paperin ylös, ja siellä on hyvin selkeästi myös kokoomuksen kuittaus. [Sosiaali-
demokraattien ryhmästä: Ohhoh!]

16.35 Wille Rydman kok (vastauspuheenvuoro): Arvoisa rouva puhemies! Tämä halli-
tus lisää valtionvelkaa, se lisää julkisia menoja, se tosiasiallisesti kiristää myös verotusta,
mutta sitten ainoa, mistä hallitus tuntuu olevan kiinnostunut tässä yhteydessä, on se, millä
tavoin eri tulodesiileissä mahdollisesti erinäköisinä julkisina tulonsiirtoina tulokehitys ta-
2



Pöytäkirjan asiakohta PTK 38/2019 vp
pahtuu. Vaikuttaa vähän siltä, että hallitus ei ole kovinkaan huolissaan siitä ahkerasta suo-
malaisesta, joka haluaisi elättää itsensä — [Välihuuto keskustasta] ei suinkaan ja täysin
riippumatta siitä, kuinka paljon tienaa. Mutta se suomalainen ahkera työntekijä tai yrittäjä,
joka haluaa omalla työllään ja toiminnallaan elättää itsensä, tällainen suomalainen kärsii
tämän hallituksen toiminnasta. Voi olla, että jos hän saa jotain etuuksia, niin hänelle etuuk-
sien kautta jotakin ehkä jää enemmän jossakin tapauksessa käteenkin, ja tähän hallitus ve-
toaa, mutta nyt näyttää siltä, että keskusta on unohtanut sen työn linjan, jota se yhdessä ko-
koomuksen ja perussuomalaisten kanssa viime hallituksessa oli edustamassa, [Puhemies:
Kysymys!] ja on siirtynyt tulonsiirtojen maailmaan työnteon maailmasta. Ministeri Linti-
lä, pitääkö paikkansa?

16.36 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Minä en kyllä rupeaisi rajaamaan ahkeria suomalaisia tulotason mukaan. [Hälinää —
Sosiaalidemokraattien ryhmästä: Just niin! — Välihuutoja oikealta — Puhemies koputtaa]
Minä tunnen lukuisia hyvin ahkeria suomalaisia, jotka hyvin minimipalkalla [Hälinää —
Puhemies koputtaa] tekevät töitä. Ja jos te viittaatte keskituloisiin — mitä ikinä keskituloi-
nen onkaan, se on toinen keskustelunaihe — niin tämän eilen julkistetun valtiovarainmi-
nisteriön laskelman mukaan suurimmalla osalla keskituloisista myös näillä hallituksen rat-
kaisuilla käteen jäävä tulo tulee lisääntymään. 

16.37 Pääministeri Antti Rinne (vastauspuheenvuoro): Arvoisa edustaja Rydman, ha-
luan todeta sen, että tämä hallitus haluaa varmistaa sen, että näitten ahkerien — riippumat-
ta tulotasosta — suomalaisten lapset saavat koulutusta varhaiskasvatuksesta aina sinne yli-
opistoon asti tulevaisuudessa, tavalla, jossa tulotaso ei vaikuta millään tavalla siihen, mi-
ten ihmiset saavat koulutusta. Tämä hallitus haluaa varmistaa sen, että ikääntyvät ihmiset
voivat saada hoitoa turvallisesti ilman, että tarvitsee pelätä vanhentumista. [Oikealta: Kos-
ka se hoitajamitoitus tulee?] Tämän hallituksen tehtävänä on huolehtia siitä, että suomalai-
nen yhteiskunta on oikeudenmukaisempi tämän hallituksen päättäessä tehtävänsä kuin se
oli ennen sitä. 

16.38 Jussi Halla-aho ps (vastauspuheenvuoro): Arvoisa rouva puhemies! Kaikki ovat
varmasti yhtä mieltä siitä, että työllisyyden kasvu on kriittisen tärkeää julkisen talouden ja
näin ollen kaikkien yhteiskunnan tuottamien palvelujen rahoituksen kannalta. Keskeinen
kannustinloukku syntyy siitä, että työn vastaanottaminen ei varsinkaan pienemmissä tulo-
luokissa aina kannata, koska tuloista jää liian vähän käteen. Tähän voidaan tietysti vaikut-
taa suoraan verotuksella, mutta vähintään yhtä tärkeitä ovat esimerkiksi asumis- ja liikku-
miskustannukset, jotka nousevat kaiken aikaa. Eli sen sijaan, että saivarrellaan siitä, vähe-
neekö käteen jäävä raha suoraan verotuksen takia vai veroluonteisten maksujen ja työvoi-
man sivukulujen kautta, miten hallitus aikoo edistää sitä, että myös suorittavan työn sekto-
rilla ja matalampipalkkaisilla aloilla työn tekeminen ja työn vastaanottaminen olisi kannat-
tavampaa?

16.39 Pääministeri Antti Rinne (vastauspuheenvuoro): Arvoisa puhemies! Edustaja
Halla-aho nosti esille tärkeän kysymyksen, asumiskustannukset työnteon kannattavuuden
näkökulmasta.
3



Pöytäkirjan asiakohta PTK 38/2019 vp
Tämän hallituksen tehtävänä on laajentuneiden maankäyttösopimusten kautta hakea
kohtuuhintaisen asumisen rakentamista eri puolille Suomea niihin keskuksiin, joissa asu-
misen hinta nousee erityisesti kysynnän näkökulmasta. Se on yksi tärkeä kokonaisuus,
mitä viedään eteenpäin.

Toinen tärkeä kokonaisuus on se, että halutaan infrastruktuurin rakentamisella vauhdit-
taa maankäyttösopimusten syntymistä tavalla, joka vaikuttaa asumisen hintaan pitkällä
tähtäimellä ja tulevaisuuteen niin, että työnteko on kannattavampaa. Jos ajatellaan näitä so-
siaaliturvan parantamiseen liittyviä toimenpiteitä nyt päätetyllä tavalla, niihin liittyy se,
että esimerkiksi eläkkeitten korotusten osalta asumistukimenot eivät tule lisääntymään ei-
vätkä vähenemään. Asumistuki ei vaikuta näitten ihmisten turvan kehittämiseen. [Sari Sar-
komaa: Menot lisääntyvät!]

16.40 Anders Adlercreutz r (vastauspuheenvuoro): Ärade talman! Tämä hallitus on pa-
rantamassa meidän teollisuutemme kilpailukykyä energiaverotusta uudistamalla. Se on to-
della hieno asia. Me olemme kohentamassa meidän vientiväyliämme, ja pari viikkoa sitten
kuultiin, että tulevaisuudessa yritykset voivat soveltaa kaksinkertaisia poistoja, mikä on
omiaan parantamaan heidän investointikykyään. Uskon, että jopa kokoomuksesta saattaa
tulla tukea tälle ajatukselle. Ministeri Lintilä, millä aikataululla tämä uudistus saadaan vie-
tyä läpi?

Ärade talman! För att göra det lättare för våra företag att investera kommer man att kunna
tillämpa dubbla avskrivningar. Det är en enormt fin grej som jag tackar regeringen för. Mi-
nister Lintilä, med vilken tidtabell kommer vi att genomföra den här reformen?

16.41 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Edustaja Adlercreutz otti tärkeän kokonaisuuden eli meidän investoijiemme kannus-
tamisen, ja mainitsitte tuplapoistot. Meillä on mukana siellä paletissa myös aineettomien
oikeuksien 50 prosentin verovähennyksen nostaminen, joka on myös tärkeä. Näistä mo-
lemmista tullaan tekemään selvitykset, ja ne pyritään laittamaan mahdollisimman nopeasti
liikkeelle. Tavoite on se, että me olisimme ensi vuoden alusta jo eduskunnassa näitten la-
kien kanssa.

16.41 Jari Myllykoski vas (vastauspuheenvuoro): Arvoisa rouva puhemies! Ihan muistin
virkistämiseksi täytyy sanoa, että viime kaudella vasemmistoliitto oli se eduskuntaryhmä,
joka vastusti kiky-sopimuksiin liittyviä lakimuutoksia. [Ben Zyskowicz: Ainoa puolue.
Vihreät kannatti, demarit kannatti!] Emme vastusta työmarkkinajärjestöjen sopimusoi-
keutta. Se kuuluu niille, ne hoitakoot sen puolen, jotka ovat asianosaisia. Kysyisin kuiten-
kin: kun tiedetään nyt, että me haluamme edistää polkuja, jotta jokaisella suomalaisella on
mahdollisuus valmistua lehtoriksi tässä maassa, eli koulutuspolkuun laitetaan enemmän
rahaa, ja kun lomarahaleikkauksista nyt luovutaan, onko tämä hallitus mahdollistanut sen,
että kunnilla on se resurssi mahdollistaa se, että näitten lehtoreitten palkkataso nousee vuo-
sitasolla?

16.42 Pääministeri Antti Rinne (vastauspuheenvuoro): Arvoisa puhemies! Tämä halli-
tus budjettiesityksessään on tätä asiantilaa korjannut: 257 miljoonaa pysyviä tulolisäyksiä
kunnille valtionosuusjärjestelmän kautta. Ja kertaluontoisena korvauksena jo tämän vuo-
4



Pöytäkirjan asiakohta PTK 38/2019 vp
den puolella lisäbudjetilla tullaan esittämään 230 miljoonaa euroa, jotta voidaan kuntien
taloustilannetta korjata. Tämä hallitus tulee kaiken kaikkiaan kuntataloutta parantamaan
1,1 miljardia euroa erilaisilla valtionosuusjärjestelmän kautta tulevilla erillä. Tavoitteena
on se, että tällä hetkellä kuntien ennakkoperintään liittyviä, kuntien tulorekisterikokonai-
suuteen liittyviä ongelmia voidaan hoitaa myös kirjanpitolainsäädäntöä kehittämällä. On
tärkeää, että myös tämä lomarahakysymys saadaan hoidettua nyt kuntoon sillä tavalla, että
yhdelläkään ahkeralla suomalaisella julkisen sektorin työntekijällä lomaraha ei enää leik-
kaannu.

16.43 Elina Lepomäki kok (vastauspuheenvuoro): Arvoisa puhemies! Ministeri Lintilä,
vahvistitte siis, että tyypillisen palkansaajan verotus kiristyy ensi vuonna. [Välihuutoja va-
semmalta] Se on erittäin surullinen uutinen. On erittäin hyvä toki, että satsaatte koulutuk-
seen, valitettavasti toki velaksi. Mutta tosiasia on se, että Suomessa jo tällä hetkellä koulu-
tus lyö leiville verrattaen huonosti, kun katsotaan eurooppalaisessa perspektiivissä. Meillä
on bruttopalkat monella alalla huonommat, nettopalkoista puhumattakaan. Sitten kun men-
nään siihen ostovoimaan eli siihen, mitä niillä euroilla saa eli esimerkiksi mitä tälle lehto-
rille jää käteen ja mitä hän niillä euroilla saa, niin onhan se outoa, että joutuu tekemään
omaa työtään enemmän ostaakseen toisen ihmisen työtä vähemmäksi ajaksi. Valitettavasti
tämä kehitys tällä kaudella kääntyy, ja kysynkin: miten luulette, että tämä vaikuttaa teidän
työpaikkatavoitteeseenne? Jo nyt ekonomistit epäilevät, riittävätkö edes nuo 60 000 työ-
paikkaa, [Puhemies koputtaa] jotka olette luvanneet luoda tällä kaudella. [Puhemies koput-
taa] Niitä tarvitaan huomattavasti enemmän, ja valitettavasti verotuksen kiristäminen [Pu-
hemies koputtaa] heikentää työpaikkojen luontia entisestään.

16.45 Valtiovarainministeri Mika Lintilä (vastauspuheenvuoro): Arvoisa puhemies!
Totta kai veronkiristykset ovat aina valitettavia, mutta kuten sanoin, tässä ne tulevat pal-
kan sivukuluista. [Elina Lepomäki: Sillä ei ole mitään väliä! — Sari Sarkomaa: Ihan samo-
ja euroja ne on!] Olen edelleen sitä mieltä, että minä pitäisin hyvin outona sitä, että hallitus
ilmoittaisi työmarkkinajärjestöille, että oli teidän päätöksenne sivukulujen mukaan mikä
hyvänsä, niin me kuittaamme sen. Sen päässä olisi tasavero. No, tietysti jotkut voivat toi-
voa tasaveroa, itse kyllä olen edelleen progressioitten kannalla. Työn kannattavuudessa,
työllistymisessä pitää muistaa taas koulutus. Kaikki tilastot osoittavat sen, että koulutetum-
pi osa tulee helpommin työllistymään. Nämä ovat niitä perusasioita, joita laitetaan kun-
toon, plus muistetaan ne ihan pienimmällä tulolla olevat, joihin hallitukselta tulee nyt pa-
nostuksia. [Maria Guzenina: Oikea priorisointi!]

Kysymyksen käsittely päättyi.
5


	2.2
	16.29
	16.30
	16.31
	16.33
	16.34
	16.35
	16.35
	16.36
	16.37
	16.38
	16.39
	16.40
	16.41
	16.41
	16.42
	16.43
	16.45


