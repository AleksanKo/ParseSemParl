















































DEMFE90.tmp.xml


Pöytäkirjan asiakohta PTK 49/2018 vp
Pöytäkirjan asiakohta 

PTK 49/2018 vp

Täysistunto

Tiistai 15.5.2018 klo 14.00—16.23

3. Hallituksen esitys eduskunnalle laiksi Liikenne- ja viestintäviraston perustamisesta, Lii-
kennevirastosta annetun lain muuttamisesta ja eräiksi niihin liittyviksi laeiksi

Hallituksen esitys HE 61/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 3. asia. Puhemiesneuvosto ehdottaa, että asia lähetetään liikenne- ja viestintäva-
liokuntaan.

Keskustelu

14.01 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Digitalisaatio, teknologinen kehitys, ilmastonmuutos sekä kaupungistumi-
nen ja älykäs maaseutu ovat globaaleja megatrendejä, jotka muuttavat liikenteen ja viestin-
nän toimintaympäristöä. Nopeasti muuttuvassa maailmassa myös viranomaisten roolia on
jatkuvasti tarkasteltava uudelleen. Jotta monimuotoisiin ja muuttuviin tulevaisuuden haas-
teisiin pystytään vastaamaan, julkisen hallinnon on pystyttävä lisäämään strategista kette-
ryyttä ja edelleen vähentämään pirstoutumista ja siiloutumista. Hallintoa uudistamalla var-
mistamme sen, että Suomi voi tulevaisuudessakin jatkaa menestyksen tiellä ja että asiak-
kaat saavat tehokkaasti viranomaisilta tarvitsemansa palvelut. [Hälinää]

Toinen varapuhemies Tuula Haatainen:  Anteeksi, ministeri. — Pyydän edustajia käy-
mään keskustelut tuolla ulkopuolella. Kuunnellaan esittely.

Kiitos. — Liikenne- ja viestintäministeriön hallinnonalan virastouudistuksen tarkastelu-
näkökulma ei ole pelkästään nykytilanteessa, vaan virastouudistuksella pyritään valmista-
maan hallinnonalan rakenteet nähtävissä oleviin tulevaisuuden muutoksiin. Digitalisaatio,
palveluistuminen sekä robotisaatio ja tiedon merkityksen lisääntyminen muuttavat asiak-
kaiden tarpeita ja samalla liikenne- ja viestintäviranomaisille kohdistuvia vaatimuksia.
Esitys sisältää ehdotuksen perustettavasta uudesta virastosta. Liikenteen turvallisuusviras-
to, Viestintävirasto ja Liikenneviraston tietyt toiminnot yhdistettäisiin uudeksi Liikenne- ja
viestintävirastoksi. Nykyisen Liikenneviraston nimi muuttuisi Väylävirastoksi.

Arvoisa puhemies! Esitykseen sisältyvät virastolait sääntelevät tarkemmin virastojen
tehtäviä. Tavoitteena on selkeyttää virastojen toiminta-alaa ja tehtäväjakoa.

Liikenne- ja viestintävirastoon siirtyisivät kokonaisuudessaan nykyiset Liikenteen tur-
vallisuusviraston ja Viestintäviraston tehtävät. Lisäksi tähän uuteen virastoon siirtyisivät
Liikennevirastosta sellaiset tehtävät, jotka eivät suoraan liity väylänpitoon, kuten merikar-
toitus, valtiontuki ja valtionavustukset, liikkumisen palvelut ja älyliikenne sekä määräys-
 Tarkistettu
4.1



Pöytäkirjan asiakohta PTK 49/2018 vp
tenantovaltuudet. Uusi virasto olisi vastuussa sääntely-, lupa-, rekisteri- ja valvontatehtä-
vistä. Sille kuuluisivat myös liikenteen ja viestinnän markkinavalvontatehtävät. Virasto
hyväksyisi yleis-, tie- ja ratasuunnitelmat sekä myöntäisi turvallisuus- ja käyttöönottolu-
vat. Virasto olisi toimivaltainen VTS-viranomainen ja tuottaisi muille viranomaisille ajan-
tasaista meritilannekuvaa.

Kyberturvallisuuskeskus sekä rautatiealan sääntelyelin toimisivat Liikenne- ja viestintä-
virastossa, mutta itsenäisinä toimijoina.

Väylävirasto olisi vahva väyläomaisuuden omistaja ja tilaajaorganisaatio. Sen vastuulla
olisivat tie-, rata- ja meriliikenteen väylät, niiden palvelutasosta ja kunnossapidosta huo-
lehtiminen sekä väylien kehittäminen. Viraston tehtävänä olisi myös liikenteen ja maan-
käytön yhteensovittaminen sekä toimiminen läheisessä yhteistyössä maakuntien ja kun-
tien kanssa. Erityistehtävinä virastolla olisivat edelleen talvimerenkulun viranomais- ja ti-
laajatehtävät. Väylävirasto vastaisi liikenteenohjauksen järjestämisestä ja tekisi sitä koske-
vat sopimuksen Liikenteen ohjausyhtiön kanssa. Väylävirasto tilaisi Liikenteen ohjausyh-
tiöltä tie-, meri- ja rautatieliikenteen liikenteenohjaus- ja hallintapalvelut valtion väyläver-
kolle sekä myös muiden viranomaisten tarvitsemat palvelut.

Maakuntauudistukseen liittyen Liikenne- ja viestintävirasto osallistuisi maakuntien lii-
kennejärjestelmäsuunnitelmien laatimiseen omalla toimialallaan. Lisäksi virasto avustaisi
ministeriötä valtakunnallisen liikennejärjestelmän suunnitelman valmistelussa ja tavoittei-
den yhteensovittamisessa. Väylävirasto puolestaan olisi maakuntien ensisijainen kumppa-
ni. Virasto ohjaisi maakuntien tienpitoa sopimusjärjestelyin ja osallistumalla maakuntien
tienpidon suunnitelmien laadintaan sekä maankäytön yhteistyöhön.

Arvoisa puhemies! Virastojen toiminnan perusta on osaava ja ammattitaitoinen henki-
löstö. Tarkoituksena olisi, että virastojen nykyinen henkilöstö siirtyisi tai jäisi tehtäviensä
mukana siihen organisaatioon, johon heidän hoitamansa tehtävät siirtyvät tai jäävät. Lii-
kenne- ja viestintävirasto olisi henkilömäärältään suurin hallinnonalan virasto. Sinne siir-
tyisi alustavan arvion mukaan noin 890 henkilötyövuotta. Väylävirastoon jäisi noin 400
henkilötyövuotta.

Virastorakennetta uudistamalla voimme paremmin palvella kansalaisia ja yrityksiä, hel-
pottaa arkea, lisätä kasvua ja uutta yritystoimintaa sekä edistää yleistä hyvinvointia.

Arvoisa puhemies! Eduskunnalle on nyt annettu hallituksen esitys, johon sisältyvät eh-
dotukset liikenne- ja viestintäministeriön hallinnonalan virastouudistuksen toteuttamises-
ta. Toivon, että esitys saa eduskunnassa myönteisen vastaanoton, jotta voimme toteuttaa
nämä tärkeät uudistukset. — Kiitos.

Toinen varapuhemies Tuula Haatainen:  Avataan keskustelu asiasta.

14.07 Mikko Alatalo kesk: Arvoisa rouva puhemies! Esitetty virastouudistus edistää lii-
kenteen digitaalisten palveluiden ja liiketoiminnan kehittämistä ja rakentamista. Uudistus
vahvistaisi myös tällaista poikkihallinnollisuutta. Se kokoaisi viestintä- ja liikennesektorin
palvelut yhteen helposti lähestyttävään palvelukokonaisuuteen, jota kansalaisten on siis
mahdollista lähestyä.

Väylähallinnon uudistuksessa pitää pitää huoli siitä, että väylien kunnossapitorahoitus
— mukaan lukien alemman tiestön rahoitus — turvataan. Liikenneverkon kunnossapidos-
sa ja kehittämisessä tulee ottaa huomioon raskaan tavaraliikenteen tarpeet, eli teitä ja väy-
liä pitää rakentaa sinne, missä sitä kansantuotetta myös tehdään, eli myös maakuntiin. Yk-
2



Pöytäkirjan asiakohta PTK 49/2018 vp
sityistieverkko tulisi ottaa huomioon tehtäessä valtakunnallista ja maakunnallista valmis-
telua, ajatellaanpa vaikka meidän puuhuoltoa.

Ja todellakin on tärkeää, että Kyberturvallisuuskeskus on mukana tässä. Se on tätä päi-
vää, ja meidän täytyy olla siinä ajankohtaisia, mutta erityisesti toivon sitä, että virastouu-
distus takaa sen, että Suomessa säilyy tasapainoinen aluekehitys ja koko Suomi pysyy asut-
tuna, ja ihmisiä ei keskitetä pelkästään suuriin kaupunkeihin vaan uudistus on myös mah-
dollisuus rakentaa kunnon infraa todella muuallekin Suomeen.

Viraston yhdistämisellä ja toiminnan tehostamisella voidaan edistää myös norminpur-
kua. On kyettävä vielä osoittamaan, mitä säästöä virastouudistuksella tavoitellaan ja miten
sitä mitataan. Ainakin asiantuntijoiden mielipiteet ovat olleet liikennevaliokunnassa tähän
myönteisiä, että tämä kannattaisi tehdä.

Todellakin toivotaan, että tällä voimme tehostaa liikenteen ja viestinnän sektorin toi-
mintaa.

14.09 Timo Heinonen kok: Arvoisa rouva puhemies! — Hyvä ministeri, kiitos esittelys-
tä. — Muutokset ovat suuria tällä liikenteen sektorilla ja viestinnän sektorilla, ja tämä vi-
rastouudistus tulee tähän isoon kokonaisuuteen. Täytyy toivoa, että se onnistuu hyvin.

Liikenne ja viestintä ovat nimittäin erittäin suuressa murroksessa. Digitalisaatio, liiken-
teen palveluajattelu ja liikennemarkkinointi ja sen syntyminen lähentävät merkittävällä ta-
valla tulevaisuudessa ja jo tälläkin hetkellä liikenteen ja viestinnän toimialoja. Tässähän
yhdistetään nyt Trafi ja Viestintävirasto Liikenne- ja viestintävirastoksi tämän virastouu-
distuksen toisena kokonaisuutena. Silloin erottuvat liikenne ja fyysinen väylänpito eli väy-
läinfra toisistaan eri virastoihin, kun Väylävirasto ryhtyy sitten tätä toista puolta hoita-
maan.

Tavoite on minun mielestäni oikeansuuntainen eli vahvistaa tätä kokonaisuutta ja ni-
menomaan yhdistää sitä ajattelua, niin kuin edustaja Alatalo toi esille tämän poikkihallin-
nollisuuden ja rajapintojen rikkomisen. Se on tässä oleellisen tärkeässä roolissa.

Yhteistyötä tarvitaan varmasti jatkossakin, ja silloin tärkeäksi tulee tämä Väylävirasto,
sen rooli tulee olemaan erittäin oleellinen. Tienpidon ohjausmallin toiminnan on onnistut-
tava käytännössäkin, että tämä kokonaisuus saadaan toimivaksi. Väyläverkkoa tulee kehit-
tää. 

Ja olen tyytyväinen siihen, että, ministeri Berner, olette aktiivisesti nostanut esille tätä
korjausvelkakysymystä ja myös näitä isoja hankkeita ja sitä, että myös tulevilla vaalikau-
silla pitää jatkaa tätä korjausvelan umpeen kuromista. Tarve on ehkä 200—400 miljoonaa
vuositasolla, että me pystymme pitämään huolta meidän tieverkostamme. Olen iloinen,
että teidän aikananne tähän on tartuttu.

14.11 Markku Pakkanen kesk: Arvoisa rouva puhemies! Uudistuksen tuulet puhaltavat
liikennesektorille, ja se on hyvä näin. Tulevaisuus vaatii uudistuksia myös virastojen teh-
tävänjaossa, ja on tärkeää, että turvallisuus ja älyliikenne ja sääntely ja lupaviranomaiset
keskittyvät saman viraston ja hallinnon alle tulevaisuudessa. Tulee oikeanmukainen tilan-
nekuva ja asioiden hallittavuus on parempaa. 

Tärkeää tässä muun muassa on myös se, että Väylävirasto — johon, kuten tuossa esitte-
lypuheenvuorossa kuultiin, sisältyy 400 henkilötyövuotta — tulee hallitsemaan tie-, rata-
ja meriliikenteen väyliä, ja niiden kehittäminen on tulevaisuudessa Väyläviraston tärkein
tehtävä. Hyvä yhteistyö maakuntien ja kuntien päättäjien kanssa on tärkeää ja toivonkin,
3



Pöytäkirjan asiakohta PTK 49/2018 vp
että maakuntauudistuksen myötä Väyläviraston ja maakuntien hyvä yhteistyö lähtee liik-
keelle. Näin saadaan Suomen perusväylät ja miksei nämä isommatkin väylät hyvään kun-
toon. Väylävirastolle kuuluvat myös tiesopimukset ja ylläpito. Näissä asioissa maakuntien
tehtävä ja merkitys kasvavat. 

Haluaisinkin kysyä ministeriltä: auttaako Väyläviraston perustaminen tulevaisuudessa
myös tähän rahoitusongelmaan, millä näitä perustienpidon ja suurempien investointien ra-
hoituksia tehdään, ja mahdollistaako tämmöinen virastouudistus helpommin tämän rahoi-
tuksen valmistelun? Tässä suunnitteluvaiheessa virastojen välinen yksimielisyys on myös
hyvä, koska sillä taataan, että työpaikoilla, jotka uusiin virastoihin siirtyvät, henkilökunta
mielellään lähtee tähän uudistukseen mukaan, kun valmistelua tehdään yksimielisesti.

14.13 Ari Torniainen kesk: Arvoisa rouva puhemies! Liikenne ja viestintä on aivan maa-
ilmanlaajuisesti todella suuressa murroksessa, ja kehitystä tapahtuu valtavasti, ja Suomen
on oltava myöskin tässä kehityksessä mukana, ja kiitos liikenneministeri Bernerille näistä
tehtävistä, mitä olette tehneet. Suomi on etujoukossa muutoksessa. Tällä hallituksen esi-
tyksellä, tällä uudistuksella vastataan liikenteen ja viestinnän murrokseen, mikä on tapah-
tumassa. Liikenne- ja viestintäpalvelut nivoutuvat nykyistä tiiviimmin yhteen ja ovat oike-
astaan yhtä kokonaisuutta ja muodostavat toisiaan tukevan kokonaisuuden. Tärkeää on
edistää myös tulevaisuudessa hallinnon tuottavuutta, sujuvoittaa sääntelyä ja myös turvata
ihmisille luotettavat ja sujuvat liikenneverkot koko Suomessa, nimenomaan koko Suomes-
sa. 

Tämä uudistus on erittäin laaja ja koskee paljon henkilökuntaa myöskin. Tuo hallituk-
sen esitys, 1 760 sivua, on iso lakipaketti, ja sen kahlaaminen ja läpikäyminen vaatii aikaa,
ja sieltä löytyy varmasti asioita hyvinkin paljon. Tärkeää omasta mielestäni on se, että
myöskin henkilöstö ja henkilökunta pidetään tässä uudistuksessa tiiviisti mukana ja kaik-
kien työpaikat turvataan myöskin tulevaisuudessa. 

Tällä hallituksen esityksellä ei varsinaisesti ole yhteyttä maakuntauudistukseen, mutta
omasta mielestäni se sopii tähän aikaan ja tähän tilanteeseen erittäin hyvin, ja on nyt ni-
menomaan tärkeää, että tässä yhteydessä, tässä tilanteessa tehdään myöskin tämä virasto-
uudistus. 

Virastojen tehtävienjaon tulee olla myöskin jatkossa selkeää. Ne ovat tulossa selkeiksi,
ja myöskin tarvitaan poikkihallinnollista yhteistyötä virastojen kesken, niin kuin täällä on
aikaisemmissa puheenvuoroissa jo tullut esille. 

Väylävirasto tulee olemaan erittäin tärkeä toimija tulevaisuudessakin, ja toivon, että
sieltä saatava tieto on aina ajankohtaista ja ajanhenkistä koko ajan ja että ihmiset, kansa-
laiset saavat myöskin tietoa tästä uudistuksesta ja viraston toiminnasta. 

14.16 Jari Myllykoski vas:  Arvoisa rouva puhemies! Esitys sinällään on varmasti juuri
sellainen kuin nykypäivänä tarvitsee olla, eli toimintoja tehostetaan, pystytään tekemään
aina enemmän ja enemmän poikkihallinnollista yhteistyötä, jotta voimavaroja ei haaskata
kaksinkertaisen työn tekemiseen, ja silloin tämä on todella hyvä esitys. On tärkeätä poistaa
sitä ministeri Bernerinkin esille tuomaa asiaa, ettei ole tämmöisiä siiloja vaan me pystym-
me tekemään yhdessä näitä asioita. Ja nimenomaan toistan vielä: tämän kaksinkertaisen
työn tekemisen poistaminen on todella tärkeätä.

Mutta osaltaan ajattelen sitä, että tässä valmisteluvaiheessa tämä on ollut niitten lausun-
tokierroksien jälkeen, ja mitä on niitä kommentteja ollut, hirvittävän yksituumainen. Sil-
4



Pöytäkirjan asiakohta PTK 49/2018 vp
loin pitäisi liputtaa, että nyt asiat ovat menossa oikeaan suuntaan, mutta silloin sitä aina ru-
peaa miettimään, ovatko tavoitteet olleet riittäviä toimintojen tehostamiseksi, jos kukaan ei
ajattele, että ollaanko minulta viemässä jotakin, mitenkä minun työtehtäväni tulevat muut-
tumaan.

Siinä mielessä vähän suhtaudun kriittisesti ja erityisesti yhdeltä kohdin olen erittäinkin
kriittinen, että meillä tässä tulevassa virastossa on sisään uitettu osakeyhtiö, kun liikenteen
palveluitten yhtiöittäminen toteutuu samaan aikaan. Meillä ei ole vielä minkäänlaista toi-
mintakulttuurinäkemystä eikä vaikutusten arviointia siitä, kuinka liikenteen palveluitten
yhtiöittäminen tulee olemaan siellä sisällä, viraston sisällä. Minä nyt haluan täsmentää, että
viraston sisällä toimii osakeyhtiölain piirissä oleva osakeyhtiö. Kun osakeyhtiölaki edel-
lyttää, minkälaisia sopimuksia tehdään, kuinka tehdään, niin toivoisin, että ministeri voisi
hälventää niitä edustajan epäluuloja, että ollaanko harkittu, kuinka tämä kokonaisuus vie-
dään.

Nyt ollaan menossa kovalla kiireellä. Meillä tehdään liikennepolitiikassa erittäin nopei-
ta päätöksentekoja. Ei ainakaan voi sanoa, että tällä kaudella raiteet olisivat olleet kovin
mutkalla, vaan ollaan menty todella kiivasta vauhtia eteenpäin ilman, että arvioidaan, mitä
kaikkea on tapahtumassa. En voi tietysti olla epäilemättä, etteikö tässä olisi ideologista
taustaa sille, että me haluamme yhtiöittämiskehityksen ja vauhdittaa sitä, että syntyy yhti-
öitä, ja yksityistäminen menee vauhdilla eteenpäin ilman, että sitä arvioidaan, mitä ja kuin-
ka tämä sitten vaikuttaa kaiken kaikkiaan tähän ja hyviin järjestelmiin, joita on esimerkiksi
raideliikenteessä, kun tätä koko vyyhtiä viedään isosti ja jokaisella sektorilla eteenpäin.

14.20 Jukka Kopra kok: Arvoisa rouva puhemies! Yhteiskunta asettaa yrityksille, yksi-
tyisille ihmisille tietynlaisen velvoitteen, että aina tuottavuutta pitää parantaa ja pitää uu-
siutua ja aina pitää pyrkiä parempaan. On hyvä, että myös meidän hallintomme tekee tätä
samaa: pitää kehittää, pitää uudistua, hallintorakenteita pitää suoraviivaistaa ja tässä ta-
pauksessa järkiperäistää tehtävänjaon mukaan. Tämä esitys on hyvä, se selkiyttää virasto-
jen toiminta-alaa, selkiyttää niiden tehtävänjakoa ja edistää myös hallitusohjelman mukai-
sesti norminpurkua.

Lausuntokierroksella tähän esitykseen saatiin erityyppisiä vastauksia, ja on selvää, että
eduskuntakäsittelyssä ja valiokuntakäsittelyssä pitää huolellisesti perata tämä esityskoko-
naisuus läpi ja katsoa, että kaikki pykälät ovat asianmukaisesti kohdallaan. Edelleen, nyt
kun meillä liikennesektorilla on suuria muutoksia, lait liikenteen palveluista astuvat voi-
maan ja niitä vielä sorvataan, sitten maakuntauudistus on tulossa, voi todeta, että merkittä-
vä osa tällä hetkellä tästä hallinnonalasta on muutosprosessin kourissa. Ja nyt kun me ase-
tamme myös tämän virastorakenteen, joka tätä muutosprosessia monesti hallitsee ja joka
toteuttaa näitä toimia, itseensä muutosprosessiin on kiinnitettävä erityistä huomiota muu-
toksen toteutuksen johtamiseen, niin että homma pysyy hanskassa, että kaikki menee niin
kuin on suunniteltu ja tapahtuu asianmukaisesti, ettei tule ylilyöntejä eikä sitten jää huo-
maamatta mitään asioita, kun paljon kerran tapahtuu yhtä aikaa.

————

Toinen varapuhemies Tuula Haatainen: Arvoisat kansanedustajat! Ilmoitan, että Islan-
nin tasavallan presidentti Jóhannesson seurueineen on saapunut seuraamaan täysistuntoa.
5



Pöytäkirjan asiakohta PTK 49/2018 vp
Eduskunnan puolesta lausun arvoisat vieraat tervetulleiksi eduskuntaan. [Suosionosoituk-
sia]

————

Toinen varapuhemies Tuula Haatainen: Mennään takaisin puhujalistaan.

14.22 Hannu Hoskonen kesk: Arvoisa rouva puhemies! Tämä uudistus on ihan normaa-
lia hallinnon kehittämistä, joka tähtää siihen, että Suomessa olisi yhä paremmat liiken-
neolosuhteet tulevina vuosina. On muistettava se asia, että digitalisaatiohan etenee joka ta-
pauksessa, mikä tarkoittaa myös sitä, että päätöksiä pystytään tekemään nopeammin ja
käyttämään hyödyksi näitä nykyajan tietojenkäsittelyvälineitä. Siinä ei ole mitään pahaa,
se on tätä päivää ja siitä on otettava kaikki hyöty irti.

Tiet, radat, yleensä liikenneväylät, vesiväylät, ne ovat tämän maan menestyksen tae, ja
toivon, että näiden tämän kevään kokemusten jälkeen ymmärrämme sen, kun on ollut vai-
kea kelirikkokevät, että pidämme omat liikenneväylämme kunnossa Helsingistä Utsjoelle
saakka. Esimerkiksi biotalouden puolella me tänä päivänä tiedämme sen, että esimerkiksi
puun kuljetukset vaativat ympärivuotisen kuljetusväylien toiminnan. Siihen tarvitaan
alempaa tieverkkoa, rautateitä. 

Siitä olen hieman murheellinen, että sisävesireittien käytön huomiointi on jäänyt mie-
lestäni liian vähälle, koska tosiasiassa, jos haluamme kuljettaa tässä maassa yhä enemmän
esimerkiksi puutavaraa tai muuta raskasta liikennettä, sehän toki pitäisikin siirtää sinne ve-
siväylille mahdollisimman paljon, koska se säästäisi tieverkkoa huomattavasti. Ja puutava-
ran kuljetukset nimenomaan ovat perinteisesti olleet vesireiteillä tapahtuvia, ennen uittoi-
na. Tämän päivän tekniikka vaatisi parempia laivoja. Siihenkin meillä on tekniikka ole-
massa, jos haluamme vain sen toteuttaa.

Mutta tärkeää on kuitenkin se, että laitamme tieverkon kuntoon ihan huippuväylistä lu-
kien, ne tärkeimmät liikenneväylät, valtatiet, mutta myös alempi tieverkko vaatii selkeän
suunnanmuutoksen siksi, että meillä tänä päivänä alemman tieverkon kunto rapautuu koko
ajan. Me tarvitsemme selkeän suunnanmuutoksen, ja uskon, että näillä uusilla mahdolli-
suuksilla siihen ongelmaan pystytään tarttumaan. Alempi tieverkko tarvitsee selkeästi
tiehöylien käyttöön ottamisen. Sehän oli aikoinaan valtavirta, miten tämä homma tehtiin.
Soratiet pidettiin tiehöylillä kunnossa. Tänä päivänä ne ovat melkein hävinneet suomalais-
ten tieverkolta. Tämän takia toivon, että nyt uuden ajan koittaessa tämä asia sisäistetään ja
laitetaan se soratieverkko kuntoon, koska joka ainoa puumotti, jokainen raaka-ainevirta
lähtee käytännössä alemman tieverkon varrelta liikenteeseen. Jos kuljetukset eivät kulje, ei
jalostus, toiminta eikä jakelukaan toimi. Tämän takia nyt olemme erittäin tärkeiden asioi-
den äärellä.

Arvoisa rouva puhemies! Lopuksi haluan nostaa esille vielä tämän digitaalisuuden: ai-
van erinomainen asia. Keinoäly tulee, tekniikka kehittyy valtavaa vauhtia, mutta se ei pää-
se tässä maassa oikeuksiinsa, ellemme pysty rakentamaan tähän maahan koko maan katta-
vaa valokuituverkkoa. Se on jo nähty maakunnissa ihan selkeästi, että langattomalla ver-
kolla se homma ei vain onnistu, semmoista linkkiverkostoa tähän maahan ei pysty raken-
tamaan. Mutta kun rakennamme, ja valtio ottaa siihen vahvasti osaa, että rakennamme
koko maahan kattavan, valokuitutekniikkaan perustuvan nykyaikaisen tietoverkkojärjes-
telmän, silloin onnistumme.
6



Pöytäkirjan asiakohta PTK 49/2018 vp
14.25 Tytti Tuppurainen sd:  Arvoisa rouva puhemies! Maamme hallitus muokkaa
maamme hallintoa täysin uusiksi monin paikoin, ja nyt on eduskunnan lähetekeskusteluun
tuotu esitys, joka koskee Liikenne- ja viestintäviraston perustamista. Tässä hallituksen esi-
tyksessä esitetään Liikenteen turvallisuusviraston, Viestintäviraston sekä myös Liikenne-
viraston tiettyjen toimintojen yhdistämistä, ja täten siis luotaisiin tämä uusi mainittu viras-
to eli Liikenne- ja viestintävirasto. Perusteluita tälle on tietysti hyviä, muun muassa tode-
taan, että tavoite on parantaa hallinnon tuottavuutta ja vaikuttavuutta käyttämällä moni-
puolisemmin ja tehokkaammin resursseja, pitäisi saada synergiaetuja ja tietysti vastata pa-
remmin muuttuneeseen toimintaympäristöön. Nämä ovat kannatettavia ja hyviä tavoitteita.

Mutta mitä tulee tämän uuden viraston, Liikenne- ja viestintäviraston, perustamiseen,
niin kiinnittäisin huomiota tämän tulevan viraston sisäiseen organisaatioon ja erityisesti
siihen, miten Viestintäviraston alaisuuteen tähän asti kuuluneet tehtävät tullaan tässä uu-
dessa virastossa järjestämään. Kun otetaan huomioon se, että uuteen virastoon siirrettäisiin
Liikenteen turvallisuusviraston tehtävät — ja tämä kyseinen virasto on henkilöstömääräl-
tään lähes kaksi ja puoli kertaa suurempi kuin Viestintävirasto — niin olisi siis hyvä saada
vähän selvennystä ja tarkennusta siihen, miten tehtävät oikein kyetään järjestämään tässä
uudessa perustettavassa virastossa.

14.27 Eero Lehti kok: Arvoisa rouva puhemies! Liikenneverkko on kunnossa, minulla ei
oikeastaan siitä ole juurikaan huomauttamista. Se taso, millä maa on sitä hoitanut, riittää
minulle mutta ei välttämättä ammattiliikenteelle, jossa vaatimukset ovat huomattavasti ko-
vemmat. 

Se, mikä kokonaisuuden kannalta on sitten ärsyttänyt, on se, että nämä säännökset, mil-
lä verkostoa käytetään, ovat jääneet mielestäni kehityksestä jälkeen. On esimerkiksi kau-
punkialueella kaksikaistaisia teitä, katuja, jossa sitten bussikuski ja bussinkuljetus ja taksi
saavat liikennöidä, mutta käyttöaste on varmaan alle 5 prosentin luokkaa. Kyllä bussin lii-
kennöintiä voidaan helpottaa myös siten, että muilla on väistämisvelvollisuus mutta että
kaistalla saa ajaa. Yhdysvalloissa esimerkiksi moottoriteillä saa ajaa silloin tietyllä tavalla
toista kaistaa, jossa liikenne kulkee nopeammin — jos henkilöautossa on useampi kuin
kaksi henkilöä.

Samoin sitten on ihmetyttänyt se, miten monissa maissa annetaan ajokortti 16-vuotiaal-
le, mutta Suomessa sen ikäisiä vanhemmat saavat sitten viedä erilaisiin tilaisuuksiin, jää-
kiekkoharjoituksiin ynnä muihin. Tämä puoli — tekisi mieli sanoa — vaatii myös tarkas-
telua, jotta verkko saataisiin järkevään käyttöön. 

Mutta sitten haasteita on näköpiirissä ennen kaikkea tällä viestinnän puolella, jossa, voi-
si sanoa, koko toimiala on murroksessa ja se lopputulos saattaa olla myös sananvapauden
kannalta jo kyseenalainen, jos alalta poistuu huomattava määrä sellaisia, jotka mahdollis-
tavat erilaisten mielipiteiden esille tulemista.

14.29 Jyrki Kasvi vihr: Arvoisa puhemies! Historian pyörät pyörivät, ja joskus palataan
takaisin alkupisteeseen. Ei nimittäin ole sattumaa, että liikenne ja viestintä ovat samassa
ministeriössä, samassa valiokunnassa ja pian myös samassa virastossa. Nykyaikainen tie-
toliikenne nimittäin syntyi alkujaan junaliikenteen tarpeisiin, kun asemien välille tuli tarve
välittää tietoja junien liikkeistä. 

Liikenteen ja viestinnän yhteys on jälleen ajankohtainen nyt, kun digitalisaatio on mul-
listamassa myös perinteisen liikenteen rakenteita ja liiketoimintamalleja vähintään yhtä
7



Pöytäkirjan asiakohta PTK 49/2018 vp
perusteellisesti kuin juna aikanaan tai polttomoottori tiestössä. Jo nykyaikaiset henkilöau-
tot ovat yhtä paljon tietotekniikkaa kuin ajoneuvoja, 2020-luvun autonomisista autoista,
laivoista ja lentolaitteista nyt sitten puhumattakaan. Ja siinä maailmassa, 2020-luvulla, tie-
toliikenteen ja tekniikan turvallisuus on kriittistä tosiaan myös liikenteen turvallisuudelle,
ja siksi tämä liikenteen ja viestinnän osaaminen ja kokoaminen on hyvinkin perusteltua.
Tunnetusti sitten ongelmat piilevät siellä yksityiskohdissa, mutta sitä vartenhan meillä
tuolla valiokunnassa näitä kuullaan.

14.30 Markku Eestilä kok:  Arvoisa rouva puhemies! Edustaja Kasvilla oli erinomainen
puheenvuoro: näin näitä hallinnon uudistuksia täytyy tehdä ja seurata sitä kehitystä, mikä
yhteiskunnassa on väistämätöntä, ja silloin kun kaikki tehtävät ovat saman viraston alla,
niin kyllä se johtaminen ja koordinaatio on aina parempaa kuin eri virastojen alla oleva toi-
minta.

Minun mielestäni ministeri on pannut tuulemaan ja erinomaisia uudistuksia on tehty ni-
menomaan tällä hallituskaudella. Itse olen iloinen siitä, että liikenne on saanut ikään kuin
aika uuden aseman koko yhteiskunnan kehittämisessä ja nimenomaan suuret liikennehank-
keet eivät ole pelkkiä liikennehankkeita, vaan ne ovat myös elinkeinoelämän kehittämis-
hankkeita, asumisen kehittämishankkeita ja muita. Ja nyt kun parlamentaarisesti eli kaikki
puolueet ovat nähneet tarpeellisena, että me teemme nimenomaan parlamentaarisesti 12-
vuotisen liikennejärjestelmäsuunnitelman, niin minun mielestäni tämä virastouudistus tu-
kee tätä 12-vuotista järjestelmää. On tärkeää, että meillä sitten aikanaan on hahmotelma,
mitä me tässä maassa teemme, koska viraston pitää tietää, mitä suunnitella, ettei suunnitel-
la turhaan ja sitten toteutetaan. Siinä mielessä pidän tätä uudistusta hyvänä.

14.31 Hannu Hoskonen kesk: Arvoisa rouva puhemies! Sen verran vielä liikenteestä li-
sää, että alemman tieverkon osalta on syytä muistaa se, että tämän päivän Suomessa meillä
edelleen on olemassa se mahdollisuus, että joka puolella Suomea meillä löytyy erittäin pä-
teviä, osaavia urakoitsijoita, jotka pystyvät alemman tieverkon kunnon hoitamaan. Omas-
ta kotimaakunnastani ja sillä kokemuksella asiaa tarkastellen uskon ja olen ihan varma sii-
tä, että näillä urakoitsijoilla, jotka asuvat siellä paikan päällä, on se tietotaito ja ennen kaik-
kea osaaminen ja kalusto. Tänä päivänä on niin, voi sanoa, että me emme enää tarvitse ko-
vin paljon lisää mitään uusia ideoita siihen hommaan. Totta kai digitekniikka helpottaa esi-
merkiksi urakointisopimuksia ynnä muuta tällaista byrokratiaa, mutta se iso kuva on kui-
tenkin esimerkiksi puutavaran kuljetuksissa se, että kun sääolosuhteet muuttuvat, niin
nykyinen urakoitsijaporukka pystyy reagoimaan siihen tienhoitoon erittäin nopeasti: jopa
ihan muutamien minuuttien varoitusajalla, jos tilanne huononee, pystytään tieverkko lait-
tamaan nopeasti kuntoon. Toivon, että tämä asia huomioidaan nyt uuden lain voimaan tul-
len entistä paremmin, koska se on se ongelma, joka on maaseutukunnissa aiheuttanut suur-
ta huolta. Esimerkiksi koulukuljetusten ja hätäkuljetusten — paloautojen, pelastuslaitok-
sen käyttämän kaluston — kohdalla on monessa tapauksessa jäänyt vähän kesken se me-
neminen, kun tie on ollut huonossa kunnossa. Näin ei saa käydä. Meillä on siihen olemassa
tekniikka, meillä on osaaminen, meillä on kalusto — sinällään ei ole ongelmaa.

Toinen asia, mikä on huomioitava myös, on se, että kun rataverkkoa kehitetään, niin ni-
menomaan raskaat kuljetuksethan pitää mahdollisuuksien mukaan saada sinne rautapyöril-
le, ja sitten toivon, että tulevaisuudessa saataisiin vihdoin ja viimein sisävesireittien käyttö
paljon paljon runsaammaksi kuin se tänä päivänä on. Totta kai se, että me olemme venä-
8



Pöytäkirjan asiakohta PTK 49/2018 vp
läisistä riippuvaisia Saimaan kanavan takia, on meille semmoinen asia, josta me emme nä-
köjään millään pääse irti. Jos meillä olisi kansakuntana viisautta, niin meidän pitäisi raken-
taa kylmästi Kymijoen kanava, hakea siihen TEN-verkosta rahaa, ja yhtä lailla rakennet-
taisiin Jäämeren yhteys, koska pitkässä juoksussa tosiasia tässä maailmassa on kuitenkin
se, että katsokaapa kaikkia niitä valtioita, joilla on ollut mahdollisuus harjoittaa sisävesilii-
kennettä, istukaapa vaikka Tonavan rannalla hetken aikaa: Mitä siellä tapahtuu? Siellä me-
nee toki iso, leveä joki, jossa on likaista vettä, mutta siellä on myös valtava jokiliikenne, ai-
van valtava liikenne. Kuvitelkaapa sellaisen liikenteen nousevan maanteille. Siitähän tuli-
si täydellinen liikennekatastrofi. Elikkä siellä on osattu tämä homma käyttää, ja kun niin on
tehty Venäjällä, niin tehdään Ruotsissa, niin tehdään Saksassa, niin minkä tautta se ei meil-
lä toimi? Se on täysin mahdollista ja erittäin kustannustehokasta, ja ennen kaikkea vesitie-
hän on tunnetusti semmoinen tie, joka ei tunne kelirikkoa, ei kesällä eikä talvella, ei kum-
panakaan aikana.

14.34 Markku Eestilä kok: Arvoisa rouva puhemies! Kaksi pientä asiaa vielä.
Pidän hyvänä, että tässä hallituksen esityksessä on, kuten edellisessäkin Liikenneviras-

to-laissa, 1 §, jossa on mainittu alueiden ja elinkeinoelämän tasapuolinen kehittäminen. Se
on erittäin tärkeätä, että virasto tuntee tämänkin asian ja kun näitä suunnitelmia tehdään,
niin otetaan sitten Lappi huomioon, otetaan Länsi-Suomi huomioon, otetaan pääkaupunki-
seutu huomioon, Etelä-Suomi ja tietenkin Itä-Suomi, että kaikki nämä tulevat tasapuolises-
ti otettua huomioon ja suunnitelmat ovat kattavia.

Toinen asia, mihin haluaisin vielä kiinnittää huomiota: Näitä uudistuksia kieltämättä on
nyt aika paljon. On maakuntauudistus — siellä on liikenne merkittävässä roolissa — ja kun
sitten meillä tulee nämä virastouudistukset, niin luulisin, että valiokunnassa saattaisi olla
hyvä katsoa, että nämä vastuut on kohdennettu selvästi jollekin tietylle taholle, ettei käy
niin, että on kahta tai kolmea eri tahoa, minne sittenkin vastuut ikään kuin kaatuvat ja koh-
distuvat, koska tämmöisestä kaksipäisestä tai kolmepäisestä johtajuudesta ei käytännössä
kyllä hyvä seuraa. Toivon, että nämä vastuukysymykset sitten valiokunnassa — mikäli nii-
tä on tarve jollakin tavalla muotoilla uudelleen — ovat yksiselitteiset ja kohdennetut suo-
raan tietylle taholle.

14.35 Kari Uotila vas:  Arvoisa rouva puhemies! Aluksi kyllä täytyy yhtyä tuohon edus-
taja Hoskosen näkemykseen. Kyllä aikoinaan täällä eduskunnassakin toimi hyvin vahvasti
niin sanottu kanavapuolue, ja itsekin siinä taisin 90-luvun loppupuolella olla mukana, ja
kovasti puhuttiin vesiliikenteen edistämisestä. Nyt kun nämä ympäristönäkökulmat ja lii-
kenteelle asetetut mittavat päästötavoitteet ovat edessämme, niin on pikkasen jäänyt pie-
neen huomioon tämä vesiliikennemahdollisuus.

Muuten tältä osin, tähän uudistukseen liittyen ja kaikkeen siihen, että liikennepolitiikka
tulee uudistumaan ja tulee kokemaan todella isoja muutoksia — ja niihin mahdollisuuksiin
pitää tarttua — kaksi isoa asiaa minun mielestäni pitää muistaa pitää mielessä, ja ne ovat
osittain toteutumassa.

Ensimmäinen on se, että pitää olla pitkäjänteisyyttä, pitää olla pitkät näköalat ja pitää
olla suunnitelmallisuutta ja yhdessä tekemistä. Tässä on tehty liikennepolitiikassa hyvin
paljon hyviä strategioita: niitä tulee ja menee, ne pistetään hyllyyn, sitten kymmenen vuo-
den päästä tehdään taas jonkun liikennemuodon uusi strategia. Kyllä tähän pitää saada jä-
mäkkyyttä, ja siinä varmaan tämä virastouudistus osittain tätä tavoitetta palvelee.
9



Pöytäkirjan asiakohta PTK 49/2018 vp
Mutta se toinen seikka, mihinkä täällä aikaisemmin edustaja Myllykoski jo viittasi, on,
että kun tehdään näitä isoja yhteiskunnallisia uudistuksia, puhutaan sitten sotesta tai puhu-
taan vaikka energiaverkosta tai puhutaan liikennepolitiikasta, niin kyllä täytyy muistaa se,
että kun me edustamme täällä kansanvaltaa valtiopäiville kokoontuneena eduskuntana,
niin meidän kyllä pitää kantaa huolta siitä, mikä on julkisen vallan ja julkisen sektorin roo-
li näiden uudistuksien vetureina, ohjaajina ja isäntinä. Elikkä ei saa olla liian innokas ja
mennä siihen, että julkinen sektori ja kansanvallan rooli niin liikennepolitiikan kuin mui-
denkin uudistusten viimekätisenä ohjaajana ja moottorina ei säilyisi. Siitä kannan välillä
huolta, kun on innokkuutta vähän liikaakin.

14.38 Markku Pakkanen kesk:  Arvoisa rouva puhemies! Näin keväällä on intoa var-
maan uudistaa, ja se on tietenkin hyvä: kevät on kasvun aikaa, ja sillä lailla.

Haluan itse kumipyörä- ja raideliikenteen ystävänä nostaa keskusteluun myös tämän ka-
nava-asian, mikä täällä on kahdessa puheenvuorossa mainittu. Saimaan kanava on tieten-
kin koko Suomen valtiolle erittäin tärkeä väyläyhteys, mutta itse haluaisin puhua tästä Ky-
mijoen kanavoinnista, minkä edustaja Hoskonen tuossa nosti. Nythän meillä on lopullista
päätöstä vaille Kimolan kanavahanke, ja toivon, että hallitukselta löytyy ymmärrystä sii-
hen lisärahoitukseen, mikä Kimolan kanavan yhteydessä on. Siellähän vanhat nippunostu-
rit uusitaan. Se, että tuleeko aikanaan Kymijoen kanavointi sitten, niin kuin tuossa edustaja
Hoskonen arvioi, on varmaan tulevaisuutta, mutta tällä hetkellä ainakin tämä Kimolan ka-
navahanke on tärkeää saada eteenpäin, ja toivon, että hallitukselta löytyy sille hankkeelle
myötämielistä ymmärtämystä.

14.39 Jukka Kopra kok: Arvoisa rouva puhemies! Kun täällä nyt uudelle virastolle anne-
taan kovasti tehtäväksi kanava-asian ratkaisuja ja niiden kehittämistä, en malta olla muis-
tuttamatta, että Saimaan kanava on Järvi-Suomen valtasuoni maailmalle ja hyvin korkealta
pohjoisesta vientituotteita viedään maailmalle ja tuodaan maailmalta ja viedään pohjoi-
seen Suomeen ja se on näin ollen vientimme ja yleensäkin elon kannalta erittäin tärkeä väy-
lä. Saimaan kanavan sulkuportit tulisi uudistaa. Niitä sulkualtaita tulisi pidentää, ja siihen
tarvitaan lähitulevaisuudessa valtion rahoitusta. Jos näitä toimia, huoltotoimia ja kehitys-
toimia, ei siellä tehdä, on suuri vaara, että tämän väylän merkitys pienenee, sillä kaluston
— tarkoitan tällä aluskalustoa maailmalla — koko kasvaa, ja uudet laivat eivät välttämättä
enää nykyisiin kanava-altaisiin mahdu. Näin ollen on tärkeää, että nämä kehityshankkeet
huomioidaan jatkossa ja toteutetaan myöskin, jotta tämä merkittävä vesiväylä säilyy yhtä
tärkeänä Suomelle kuin tähänkin asti.

14.40 Hannu Hoskonen kesk: Arvoisa rouva puhemies! Siinäpä se juuri on, mitä edusta-
ja Kopra sanoi. Meillä ovat nämä sulkuvälit liian lyhyet jo tänä päivänä, ja se laivakalusto,
millä tällä hetkellä sisävesillä kuljetetaan, on erittäin vanhanaikaista. Tässä on kaikista
kummallisinta se, että meiltä löytyy tästä maasta valmiit suunnitelmat uusien sisävesilai-
vojen rakentamiselle, täysin valmiit piirustukset — suomalaista huipputekniikkaa, kulkee
kesällä ja talvella, ei tarvitse mitään avustajia talvellakaan sisävesillä kulkiessaan, koska se
murtaa itse väylänsä auki, pystyy kuormaamaan, lastaamaan lähes itsenäisesti, käytännöl-
lisesti katsoen tekniikaltaan suomalaista huipputekniikkaa ja käytännöllisesti katsoen lä-
hes huoltovapaata. Se huolto, mikä tehdään, on nopeasti tehtävissä, ja valtava kuljetuska-
pasiteetti lisää. Tämä on jäänyt täysin olemattomalle huomiolle.
10



Pöytäkirjan asiakohta PTK 49/2018 vp
Arvoisat edustajakollegat, kun seuraavan kerran menette kuuntelemaan metsäteollisuu-
den seminaaria jonnekin juhliin, kuunnelkaapa, mitä isot metsäteollisuuden pomot tänä
päivänä valittavat siellä. Ensimmäinen valituksen aihe on yleensä peitellysti sanottuna se,
että me häviämme kilpailijamaille kuljetuskustannuksissa. Nimenomaan, kun kumipyöril-
le kaikki on siirretty, se on tänäkin keväänä osoittanut sen tuhannen kertaa, että kelirikon
takia meillä seisovat isot tehtaat kohta raaka-ainepulan takia.

Kustannukset nousevat koko ajan, kun esimerkiksi Ruotsissa, joka tekee myös sisävesi-
kuljetuksia ja rautatiekuljetuksia, kustannukset laskevat ja he menevät meistä kilpailussa
ohi. Saman tekee Saksa, samoin tekee Venäjä. Siellä valtavia määriä kuljetetaan ja yksik-
kökustannus on todella pieni. Tästähän metsäteollisuus koko ajan meille itkee. Ottakaa
huomioon esimerkiksi vaikka biovoimalaitos. Iso laiva pystyy kuljettamaan 10 000 kuu-
tiota haketta kerralla. Laskekaapa rekkakuormina 100 kuutiota per rekka, miten valtava ka-
pasiteetti yhteen laivaan sisältyy, ja kaikki kotimaista tekniikkaa. Tätä minä olen ihmetel-
lyt.

Arvoisa rouva puhemies! Rohkenin ottaa tämän esille, koska tämä minua kiusaa niin
valtavasti. Meillä on maailman paras sisävesiverkosto. Ei missään muussa maailman
maassa tällaista sisävesireitistöä ole kuin meillä on, ei missään, ja me täällä vain rakennam-
me yhä parempia teitä. Niitä tarvitaan autoliikenteelle. Mutta minkä tautta me raskasta lii-
kennettä emme voisi siirtää sinne, missä se kuljetus on kannattavaa ja ennen kaikkea ym-
päristöystävällistä? Se on maailman paras ja ympäristöystävällisin kuljetusmuoto.

Toinen varapuhemies Tuula Haatainen:  Haluaako ministeri Berner vastata? — Vas-
tauspuheenvuoro 5 minuuttia.

14.42 Liikenne- ja viestintäministeri Anne Berner:  Rouva puhemies! Liikenteen ja
viestinnän yhä suurempi integraatio toisiinsa on juuri se, mistä edustaja Kasvi täällä mai-
nitsi, ja se tulee synnyttämään meille merkittävää muutosta liikenteen palveluihin ja mark-
kinoihin. Tällä virastouudistuksella pyritään huolehtimaan siitä, että meillä syntyvät pal-
velut yhden luukun periaatteella nimenomaan digitalisaation ja lupa- ja sääntelymenette-
lyiden osalta yhteen paikkaan. 

Samanaikaisesti väyläverkosta meillä on entistä enemmän huolta tulevaisuudessa. Meil-
lä kasvaa korjausvelka, meidän kykymme huolehtia meidän kehittämisinvestoinneistam-
me on selkeästi heikentynyt, ja meillä on tarvetta tehostamiseen, kun me puhumme mei-
dän väyläverkkomme omistamisesta. 

Virastouudistuksessa on tarkoitus huolehtia siitä, että meillä toisaalta vahvistuu meidän
väyläverkkomme osalta meidän kunnossapitomme, omistajuutemme ja kehittämisemme ja
että meillä sitten samanaikaisesti myöskin vahvistuu se, että vastaamme ajan palveluihin.
Virastouudistusta ei kuitenkaan tule nähdä yksinään, vaan sen rinnalla kulkee yksityistie-
lain muutos, maantielain muutos ja moni muu asia, jotka tukevat tätä isoa kokonaisuutta.
Onkin tärkeää, että nämä viedään yhtäaikaisesti eteenpäin. 

Virastouudistus ei itsessään tuo lisärahaa mutta tehostaa toimintaa ja tuottaa myöskin re-
aaliaikaista tietoa merkittävästi. Myöskin laki liikenteen palveluista tukee sääntelyn osalta
rekistereiden pitoa.

Tämän virastouudistuksen yhteydessä ei synnytetä yhtään osakeyhtiötä osaksi virasto-
uudistusta, eikä virastojen sisällä ole yhtään osakeyhtiötä. Tätä ei ole tehty kovalla kiireel-
lä vaan tätä on tehty kahdessa vaiheessa ja tätä on tehty henkilöstön voimalla yhteistyössä.
11



Pöytäkirjan asiakohta PTK 49/2018 vp
Ehkä siksi se on myös ollut niin yksimielinen ja yksituumainen. Ensimmäinen vaihe on
tehty nimenomaan virastojen omasta toimesta, joka on käynnistetty marraskuussa 16 ja sen
jälkeen vasta on käynnistetty ministeriön vaihe, joka sitten on vastannut tähän esitykseen.

Tämä mahdollistaa myöskin sen, että me pystymme huolehtimaan kokonaisuudesta pa-
remmin. Suomi tarvitsee lisäväyliä ja lisää rahoitusmalleja. Tämä on yksi väylä, jota kaut-
ta me voimme toimia tehokkaammin. Tämä ei sinänsä yksin ole siihen ratkaisu. 

Vesiliikennelakia olemme uudistamassa ja sen me tuomme eduskuntaan syksyllä. Elik-
kä vesiliikenne ei ole tästä unohtunut vaan on yksi osa tätä koko pakettia, jota vielä tällä
hallinnon kaudella tuodaan osana tätä kokonaisuutta. Kimolan kanavan osalta voin sanoa,
että se on suunnitteluvaiheessa ja Liikennevirasto on siihen vahvasti sitoutunut. Saimaan
kanavan sulkujen uusiminen on käynnissä, ja lisää kehittämissuunnitelmia senkin osalta on
tällä hetkellä menossa. 

Digitaalisen infran osalta, josta edustaja Hoskonen myöskin täällä mainitsi, on tulossa
nytten kevään aikana vielä strategia. Sitten myöskin viemme eteenpäin 5G:n osalta taa-
juusratkaisuja, joilla mahdollistetaan myös, että toimiala tekee lisäinvestointeja tähän erit-
täin kriittiseen digitaaliseen infraan.

Haluan kiittää kaikkia edustajia näkökulmista ja keskustelusta. Kiitoksia myöskin tä-
män esityksen vastaanotosta. 

14.46 Teuvo Hakkarainen ps: Arvoisa puhemies! Tuosta kanavahankkeesta sen verran,
että meillä Keski-Suomessa on aika karkeat kokemukset siitä Keitele—Päijänne-kanavas-
ta. Aikoinaan se tehtiin ja puhuttiin siitä, kuinka siitä puita tullaan uittamaan ja teollisuus
tarvitsee sitä. No käytännössä tikun tikkua sieltä ei ole mennyt läpi vielä, ja se on siellä var-
maan 30 vuotta ollut. Että jos nyt vastaavasti noille kanaville käy samalla tavalla, niin se on
hukkaan heitettyä rahaa. 

Sitten siitä puun uittamisesta vielä, että kustannuksia tulee muuten sitten paljon, kun ale-
taan niitä vierittämään sinne vesistöön. Ne joudutaan nostamaan sieltä, ja suurin piirtein 2
euroa kuutio on pelkästään tämmöinen, kun se nostetaan sieltä järvestä auton kyytiin, jo-
honka se joudutaan kuitenkin nostamaan, kun se viedään tehtaalle. Elikkä ne kustannukset
eivät tule todellisuudessa tippumaan. Ainakin näin minä olen oppinut tuolla Keski-Suo-
messa. Jos muuallapäin Suomessa on erilaista, niin sitten voi olla.

Keskustelu päättyi.

Asia lähetettiin liikenne- ja viestintävaliokuntaan.
12


	3
	14.01
	14.07
	14.09
	14.11
	14.13
	14.16
	14.20
	14.22
	14.25
	14.27
	14.29
	14.30
	14.31
	14.34
	14.35
	14.38
	14.39
	14.40
	14.42
	14.46


