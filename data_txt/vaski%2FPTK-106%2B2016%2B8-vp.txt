















































DEMD600.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

8. Hallituksen esitys eduskunnalle laiksi kuntalain 150 §:n muuttamisesta
Hallituksen esitys HE 212/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

16.02 Anneli Kiljunen sd: Arvoisa rouva puhemies! Ensinnäkin täytyy todeta, että se,
että työterveydenhuollon yhtiöittämisvelvollisuutta koskevaa siirtymäsäännöstä kuntalais-
sa jatketaan kahdella vuodella, on kannatettava ja hyvä laki. Tätä asiaahan käsiteltiin jo vii-
me kaudella, ja siinä mielessä täytyy todeta, että, voisiko sanoa, täällä on nyt tullut vähän
muutoksia ja erilaisia näkemyksiä siihen viime kauteen nähden. Mutta kaiken kaikkiaan
tämä on hyvä esitys.

Tämä asia liittyy sosiaali- ja terveydenhuollon uudistukseen, ja — me käsittelemme nyt
tällä hetkellä eduskunnassa myös hankintalakia — tämä sivuaa myös hankintalakia. Ja nyt
kun täällä on kaksi ministeriä paikalla, niin en malta olla toteamatta sitä, että meillä monet
kunnat ja sairaanhoitopiirit ovat kehittäneet kokonaisvaltaisesti työterveydenhuoltoa ja nyt
suurena huolena on se, että tämä kokonaisvaltainen työterveydenhuolto pilkkoutuu nimen-
omaan julkisen sektorin elikkä kuntien ja kuntayhtymien tuottamana. Se tarkoittaa nyt käy-
tännössä sitä, että ennalta ehkäisevä työterveydenhuolto voidaan tuottaa julkisella sektoril-
la mutta sairaanhoito täytyy yhtiöittää, elikkä tämä kokonaisvaltainen työterveydenhuol-
lon kehittäminen vaikeutuu. Tältä osin se hyvä kehitystyö, jota eri puolilla Suomea nyt teh-
dään, tulee muuttumaan. Se tulee myös aiheuttamaan sen, että julkisen sektorin työtervey-
denhuollot ovat eriarvoisessa asemassa suhteutettuna yksityiseen työterveydenhuoltoon.
Nyt toivoisin asianomaisilta ministereiltä kannanottoja, näkemystä tähän kysymykseen,
joka on koko työterveydenhuollonkin kannalta hyvin tärkeä kysymys. Se ei liity varsinai-
sesti tähän, mutta se sivuaa hyvin vahvasti tätä esitystä, joka nyt meillä on käsittelyssä.

16.05 Eeva-Johanna Eloranta sd: Arvoisa puhemies! Tosiaankin tämä käsittelyssä ole-
va hallituksen esitys liittyy osaltaan sote-uudistukseen, elikkä se mahdollistaa tämän nyky-
tilan jatkumisen sote-uudistuksen voimaantuloon saakka, jotta kuntien ei tarvitsisi tuota
työterveyshuoltoaan yhtiöittää näiksi kahdeksi viimeiseksi vuodeksi — tosiaankin sinänsä
varmasti ihan järkevä esitys.

Mutta samoin kuin edustaja Kiljunen tuossa totesi, minullakin on suuri huoli siitä, mitä
kuntien järjestämälle työterveyshuollolle sitten soten aikana tapahtuu, ja toisaalta myöskin
eduskunnan käsittelyssä oleva hankintalaki jättää aika suuria kysymysmerkkejä sen suh-
 Tarkistettu
4.0



Pöytäkirjan asiakohta PTK 106/2016 vp
teen, mitä sille kuntien työterveyshuollolle jatkossa tapahtuu. Toivonkin, että ministerit
voisivat hieman kommentoida tätä näkökulmaa.

Keskustelu päättyi.

Asia lähetettiin hallintovaliokuntaan.
2


