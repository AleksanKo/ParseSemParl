















































DEM9088.tmp.xml


Pöytäkirjan asiakohta PTK 51/2018 vp
Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

3. Vakuutus- ja eläkelaitosten lääkäreiltä poistettava mielivaltainen oikeus kumota potilas-
ta hoitavan lääkärin lausuntoja. Tapaturmavakuutuslain 41 d § muuttaminen siten että tuo 
mielivaltaisuus poistuu.

Kansalaisaloite KAA 4/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

17.00 Jari Ronkainen ps: Arvoisa rouva puhemies! Ensiksi haluan kiittää kansalaisaloit-
teen laatijoita. On vaatinut aivan erityistä sisukkuutta lähteä muuttamaan epäoikeudenmu-
kaiseksi koettua järjestelmää, erityisesti oman vammautumisen jälkeen. Laatijoiden tarkoi-
tuksena ei ole ollut oikoa itse koettuja vääryyksiä, vaan taustalla on aito toive siitä, ettei ku-
kaan muu enää joutuisi vastaavaan tilanteeseen.

Kansalaisaloitejärjestelmä on osoittanut tarpeellisuutensa jo monta kertaa. Eduskunta-
vaalit ja niissä äänestäminen neljän vuoden välein eivät riitä kansan osallistamiseksi pää-
töksentekoon. Kansalaisaloite on tarjonnut ihmisille suoran kanavan vaikuttaa. Aloitteet
ovat pureutuneet niin suuriin linjauksiin kuin päivänpolttaviin kysymyksiinkin. Nyt käsit-
telyssä olevan kansalaisaloitteen lähes 60 000 allekirjoitusta, jotka lopulta tulivat muuta-
man kuukauden sisällä, antavat selkeän viestin tämän aiheen tärkeydestä ja merkityksestä
kansalaisille.

Arvoisa puhemies! Aloitteen varsinainen otsikko kuuluu näin: ”Vakuutus- ja eläkelai-
tosten lääkäreiltä poistettava mielivaltainen oikeus kumota potilasta hoitavan lääkärin lau-
suntoja.” Vakuutuslääkärien toiminta on aiheuttanut keskustelua täällä eduskunnassa jo
vuosikymmeniä. Valtiopäivätoimia on tehty kymmenittäin, lähes kaikkien puolueiden toi-
mesta, hallitus—oppositio-jakoon katsomatta. Lainsäädännössäkin on tapahtunut muutok-
sia, mutta yhä edelleen järjestelmä koetaan kansalaisten keskuudessa epäoikeudenmukai-
seksi. Olen saanut satoja ja taas satoja yhteydenottoja ihmisiltä, jotka ovat jääneet vaille
työttömyyskorvauksia tai oikea-aikaista kuntoutusta vakuutusyhtiöiden ja niiden käyttä-
mien asiantuntijalääkäreiden toimien vuoksi.

Lainsäädännön kannalta ristiriitaista on, että tapaturmien ja vammautumisten tapahdut-
tua vakuutusyhtiöt päättävät korvausten myöntämisestä. Samalla ne ovat kuitenkin voittoa
tavoittelevia yhtiöitä, joiden edun mukaista olisi, jos ne joutuisivat korvaamaan mahdolli-
simman vähän vahinkoja. Lisäksi korvausasioiden ratkaisukäsittelyyn osallistuu asiantun-
tijalääkäri, joka hänkin on vakuutusyhtiön palkkalistoilla. Näin korvauskäsittelyjen puo-
lueettomuudesta jää varteenotettava epäily. Julkisuudesta olemme saaneet lukea, kuinka
 Tarkistettu
4.1



Pöytäkirjan asiakohta PTK 51/2018 vp
kiistatapauksissa hoitavien lääkärien lausunnot on kumottu vakuutuslääkärin arviolla il-
man, että tämä olisi koskaan edes nähnyt potilasta.

Arvoisa puhemies! Toinen seikka, joka kansalaisaloitteesta käy ilmi, on vakuutuslääkä-
rien erivapaus tehdä arvioita ilman muita terveydenhuollon ammattihenkilöitä koskevia la-
kien mukaisia muotosäännöksiä. Käytännössä tämä tarkoittaa sitä, että vakuutusyhtiöiden
korvauspäätöksiin osallistuneiden asiantuntijalääkäreiden ei ole tarvinnut kirjoittaa teke-
miään arvioita ja asiakirjoja merkinnällä ”minkä kunniani ja omantuntoni kautta vakuu-
tan”. Tämän niin kutsutun totuusvelvoitteen puuttuminen on ollut omiaan herättämään
kansalaisten epäluuloja järjestelmää kohtaan. Vakuutuslääkärit kuitenkin osallistuvat kor-
vauskäsittelyyn lääkärin roolissa ja lääkärin ammattitaidolla. Järjestelmän uskottavuuden
kannalta ei ole perusteltua, että he olisivat vapautettuja näistä kaikkia muita lääkäreitä kos-
kevista säännöksistä.

Sosiaali- ja terveysministeriössä on myös havaittu vakuutuslääkärijärjestelmän kehittä-
mistarpeita, ja sitä varten on asetettu kolmevuotinen neuvottelukunta. Valitettavasti neu-
vottelukunta lähtee liikkeelle väärällä jalalla: Muutostarpeiksi ei ole tunnustettu kansalais-
aloitteessakin mainittuja seikkoja, vaan ongelmaa yritetään nyt kaataa hoitavien lääkärien
niskaan. Huonoista vakuutusratkaisuista syytetään hoitavien lääkärien lausuntoja ja niiden
puutteita. Lääkkeeksi on kaavailtu laajempaa koulutusta ja sähköistä lausunnonantoloma-
ketta, jolla saataisiin selkeämpiä lääkärinlausuntoja. Tiedän kuitenkin lukuisia tapauksia,
joissa vakuutusyhtiö on kiistänyt vammoja, joista on useammankin oman alansa erikois-
lääkärin lausunto. Vakuutuslääkäri, joka ei välttämättä ole juuri sen alan osaaja, pystyykin
kumoamaan tapaturman ja vamman välisen syy-yhteyden sitä kummemmin perustelemat-
ta. Ongelma on ja näillä näkymin pysyy vakuutusyhtiön päässä.

Arvoisa puhemies! Toivon, että kansalaisaloite saa asianmukaisen käsittelyn ja aiheut-
taa todellista pohdintaa valiokunnassa. Tämä asia on ollut jo lukuisten selvitysten kohtee-
na, puhuttanut niin pitkään, että muutokselle on tarve. Nyt tarvitaan rohkeutta toteuttaa tuo
muutos. Kaiken lainsäädännön lähtökohtana tulee olla kansalaisten oikeusturva ja luotta-
mus oikeusjärjestelmään. [Heli Järvinen pyytää vastauspuheenvuoroa]

Toinen varapuhemies Tuula Haatainen: Mennään listaa eteenpäin jonkun aikaa, ja jos
on tarvetta debattiin, niin käydään sitä myöhemmin.

17.06 Leena Meri ps: Arvoisa puhemies! Perussuomalaisten edustaja Ronkainen piti hy-
vän puheenvuoron. Hän on erittäin aktiivisesti viime kesästä lähtien toiminut tämän vakuu-
tuslääkäriproblematiikan ympärillä. Perussuomalaiset tekivät viime kesänä eduskuntaryh-
män kesäkokouksessa päätöksen, että muun muassa tämä vakuutuslääkäriuudistus, kuten
myös sisäilmasairaiden tilanne, on yksi meidän kärkihankkeistamme, ja tästä syystä teim-
me tästä asiasta myös lakialoitteen. Asia ei kuitenkaan valitettavasti ole edennyt, ainakaan
lakiin asti, ja katsotaan, eteneekö tämän hallituksen aikana minnekään. Tästä syystä kiitän
erityisesti kansalaisia, että he ovat tuoneet tämän tänne, jotta saamme keskustella tästä laa-
jemmin.

Olen itse aikoinaan valmistuttuani, varatuomarin arvonimen saatuani, ollut töissä va-
kuutusoikeudessa, ja näin omin silmin sitä problematiikkaa, kuinka nimenomaan lääkäri-
jäsenen mielipide ohjasi hyvin vahvasti sitä päätöksentekoa. Voisin olla sitä mieltä, että
osa ongelmista voisi korjaantua sillä, että lääkärinlausunnot olisivat täydellisempiä ja
myös sillä lailla suomeksi kirjoitettuja — esimerkiksi itse lakimiesesittelijänä en monesti
2



Pöytäkirjan asiakohta PTK 51/2018 vp
ymmärtänyt niitä diagnooseja, ne olivat latinaksi ja muutenkin lääkäreille kirjoitettu —
että juristien, jotka tuomioistuimissa toimivat, olisi helpompi ehkä jopa kumota tämän lää-
kärin mielipide.

Olen miettinyt monesti, mitä tälle asialle voitaisiin tehdä. Yksi ratkaisu olisi se, että kun
on edessä mahdollinen arviointi siitä, että hylätään vakuutusyhtiössä hakemus, silloin lää-
kärillä olisi velvollisuus tavata potilas. Eihän ole tietenkään mitään järkeä siinä, että pitää
tavata potilas silloin, jos hakemus ollaan hyväksymässä, että pitää jotenkin vahvistaa sitä.
Mutta siinä olisi yksi semmoinen oikeusturvan tae, että jos vakuutusyhtiön lääkäri on eri
mieltä kuin hoitavien lääkärien lausunnot, niin hän tapaisi tämän potilaan, koska kyllä se
on aika erikoista, että diagnoosi tehdään ja varsinkin vastakkainen diagnoosi ja päätös sillä
lailla, ettei oteta huomioon hoitavia lääkäreitä, jotka ovat vuosikausia henkilön tunteneet.

Todella vielä haluan kerran kiittää ihmisiä, jotka tämän tänne toivat, koska tämä on erit-
täin tärkeä asia ja tämä liittyy paljon myös esimerkiksi sisäilmasairastuneisiin. Noin
700 000 vuosittain kärsii erilaisista sisäilmasairauksista, ja yksi ongelma siinä on diagnos-
tiikan puuttuminen ja vakuutuslääkäreidenkin osaamattomuus sillä puolella. Toivon todel-
la, että tämä käsitellään hyvin ja saadaan vihdoin viimein tämä asia hoidettua. Tästä on
vuosikausia nyt puhuttu.

17.09 Niilo Keränen kesk: Arvoisa puhemies! Kansalaisaloitteisiin pitää aina suhtautua
kunnioittavasti, niin tähänkin. Mutta tässä aloitteessa on kuitenkin yksi sana, jota minun on
tosi vaikea sulattaa. Se sana on ”mielivaltainen”. Aloitteen teksti alkaa näin: ”Vakuutus- ja
eläkelaitosten lääkäreiltä poistettava mielivaltainen oikeus kumota potilasta hoitavan lää-
kärin lausuntoja...” Nimittäin, arvoisa puhemies, olen katsellut näitä potilas- ja vakuutus-
asioita runsaan 35 vuoden lääkärinurani aikana sekä hoitavan lääkärin että vakuutuslääkä-
rin kannalta. Kelan lääkärinä olen arvioinut hoitavien lääkäreitten lausuntoja muun muas-
sa pitkien sairauslomien osalta, niidenkin osalta, joissa pitkä sairausloma on johtamassa
pysyvään työkyvyttömyyteen.

Vakuutuslääkäri ei, päinvastoin kuin aloitteessa sanotaan, kumoa hoitavien lääkärien
lausuntoja, eivätkä vakuutuslääkärit tee päätöstä eläkkeestä tai työkyvyttömyysasiasta.
Vakuutuslääkäri antaa hoitavien lääkärien lausuntojen perusteella oman asiantuntija-arvi-
onsa päätöksentekijälle, jolla on lääketieteellisen tiedon lisäksi usein myöskin muuta tie-
toa potilaan tai asiakkaan elämäntilanteesta, työtilanteesta, toimintakyvystä. Toki lääketie-
teelliset seikat ovat useinkin ratkaisevia. Tämän lausuntonsa vakuutuslääkäri antaa lääke-
tieteellisenä asiantuntijana, ja korostan sitä, että hänen lausuntonsa, asiantuntijalausunton-
sa, perustuu siihen, että hänellä on käytettävissään hoitavien lääkäreitten lausunnot. Ja ni-
menomaan sen olen urani aikana oppinut, että nämä hoitavien lääkärien lausunnot ovat to-
dellakin erittäin kirjavia. Se, että hoitava lääkäri ilmoittaa mielipiteenään, että potilas on
työkyvytön, ei todellakaan riitä. 

Lääkärinlausunnossa tulee kuvata työkyvyn esteet niin, että vakuutuslääkäri pystyy ku-
vauksen perusteella päättelemään potilaan toimintakyvyn, siis sen, onko työkykyä tai ei.
Siis ei riitä, että lausunnossa luetellaan pitkä rivi laboratoriotutkimuksia ja kerrotaan, että
polvissa tai lonkissa on röntgenillä todettuja kulumismuutoksia runsaasti. Tämän lisäksi
hoitavan lääkärin tulee selvittää, pystyykö potilas esimerkiksi kyykistymään, kuinka sy-
vään ja pääseekö hän siitä ylös sementtisäkki sylissä, jos hänen työhönsä kuuluu nostella
sementtisäkkejä. Siis lausunnossa tulee olla sellainen kuvaus, miten potilas pystyy todet-
tujen löydöstensä kanssa selviytymään työstänsä, mikä on hänen toimintakykynsä. Ja siis
3



Pöytäkirjan asiakohta PTK 51/2018 vp
potilaan työkin tulee olla kuvattu niin, että vakuutuslääkäri tietää, mitä kaikkea potilaan pi-
tää työssään tai arkipäivässään tehdä.

Arvoisa puhemies! Vakuutuslääkäri ei tee mielivaltaisia päätöksiä. Jos vakuutuslääkä-
rin ja hoitavan lääkärin käsitykset työkyvystä eroavat, usein on kysymys siitä, että hoitava
lääkäri ei ole kuvannut potilaan työtä ja työkyvyn rajoitteita niin, että kuvauksesta pystyy
luotettavasti tekemään oikeita päätelmiä. 

Myös toinen merkittävä syy vakuutuslääkärin ja hoitavan lääkärin käsityseroihin on sel-
keä. Jos hoitavat lääkärit tekisivät lopullisia päätelmiä potilaidensa työkyvystä eli siis mää-
räisivät potilaita eläkkeelle tai määräisivät heille muita etuuksia, ihmiset eivät, tässäkään
pienessä maassa, olisi tasaveroisessa asemassa. Joku lääkäri saattaa leimata työkyvyttö-
mäksi sellaisen, jota toinen lääkäri ei pidä työkyvyttömänä. Kas kun lääkäritkin ovat ihmi-
siä, ja esimerkiksi hyvä hoitosuhde ja tarve sen ylläpitämiseen saattavat ihan tiedostamat-
takin vaikuttaa lääkärin käsityksiin ja päätelmiin. On minusta erityisen hyvä järjestelmä,
että päätökset työkyvyttömyyksistä, eläkkeistä ja muista mahdollisista etuuksista tehdään
keskitetysti. Silloin työkyvyn ja työkyvyttömyyden kriteerit ovat kaikille ihmisille koko
maassa samat riippumatta siitä, missäpäin maata potilas asuu, ja myös siitä, kuka on hänen
hoitava lääkärinsä.

Arvoisa puhemies! Toki tämä kansalaisaloite tulee käsitellä asianmukaisesti, mutta ha-
luan vielä korostaa sitä, että vakuutuslääkärit toimivat lääketieteellisinä asiantuntijoina,
joiden tehtävä on saamiensa selvitysten perusteella lausua käsityksensä potilaan työkyvys-
tä. 

On totta myöskin se, että vakuutuslääkäreillekin tulee yksittäistapauksissa töppäyksiä,
joita ei tietenkään saisi tulla. Mutta jotta runsailta ristiriitaisuuksilta voitaisiin välttyä, tuon
esille sen saman, mitä ensimmäinen puheenvuoronkäyttäjä jo tässä sanoi: tulisi nimen-
omaan hoitavien lääkärien koulutuksessa nykyistä paremmin paneutua siihen, miten ih-
misten työtä ja siinä selviytymistä tulisi lääkärinlausunnoissa kuvata.

17.16 Timo Heinonen kok: Arvoisa rouva puhemies! Hyvä ministeri, hyvät edustajakol-
legat ja muut paikallaolijat! Kansalaisaloite on tästäkin asiasta kyllä tervetullut, aihe on ai-
heuttanut runsaasti keskustelua julkisuudessa. Haluan itse kyllä osoittaa kiitollisuutta kan-
salaisaloitteen tekijöille siitä, että asia saadaan eduskunnan perusteelliseen käsittelyyn,
ehkä senkin takia, että jos — niin kuin tässä lääkäriedustaja Keränen edellä — aloitetta
vastustetaan, niin saadaan käytyä tämäkin keskustelu valiokuntatasolla huolellisesti läpi.
Haluan myös kiittää edustajakollegoita, edustaja Ronkaista sekä edustaja Harkimoa, aloit-
teista, jotka tämän saman asian ympärillä on tehty. 

Itsekin mietin tuota mielivaltaisuus-sanaa tässä otsikossa, mutta itse ajattelin, että se
vain kuvaa sitä turhautuneisuutta tai sitä tunnetta, mikä tällä hetkellä näillä ihmisillä on
pinnassa. He ovat turhautuneita siihen tilanteeseen, että heidän tilannettaan ei ainakaan
heidän mielestään oteta vakavasti. Edustaja Keränen toi hyvin lääkärinä, ammattilaisena,
esille tätä, miten vakuutuslääkärit toimivat ja miten heillä on käytettävissä hoitavien lääkä-
reiden lausunnot. Mutta kyllä itse maallikkona yhdyn enempi niihin ihmettelyihin, että Ke-
lan lääkärit ja myös vakuutuslääkärit tekevät päätöksiä tapaamatta potilasta.

Itseni aikanaan tämän asian ympärillä pysäytti ratsastaja Saara Auvinen, jonka tiesin rat-
sastajana, itsekin ratsastusta harrastavana. 24-vuotias nuori ratsastaja putosi hevosen seläs-
tä ja sai aivo- ja niskavamman. LähiTapiola pitää häntä työkykyisenä, ja kaikki, ketkä hä-
net esimerkiksi ratsastuspiireistä tuntevat, tietävät, että näin ei ole.
4



Pöytäkirjan asiakohta PTK 51/2018 vp
Edustaja Harkimo ja monet muut ovat tuoneet esille lukuisia jääkiekkoilijoita, joilla on
vastaavan tyyppisiä tilanteita, ja niitä henkilöitä kun on tavannut, niin tietää, että kyllä ti-
lanne on toisenlainen.

Kolmas, joka itseäni herätteli tähän, oli vähän samaa sukua oleva asia, kriha-veteraanit,
kriisinhallintaveteraanit. Sain aikanaan tutustua Pekka Jylhään, kriisinhallintaveteraaniin,
joka selvisi Afganistanista tapauksesta, jossa hänen rauhanturvaajaystävänsä, -parinsa
kuoli. Kaikki, ketkä ovat Pekan tavanneet, tietävät, että ei hän ole siinä kunnossa Afganis-
taniin mennyt, mutta pitkän aikaa hän joutui taistelemaan saadakseen kuntoutusta ja hoi-
vaa. Hän on käynyt kutsustani myös puolustusvaliokunnan asiantuntijana, kun teimme tä-
hän maahan kriisinhallintaveteraaniohjelmaa, joka nyt on voimassa ja on parantanut näi-
den kriha-veteraanien ja kriisinhallintatehtäviin lähtevien oikeusturvaa myös pahimmalla
hetkellä. Kaikki, ketkä hänet esimerkiksi meidän valiokunnassa tapasivat, tietävät, että sii-
nä kunnossa ei matkusteta Afganistaniin eikä siinä kunnossa kanneta taistelupakkausta tai
mennä niihin laitteisiin, missä esimerkiksi tämä vahinko sattui Afganistanissa. Olen tyyty-
väinen, että myöhemmin hän on saanut hoitoa, ei ehkä vieläkään sellaista, mitä ansaitsisi.

Arvoisa puhemies! Minä maallikkona ja näitä henkilöitä tavanneena kyllä kannatan sitä
ajatusta, että jollain tavalla pitää vahvistaa näiden loukkaantuneiden ihmisten asemaa.
Ovatko päätökset mielivaltaisia? Se on varmaan enempi tunnetta ja turhautuneisuutta, mut-
ta eivät ne ainakaan reiluilta tunnu. [Vastauspuheenvuoropyyntöjä]

Toinen varapuhemies Tuula Haatainen:  Annan ministeri Mattilalle 5 minuutin vastaus-
puheenvuoron, ja sen jälkeen avataan debatti. [Yleisölehteriltä huudellaan — Puhemies
koputtaa] — Pyydän, että lehterillä ei käytetä kommentteja. Täällä puhuvat edustajat.

17.20 Sosiaali- ja terveysministeri Pirkko Mattila:  Arvoisa rouva puhemies! Kuten
kansalaisaloitteessa todetaan, sosiaalivakuutusjärjestelmän uskottavuuden kannalta lääkä-
reiden antamilla lausunnoilla ja todistuksilla on keskeinen merkitys. Kansalaisaloitteessa
todettu kansalaisten kokemus ja tunne omasta tilanteestaan ei voi olla sinänsä väärä.

Mutta se, että vakuutus- ja eläkelaitosten lääkäreillä olisi mainitun lainkohdan, joka ny-
kyään on siis tapaturma- ja ammattitautilain 121 §, nojalla oikeus tehdä päätöksiä ilman
vastuuta lausunnoistaan, ei kuitenkaan pidä paikkaansa. Kyseisen lainkohdan tarkoitukse-
na on selkeyttää vakuutuslaitoksen asiantuntijalääkärin asemaa etuusasian käsittelyssä ja
suhteessa terveydenhuollon ammattihenkilöistä annettuun lakiin. Terveydenhuollon am-
mattihenkilöistä annettu laki sääntelee hoitavan lääkärin ja potilaan välistä suhdetta. Täl-
laista suhdetta ei ole vakuutuslaitoksen asiantuntijalääkärin ja eläkkeenhakijan tai muun
asiakkaan välillä.

Vakuutuslaitokset hoitavat julkista hallintotehtävää hoitaessaan lakisääteisiä vakuutus-
järjestelmiä. Vakuutuslaitoksen asiantuntijalääkäri osallistuu päätöksentekoon vakuutus-
laitoksessa aivan samalla tavalla kuin muutkin vakuutuslaitoksen asiantuntijat ja korvaus-
käsittelijät. He kaikki toimivat virkavastuulla. Asiantuntijalääkäri on siten viime kädessä
rikosoikeudellisessa virkavastuussa tekemisistään ja antamistaan kannanotoista, ja se on
myös nimenomaisesti säädetty työtapaturma- ja ammattitautilaissa. Tämän vuoksi kannan-
oton vahvistamisella kunnian ja omantunnon kautta ei olisi juridista sisältöä tai merkitystä
eikä se lisäisi asiantuntijalääkärin vastuuta.

Lisäksi on huomioitava, että lääkärinlausunnon vahvistaminen kunnian ja omantunnon
kautta koskee nykyisin vain ulkopuolisia lausuntoja, jotka annetaan tuomioistuimille ja vi-
5



Pöytäkirjan asiakohta PTK 51/2018 vp
ranomaisille, jotta niitä ei tarvitsisi erikseen henkilökohtaisesti oikeudessa paikan päällä
valalla vahvistaa. Tätä samaa tarkoitusta ei ole vakuutuslaitoksen asiantuntijalääkärin kan-
nanotolla. Vakuutuslaitoksen asiantuntijalääkäri antaa perustellun kannanottonsa osana
vakuutuslaitoksen sisäistä käsittelyä yhtenä asiantuntijana. Kannanotto ei ole erillinen ul-
kopuolisen asiantuntijan antama lausunto vakuutuslaitokselle.

Arvoisa puhemies! Kansalaisaloite etenee nyt eduskunnan käsittelyyn työtapaturma- ja
ammattitautilain osalta. On totta, että vakuutuslääkärijärjestelmän kehittäminen on ollut
paljon otsikoissa ja puheissa. Se on ollut viime vuosina myös sosiaali- ja terveysministe-
riön yhtenä painopistealueena. Sosiaali- ja terveysministeriössä on edellisilläkin hallitus-
kausilla kartoitettu järjestelmän epäkohtia ja laadittu toimenpideohjelma vakuutuslääkäri-
järjestelmän kehittämiseksi. Yhdeksi keskeiseksi kehittämiskohteeksi nousivat etuus- ja
korvauspäätösten perustelut. Tämän johdosta lainsäädäntöön on lisätty vuoden 2015 alus-
ta lähtien vakuutuslaitoksia velvoittavia uusia säännöksiä päätösten perustelemisesta.
Myös viestintää on parannettu. Kansalaisille on laadittu ymmärrettävää tietoa sosiaaliva-
kuutuksesta, kuten etuuksien määräytymisperusteista, hakuprosesseista ja eri tahojen
rooleista järjestelmässä. Tätä työtä on ehdottomasti syytä jatkaa.

Kuluvan vuoden huhtikuussa on asetettu laajapohjainen neuvottelukunta, jonka tehtävä-
nä on jatkaa vakuutuslääkärijärjestelmän kehittämistä aiempien hankkeiden ja selvitysten
pohjalta. Yhtenä keskeisimpänä ja kiireisimpänä asiakokonaisuutena on vakuutuslääkärei-
den ja hoitavien lääkäreiden koulutus, johon toivon neuvottelukunnan ottavan kantaa ja
esittävän ratkaisua mahdollisimman pikaisella aikataululla. Yleisenä tavoitteena on lisätä
vakuutuslääkärijärjestelmän ja koko sosiaalivakuutusjärjestelmän läpinäkyvyyttä sekä
kansalaisten luottamusta järjestelmään. Neuvottelukunnan on myös syytä seurata ja arvi-
oida aiempien päätettyjen toimenpiteiden toteuttamista ja huolehtia edelleen viestinnän ke-
hittämisestä avoimuutta lisäävästi.

Toinen varapuhemies Tuula Haatainen:  Avaan debattikeskustelun. Pyydän niitä edus-
tajia, jotka haluavat käyttää vastauspuheenvuoron, painamaan V-painiketta ja nousemaan
seisomaan.

17.26 Hanna Sarkkinen vas (vastauspuheenvuoro):  Arvoisa puhemies! Kiitoksia aloit-
teen tekijälle tärkeän asian esiinnostamisesta. Ongelmat ja ihmisten kokemukset ovat to-
dellisia, eikä aloitetta pidä yksittäisten sanavalintojen takia sivuuttaa.

Järjestelmässä on muutostarvetta, ja toivon, että valiokunta käsittelee vakuutuslääkäri-
problematiikkaa ja mahdollisia ratkaisuja laajasti, avoimesti eikä ainoastaan sitoutuen tä-
hän aloitteen esittämään ratkaisumalliin. Olisi tärkeää, että vakuutuslääkäreiden riippu-
mattomuutta ja sidosten avoimuutta tarkasteltaisiin ja varmistettaisiin lainsäädännöllä, jot-
ta säädettäisiin vakuutuslääkäreille velvoite ristiriitatilanteissa nähdä potilas ja jotta hoita-
vien lääkäreiden ja vakuutuslääkäreiden osaamista voitaisiin parantaa. Lisäksi työeläke-
asioiden muutoksenhakulautakunnan puolueettomuus tulee varmistaa, ja myös vakuutus-
oikeuden käsittelyprosesseissa kenties voisi olla parantamisen varaa. Toivon, että näitä
asioita käsitellään laajasti valiokuntakäsittelyn aikana.

17.27 Martti Talja kesk (vastauspuheenvuoro): Arvoisa rouva puhemies! Kansalaisaloi-
te on tärkeä, mutta itse vastustan sitä yhden sanamuodon muuttamista, koska tämä ei kor-
jaa tätä perusongelmaa. Kysehän on siitä, että meidän vakuutuslääkärit toimivat objektii-
6



Pöytäkirjan asiakohta PTK 51/2018 vp
visina asiantuntijoina omassa työssään. He takaavat sen, että meidän kaikkien kansalaisten
asiat tulevat yhdenvertaisesti käsiteltyä. Itse asiassa meidän tulisi kiinnittää huomiota sii-
hen, että sen kliinisen osaamisen, jolla hoitavat lääkärit tekevät arviointejaan, tasoa paran-
netaan. Meillä on myös paljon suurta erimielisyyttä huippuosaajien taholta. Otetaan esi-
merkiksi tämä retkahdusvamma ratsastajan osalta: onko sellaista sairautta, jota hän sairas-
taa, olemassa laisinkaan? Minä olen itse hallintotehtävissä useasti törmännyt ongelmaan,
jossa asiantuntijat ovat erimielisiä. Meidän tulisikin luoda valtakuntaan yhtenäisiä mitta-
reita, joilla potilaan kliinistä tilaa, hänen toimintakykyisyyttään voitaisiin arvioida.

17.28 Maria Tolppanen sd (vastauspuheenvuoro):  Arvoisa puhemies! Edelliselle puhu-
jalle ja ministerille haluaisin kertoa yhden asian. Kunnian ja omantunnon kautta vakuutta-
minen tarkoittaa sitä, että lääkärin on nähtävä potilaansa, koska hän ei voi vakuuttaa kun-
nian ja omantunnon kautta yhtään mitään, ellei ole nähnyt sitä, mitä pitää vakuuttaa. Tämä
on lähtökohta.

Mutta kaikkein ikävintä tässä asiassa silloin, kun puhutaan tapaturma- ja ammattitauti-
laista, on se, että tämä luo tilanteen, missä henkilö on yhtä aikaa työkykyinen ja työkyvy-
tön, ja tämä estää henkilöä saamasta minkäänlaista toimeentuloa. Vakuutuslääkärin puo-
lesta henkilö on työkykyinen, mutta koska hän ei oikeasti kykene töihin, niin työvoimatoi-
miston puolesta hän on työkyvytön, ja silloin hän saa karenssin, kun hän ei voi ottaa vas-
taan sellaista työtä, mitä hänelle tarjotaan. Tämä on se iso inhimillinen probleema, ongel-
ma, mikä tässä asiassa on. Nämä pitäisi jotenkin pystyä yhteensovittamaan. Ja jos vakuu-
tusyhtiö sanoo, että ihminen on työkykyinen, niin [Puhemies koputtaa] näyttäköön polun
takaisin työelämään.

17.29 Mika Niikko ps (vastauspuheenvuoro): Arvoisa puhemies! Kiitos aloitteen tekijäl-
le ja edustaja Ronkaiselle, että on tämän asian nostanut aikanaan esille, ja kiitos Suomen
Uutisille, että se on sitä kautta tullut esille. Ja erityinen kiitos tietenkin Saara Auviselle,
joka on antanut kasvot tälle asialle.

Oleellinen kysymys tässä on varmasti nyt se, eikö tässä ole lääkärillä eturistiriita kirjoit-
taa lausunto työnantajan toimesta asiassa, jota koskien hänen palkkansa on maksanut sama
työnantaja. Tämä on kaikkein oleellisin kysymys. Jokainen, joka on palkannut työntekijöi-
tä, odottaa, että työntekijä toimii hänen etunsa mukaisesti. Se on itse asiassa näin yksinker-
tainen asia, että me siirrämme tämän riippumattomaksi päätöksenteoksi jollekin toiselle
elimelle. Elikkä nämä kaikkien lääkäreiden lausunnot pitää saada toisenlaiseen käsittely-
paikkaan, missä tämä asia pystytään ratkaisemaan ja siten tästä yhdenvertaisuusongelmas-
ta päästäisiin eroon.

17.30 Harry Harkimo liik (vastauspuheenvuoro): Arvoisa rouva puhemies! Kiitos aloit-
teen tekijöille.

STM julkaisi vuonna 2014 vakuutusjärjestelmää kehittävän työryhmän muistion, jossa
yksi ohjausryhmän ehdotuksista oli, että tulisi puolueeton taho antamaan lääketieteellisiä
lausuntoja. Se ei ole kuitenkaan toteutunut.

Kysynkin nyt ministeriltä: Miksi tämän työryhmän pitää istua kolme vuotta? Eikö kan-
nattaisi olla vuoden mittainen, että pääsisi ministeri itse käsittelemään tämän asian, vai ha-
lutaanko se työntää sen seuraavalle vaalikaudelle? 
7



Pöytäkirjan asiakohta PTK 51/2018 vp
17.31 Esko Kiviranta kesk (vastauspuheenvuoro):  Arvoisa puhemies! Minulla on sen
verran kokemusta tämän alueen asioista, että olen aikanaan ollut työsuhteessa ollessani va-
kuutusoikeuden sosiaaliturvan erikoistuomioistuimen maallikkojäsenenä. Tiedän, kuinka
ongelmallisia nämä tapaturma- ja ammattitautiasiat, työkyvyttömyyseläkeasiat ovat käy-
tännön tasolla, sen kynnyksen määrittäminen. Vakuutusoikeudessahan on kokoonpanossa
puheenjohtajana juristi ja sitten on toinen juristi, sitten lääkärijäsen ja kaksi maallikkojä-
sentä. Minä olin maallikkojäsen, vaikka juristi olenkin. Kyllä siellä vakuutusoikeusvai-
heessa usein äänestettiin niin, tai ei nyt usein mutta silloin tällöin, että lääkärijäsenen kanta
hävisi, kun asiassa voitiin ottaa huomioon muitakin tekijöitä kuin puhtaasti lääketieteelli-
siä [Mika Niikon välihuuto] tekijöitä. Ymmärrän tietyllä tavalla näitä aloitteen tekijöitä.
Nämä asiat ovat hyvin problemaattisia, ja etuudensaamiskynnys tuntuu varmasti hyvin
korkealta.

17.32 Satu Taavitsainen sd (vastauspuheenvuoro):  Arvoisa puhemies! Minäkin kiitän
aloitteen tekijöitä. On erittäin tärkeää, että sellaista asiaa, mikä ei tunnu ihmisistä oikealta
ja kohtuulliselta, eduskunnassa muutetaan. Niin kuin se vanha sanonta sanoo, että mikä ei
ole oikeus ja kohtuus, ei voi olla lakikaan.

Elikkä kun tämä nykyinen systeemi ei nauti kansalaisten luottamusta, niin haluaisin vie-
lä ministeriltä kysyä, mitä aiotte nyt konkreettisesti tehdä sille, että tämä systeemi muute-
taan, että tämä nauttisi kansalaisten luottamusta ja ei tulisi näitä kohtuuttomia tilanteita,
että ihmiset jäävät täysin vaille korvauksia, vaille toimeentuloa, vaille kuntoutusta, vaille
sairauspäivärahaa — ihan vaikka esimerkkinä Kela: Kelan vakuutuslääkärit eivät myönnä
sairauspäivärahaa, vaikka ihmisen työterveyslääkäri on kirjoittanut sairauslomaa henkilöl-
le.

Sitten kysyisin [Puhemies koputtaa] ihan nopeasti: mitä aiotte, ministeri, tehdä sille, että
vakuutuslääkäreitten puolueettomuus [Puhemies: Aika!] ja sitoutumiset selvitettäisiin?

17.33 Toimi Kankaanniemi ps (vastauspuheenvuoro): Arvoisa rouva puhemies! Runsas
20 vuotta sitten silloisen edustaja Marjatta Stenius-Kaukosen kanssa järjestin muistaakse-
ni kolme seminaaria tämän aiheen tiimoilta tuolla eduskunnan auditoriossa. Siellä olivat
laajasti nämä eri tahot, jotka tähän liittyvät, paikalla, ja sinne pyysimme myös sellaisia hen-
kilöitä, jotka olivat saaneet hylkäyspäätöksen hakemukselleen, vaikka kaikki näimme, että
he olivat täysin yksiselitteisesti työkyvyttömiä ihmisiä. Heidän kohtalonsa kyllä liikutti hy-
vin syvästi.

Saimme pikkuisen aikaiseksi niillä seminaareilla, esimerkiksi sen, että hylkäyspäätös
pitää perustella. Mutta sen jälkeen vakuutusyhtiö kirjoitti jonkun pykälän, jonka perusteel-
la se on hylätty. Eihän se ihmiselle riitä. Tämä epäluottamus järjestelmää kohtaan on todel-
la syvä, ja te, arvoisa ministeri Mattila, jäätte loistavasti historiankirjoihin, jos nyt hoidatte
tämän asian [Puhemies koputtaa] siihen kuntoon, että ihmiset arvostavat tätä ja luottavat
tähän järjestelmään.

17.34 Hannu Hoskonen kesk (vastauspuheenvuoro): Arvoisa rouva puhemies! Ensinnä-
kin kiitokset aloitteen tekijöille hyvästä työstä ja sinnikkyydestä asian puolesta. 

Sitä, miten lääkärien diagnoosit luokitellaan, mikä on vahvempi diagnoosi kuin toinen,
en maallikkona pysty arvioimaan, mutta toivoisi kuitenkin, että näiltä osin — kun nyt tämä
8



Pöytäkirjan asiakohta PTK 51/2018 vp
kansalaisaloite on menossa valiokunnan käsittelyyn — selkeytettäisiin näitä menettelyta-
poja siinä, miten niiden kanssa tehdään.

Sitten se toinen asia: Kun perustuslakimme 21 §:n mukaan jokaisella on oikeus saada
asiansa käsitellyksi viivytyksettä, näinhän sanotaan perustuslaissa, ja kun tiedän, että täs-
säkin asiassa on tapauksia, ihan lähipiiristänikin pari tapausta tunnen, joissa on ihmisen
kohtaloa palloteltu eri oikeusasteissa ja on tullut diagnooseja sieltä sun täältä mutta ei lo-
pullista ratkaisua ja sitten kuitenkin työkyky on mennyt, niin kyllähän se kohtuuttomalta
tuntuu. Tähän pitää vain luoda nyt semmoinen järjestelmä, jossa — niin kuin perustuslaki
sanoo, että viivytyksettä — viivytyksettä käsitellään asia ja sen jälkeen annetaan selkeä
päätös, ja siihen tietenkin liittyy olennaisesti valitusoikeus.

17.35 Ritva Elomaa ps (vastauspuheenvuoro):  Arvoisa puhemies! Kuten edustaja Kan-
kaanniemi tässä sanoi, asian ympärillä on pyöritty jo vuosikaudet ja edistystä ei ole tapah-
tunut kovinkaan paljon. Kansalaisaloitteen tekijöille erittäin suuri kiitos.

Kysymys ministerille: Kun kansalainen saa hylkäyspäätöksen, kuinka suuri mahdolli-
suus hänellä on saada tietoonsa niiden lääkäreiden nimet, jotka ovat häntä hoitaneen eri-
koislääkärin lausunnot hylänneet ja menneet niiden yli? Kuinka suuri mahdollisuus hänel-
lä on saada tietoonsa nämä nimet ja varsinkin näiden lääkäreiden pätevyydet, se, minkä
alan erikoislääkäreitä he ovat?

17.36 Maria Tolppanen sd (vastauspuheenvuoro):  Arvoisa puhemies! Viime kaudella
tästä samasta aiheesta lakialoitteen tehneenä voin kertoa sen verran, että tiedän, että vakuu-
tusyhtiössä tarkastellaan sitä, missä ihminen asuu ja minkälaisia mahdollisuuksia siellä on
kouluttautua ja tehdä jotakin muuta työtä kuin sitä työtä, mistä työkyky on mennyt. Mutta
tämä on sitten kyllä vakuutusyhtiön, joka hylkää työkyvyttömyyden ihmiseltä, tehtävä
näyttää se polku, mitä kautta päästään takaisin, tai voidaan edes yrittää takaisinpääsyä, työ-
elämään. Se on sinänsä niin kuin edistysaskel, että nykyisin lääkärin pitää allekirjoittaa an-
tamansa lausunto. Mutta minkälainen mahdollisuus tänä päivänä todellakin on saada tietää
ne erikoislääkärit, jotka sanovat, että ihminen, jolla on jalka polven alapuolelta poikki, pys-
tyy tekemään mitä tahansa työtä, jota on aikaisemminkin tehnyt, ilman että hänelle osoite-
taan sellaista työtä, mitä hän pystyisi tekemään henkilönä, jolla jalka ei enää toimi tai ei
ehkä ole sitä jalkaa?

17.37 Jani Mäkelä ps (vastauspuheenvuoro): Arvoisa puhemies! Kuten tässä salissa kes-
kustelussa on nyt ilmennyt, tämä asia, tämä epäkohta, on ollut tiedossa ja keskustelussa jo
hyvin pitkään, ehkä jopa vuosikymmeniä, ja moni kansalainen ja kansanedustajakin ihmet-
telee, miksei tälle ole käytännössä pystytty tekemään mitään huolimatta lukuisista eri la-
kialoitteista, joilla tähän on pyritty puuttumaan. Itse mietin, että kenties nämä äskeisten
lääkäritaustaisten kansanedustajien puheenvuorot — he molemmat valitettavasti ovat läh-
teneet salista pois vastaamasta kysymyksiin — kertovat siitä ilmapiiristä, mikä tämän asian
etenemisen on estänyt. Eikö ole juuri niin, että potilaan tapaaminen toisi tiedon näistä työ-
kyvyn muutoksista? Ja nyt kun potilasta ei tavata, ei sitä tietoa työkyvyn muutoksesta saa-
da vakuutuslääkärin toimesta.

Lisäksi hämmästelen edustaja Keräsen esittämää melko suorasukaista näkemystä, jossa
hän kyseenalaisti hoitavan lääkärin pätevyyden ja objektiivisuuden potilaansa hoidossa.
9



Pöytäkirjan asiakohta PTK 51/2018 vp
Toivon ja uskon asian laidan paremmaksi suomalaisten erikoislääkärien suhteen, tai aina-
kaan en usko, että vakuutuslääkäri olisi sitä pätevämpi tai objektiivisempi.

Toinen varapuhemies Tuula Haatainen:  Ja vastauspuheenvuoro, ministeri Mattila, 2
minuuttia.

17.39 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kiitoksia näistä kysymyksistä ja keskustelusta. Olen aivan samaa mieltä, ku-
ten totesin jo aloituspuheenvuorossa: ei kansalaisten kokemus omasta tilanteestaan, ei tun-
ne, ei pettymys, ei turhautuneisuus, voi olla väärä. Ja totesin myös sen, että tämän järjes-
telmän läpinäkyvyyttä on lisättävä. On lisättävä luottamusta, kansalaisten luottamusta jär-
jestelmään.

Edustaja Harkimo, kysyitte, miksi kolme vuotta. Ja kysyitte, onko tähän syynä se, että
tämä halutaan siirtää seuraavalle hallitukselle. Minusta tällaisessa ei ole sinänsä logiikkaa,
että jotakin haluttaisiin siirtää tulevalle hallitukselle. Tämä pitää vain selvittää. Ja voihan
olla, että tässä tulee ratkaisuja jo aiemminkin, mutta neuvottelukunnan täytyy nyt saada
myöskin työrauha.

Edustaja Taavitsainen, kysyitte, mitä ministerinä aion tehdä. Tämä kansalaisaloite on
nyt eduskunnan käsittelyssä, eduskunnan osaavissa käsissä, ja ehkä aikanaan siihen pyy-
detään vastine sosiaali- ja terveysministeriöstä. Ministeriössä neuvottelukunta tekee työ-
tään, ja tähän asiaan palaan varmasti työn edistyessä.

On aivan erikoisen hyvä kysymys tämä, mikä on työkyky, työkyvyttömyys, ja se, että
meillä on edelleen näitä työkyvyttömiä työnhakijoita. Tämä on syytä selvittää nyt. Nimen-
omaan siitä, että kansalainen on oikean etuuden piirissä, on selvitystyö käynnissä sosiaali-
ja terveysministeriön ja työ- ja elinkeinoministeriön yhteisenä hankkeena. Jo kyselytunnil-
la käyty keskustelu osoittaa sen, että meillä on henkilöitä, jotka eivät ole oikean etuuden,
oikean kuntoutusjärjestelmän piirissä. Tälle työlle on asetettu tavoiteaikatauluksi loka-
kuun loppu, ja siihenkin palataan niiltä osin pian.

Sitten vielä neuvottelukunnan työn tavoitteesta: Korostan sitä, että me tarvitsemme kan-
salaisten luottamusta tähän järjestelmään. Tätä on syytä selvittää. Läpinäkyvyyttä on pa-
rannettava. Neuvottelukunnan tehtäväksi on asetettu nimenomaan [Puhemies koputtaa]
nämä seikat.

17.41 Juho Eerola ps (vastauspuheenvuoro):  Arvoisa puhemies! Myös minä yhdyn kii-
toksiin tämän aloitteen tekijöille. Erityiset kiitokset myöskin edustaja Ronkaiselle tuossa
takana. Hän on omalla tavallaan antanut tälle kasvot. Myös viime kaudella perussuoma-
laisten eduskuntaryhmästä tuli aloitteita.

Kyllä siis potilaan näkeminen ja sitten kunnian ja omantunnon kautta vakuuttaminen
ovat ne jutut, mitkä saavat kansalaisten luottamuksen paranemaan tätä tilannetta kohtaan.
Tämä on kohtuuton tilanne. Tämä on kohtuuton etenkin sen tähden, että henkilöllä tällai-
sessa kummallisessa välitilassa, kun toisen lääkärin mielestä on työkykyinen ja toisen lää-
kärin mielestä on työkyvytön, ei ole oikeutta saada minkäännäköistä toimeentuloa. Jos
henkilö on työkykyinen vakuutuslääkärin ja vakuutusyhtiön mielestä, niin on kyllä tosiaan
heidän tehtävänsä, niin kuin tässä jo kuultiin, näyttää se tie, totuus elämään — työelämään
nimenomaan.
10



Pöytäkirjan asiakohta PTK 51/2018 vp
Tarvitaan, kuten kuultiin, puolueeton elin, jolla ei ole kytköksiä kumpaankaan suun-
taan, ja tämä tarvitaan nopeasti. Tässä ei voida enää viivytellä. [Puhemies koputtaa]

Tosiaan oli ilo kuulla, ministeri Mattila, [Puhemies: Aika!] että tämä ei siirry enää seu-
raavalle hallitukselle vaan ministeri Mattila ratkaisee.

17.42 Eero Lehti kok (vastauspuheenvuoro):  Arvoisa rouva puhemies! Oli hyvä, että
täällä ainakin kaksi lääkäritaustaista henkilöä selvitteli tätä asiaa. Omakohtainen koke-
mukseni tästä asiasta on kyllä parinkymmenen vuoden mittainen. Suurin syy epämääräi-
siin tilanteisiin on se, mikä täällä on jo kertaalleen mainittu: hoitava lääkäri on tehnyt epä-
määräisesti sen sairaus- ja työkyvyttömyyseläkehakemuksen, minkä johdosta sitä lain mu-
kaan ei voida hyväksyä. Se on edunsaantikysymys, jossa minun kokemukseni kuitenkin
on, että vakuutuslääkärit tekevät hyvin huolellista työtä, käyttävät asiantuntijoita — sil-
loinkin vielä, kun asiakas ei itse sitä osaa pyytää — jotta asiakasturvallisuus ja asiakkaan
oikeudenmukainen kohtelu tulisivat hoidetuiksi.

Mutta yleinen tilanne on, ikävä kyllä, se, että hoitava normaali lääkäri joutuu näiden
asioiden kanssa liian harvoin tekemisiin, minkä johdosta syntyy sitten asiakkaalle, tälle po-
tilaalle, semmoinen käsitys, että jos lääkäri sanoo, että olet oikeutettu siihen ja siihen, [Pu-
hemies koputtaa] niin se on lopullinen totuus. Näin ei kuitenkaan ole. [Maria Tolppanen
pyytää vastauspuheenvuoroa]

Toinen varapuhemies Tuula Haatainen:  Nyt mennään puhujalistaan. Voidaan käydä
debattia myöhemmin, jos siihen on tarvetta.

17.43 Hanna Sarkkinen vas: Arvoisa puhemies! Ymmärrän hyvin, miksi tämä kansalais-
aloite on tehty ja miksi se saavutti nopeasti vaaditut allekirjoitukset. Tuhannet suomalaiset
ovat kokeneet, että nykyinen vakuutuslääkärijärjestelmä ei ole oikeudenmukainen eikä tur-
vaa kansalaisten oikeusturvaa. Ongelmaksi koetaan se, että vakuutuslääkärit tekevät erilai-
sia arvioita henkilöiden kunnosta kuin hoitavat lääkärit, edes näkemättä ihmistä. Hoitava
lääkäri voi arvioida, että henkilö on työkyvytön, mutta vakuutuslääkäri päätyy toisenlai-
seen arvioon näkemättä potilasta. Vakuutuslääkärit saattavat myös päätyä siihen, ettei hen-
kilön vammalla ole yhteyttä potilaan kokemaan tapaturmaan, vaikka yhteys olisi hoitavan
lääkärin mukaan ilmeinen. Tämä johtaa joissain tapauksissa siihen, etteivät tosiasiallisesti
työkyvyttömät ihmiset pääse eläkkeelle vaan roikkuvat työttömyyskortistossa aktiivimal-
lin armoilla ja että vahingon kokeneet ihmiset eivät saa vakuutuskorvauksiaan tai pääse
kuntoutukseen.

Arvoisa puhemies! On selvää, että hoitavan lääkärin tehtävä ei voi olla potilaiden vakuu-
tusetuuksien ratkaisu. Vakuutuslääkäreillä on lääketieteen lisäksi vakuutusalan tuntemus
ja sinällään perusteltu järjestelmän portinvartijan asema, jonka tehtävä on varmistaa, että
päätökset ovat kokonaisuutena tasapainoisia ja niissä yhteensovitetaan lääketieteellinen
tieto ja vakuutussäädökset. Järjestelmän oikeutus kuitenkin kärsii siitä, etteivät ihmiset koe
vakuutuslääkäreiden päätöksiä puolueettomiksi ja oikeudenmukaisiksi. 

Arvoisa puhemies! Järjestelmässä on siis muutostarvetta. Toivon, että tämä aloite saa
perusteellisen käsittelyn, jossa arvioidaan monipuolisesti järjestelmän uudistustarpeita ja
tehdään tarvittavat lakimuutokset. Yksi mahdollinen uudistus voisi olla se, että vakuutus-
lääkärit velvoitettaisiin näkemään ja tutkimaan potilas siinä tilanteessa, että vakuutuslää-
kärin arvio potilaan tilasta poikkeaa hoitavan lääkärin arviosta. Näin voitaisiin paremmin
11



Pöytäkirjan asiakohta PTK 51/2018 vp
vastuuttaa vakuutuslääkärit heidän päätöksistään, ja näin potilaan tosiasiallinen tilanne ja
kunto tulisi vakuutuslääkärille selville.

Lisäksi vakuutuslääkärien riippumattomuus tulee varmistaa ja heidän sidonnaisuutensa
tulee ilmoittaa avoimesti. Myös työeläkeasioiden muutoksenhakulautakunnan puolueetto-
muus tulee varmistaa.

Vakuutusoikeudessa taas voisi lisätä suullisia käsittelyitä, jotta potilaalla olisi parem-
mat mahdollisuudet tuoda tilanteensa ilmi muutoksenhakutilanteessa. Myös hoitavien lää-
kärien osaamista lausuntojen antamisessa tulisi kenties parantaa, jotta potilaan tilanne osat-
taisiin kuvata nykyistä paremmin.

Arvoisa puhemies! Kiitoksia aloitteentekijöille tärkeän asian esiin nostamisesta edus-
kunnan käsittelyyn. Toivon todella, että aloite saa kattavan ja arvokkaan käsittelyn.

17.47 Mats Löfström r: Ärade fru talman! Medborgarinitiativet som vi nu diskuterar tar
upp känsliga frågor. Det handlar om läkaretik, och det handlar om att varje människa ska ha
rätt att få sin sak rättvist behandlad. I alla lägen är det ändå väsentligt att läkarna kan utföra
sitt arbete utan påtryckning. Försäkringsläkarens skyldighet är att finna mänskliga motive-
ringar för sina beslut i stället för att gömma sig bakom paragraferna.

Arvoisa rouva puhemies! Suurimmassa osassa tapauksia potilas saa nopeasti oikean pää-
töksen eikä ongelmia ole. Osassa tapauksia päätös on virheellinen, ja se korjataan muutok-
senhaun kautta. Sitten on pieni osa sellaisia tapauksia, joissa vakuutusyhtiö tai Kela on eri
mieltä kuin asiakas, ja näiden tapausten vuoksi me käymme nyt tätä keskustelua.

Tämä ongelma on vaikea ratkaista. Ei voi olla niin, että lääkärinlausunto sitoisi vakuu-
tuslääkäreitä tai että hoitava lääkäri päättäisi myös korvauksista. Silloinhan asiakkaan kan-
nattaa käydä niin monella lääkärillä, että hän lopulta saa sellaisen lausunnon kuin haluaa.
Ja lääkäreiden asema olisi aika vaikea, kun samalla pitäisi seurata omaa etiikkaa ja toisaal-
ta kuunnella asiakkaan toiveita.

Paljon parannuksia voidaan tehdä ihan koulutuksen kautta ja sillä, että vakuutuslääkärit
perustelevat päätöksiään enemmän inhimillisesti eivätkä piiloudu pykälien taakse. — Kii-
tos.

17.48 Jani Mäkelä ps: Arvoisa puhemies! On hyvä ja tärkeä asia, että tämä vakuutuslää-
käreiden epäkohta nostetaan eduskunnan keskusteluun nyt myös kansalaisaloitteen kautta.
Asiastahan on tehty aiemminkin lukuisia laajalti kannatettuja lakialoitteita, jotka kuiten-
kaan eivät ole tässä talossa edenneet, kenties niistä syistä, mitä jo aiemmin tässä on nous-
sut keskusteluun.

Mielestäni pitäisi olla selvä asia, että vakuutuslääkäreitä koskevat vähintäänkin samat
säännöt kuin muita lääkäreitä. Nämä päätökset puuttuvat ihmisen terveyden ja toimeentu-
lon ytimeen, ja niin ollen ihmisellä pitäisi olla oikeus yksilökohtaiseen ja henkilökohtai-
seen käsittelyyn, jos päätös tällaisesta korvauksesta onkin kielteinen.

Nyt on mielestäni jo tämän talon uskottavuudenkin kannalta välttämätöntä, että tämä
asia viimeistään käydään nimenomaan ja vähintään kansalaisaloitteen näkökulmasta läpi
myös muut näkökohdat huomioiden ja saadaan uskottavat vastaukset näihin kysymyksiin
ja tehdään niiden vastausten vaatimat perustellut muutokset. Itse en ainakaan tule hyväk-
symään muuta lopputulosta tästä käsittelystä.
12



Pöytäkirjan asiakohta PTK 51/2018 vp
17.49 Ritva Elomaa ps: Arvoisa puhemies! Vakuutuslääkäreiden asema ja päätökset ovat
hiertäneet jo pitkään. Lehdistä on saanut viime vuosien aikana lukea useampia yksityishen-
kilöiden surullisia tarinoita siitä, kuinka työkyky on mennyt mutta korvausta ei tipu, vaik-
ka vakuutukset ovat olleet voimassa.

Vakuutuslääkärin tulee olla riippumaton asiantuntija, jonka ratkaisut perustuvat lääke-
tieteeseen ja vakiintuneisiin ratkaisukäytäntöihin. Vakuutusyhtiöillä tulee olla tietysti oi-
keus varmistua maksun aiheellisuudesta. Vakuutuslääkäreitä siis kyllä tarvitaan, mutta jo-
kin on pielessä, kun heistä kirjoitetaan ikävään sävyyn tuon tuosta. Kritiikkiä on tullut esi-
merkiksi vakuutusyhtiöiden suosimisesta päätöksissä ja muiden lääkärien lausuntojen jät-
tämisestä omaan arvoonsa.

Näiden lääkärinlausuntojen takana on usein arvostettuja erikoislääkäreitä, jotka ovat
saattaneet hoitaa potilasta ja asiakasta pitkään. Silti tulee tunne, että kyseisten lääkäreiden
lausuntoja ei juuri noteerata. Kirjallisessa kysymyksessäni 2015 kysyin, miksi vakuutus-
lääkäreiden tiedot ja pätevyydet ovat niin hankalasti saatavilla, jos ollenkaan, vaikka se
koskisi omaa vakuutuspäätöstä. Vastaus oli silloin melko epämääräinen, ja ilmeisesti tie-
dot ovat vaikeasti saatavissa edelleen.

Vakuutuslääkäreitä koskevat muiden lääkäreiden tavoin tietyt eettisyysperiaatteet.
Myös hallintolain ja muun lainsäädännön myötä esteellisyysmääräykset pätevät heidän
työhönsä. Vakuutuslääkärin työ ei varmasti ole helpoin homma tässä maassa eikä varmasti
myöskään kiitollisin. Olemassa olevista vakuutuslääkäreitä koskevista pelisäännöistä huo-
limatta vakuutuslääkäritoiminta ei ole tällä hetkellä toivotulla tasolla, koska luottamus am-
mattiryhmää kohtaan on liian heikko.

Tässä kansalaisaloitteessa vaaditaan, että vakuutus- ja eläkelaitosten lääkäreiltä poiste-
taan mielivaltainen oikeus kumota potilasta hoitavan lääkärin lausuntoja muuttamalla ta-
paturmavakuutuslain 41 d §:ää. Perusteluissa kritisoidaan vakuutusyhtiöiden ja eläkelai-
tosten lääkärien erivapauksia lääketieteellisiin kannanottoihin ja lausuntoihin liittyen sekä
vastuita, tai oikeastaan niiden puutetta.

Aloitteen ehdotus on mielestäni perusteltu, sillä nyt tarvitaan toimia, jotka lisäävät va-
kuutuksiin liittyvän lääketieteellisen arvioinnin läpinäkyvyyttä ja uskottavuutta. Mielestä-
ni hyvä ja objektiivinen, ammattilaisen tekemä, lääketieteeseen nojaava, hyvin perusteltu
arvio kestää kyllä päivänvalon, joten en näe kansalaisaloitteen mukaisia muutosehdotuk-
sia ongelmallisina vakuutuslääkärienkään näkökulmasta. Toivottavasti täällä eduskunnas-
sa löytyy tahtoa parantaa pienen ihmisen asemaa yksilön kannalta suurten vakuutuspäätös-
ten osalta.

Kuten edustaja Meri sanoi jo aikaisemmassa puheenvuorossaan, perussuomalaiset ovat
vahvasti nostaneet kansalaisaloitteessa mainittuja ongelmia esille jo pitkään. Ja edustaja
Ronkainen on eritoten pitänyt asiaa esillä.

Kansalaisaloitteen tekijöille lausun todella erityiskiitokset tästä asiasta ja aloitteesta.
Tämä on todella tärkeä, ja toivottavasti heidän esittämiinsä ongelmiin tulee parannuksia.

Arvoisa puhemies! Vielä ministeri Mattilalle: Kysyisin uudestaan äsken esittämäni ky-
symykseni, elikkä toistan sen. On tapauksia, joissa esimerkiksi kaksi erikoislääkäriä, ja
useampikin, on antanut asiakkaalle, potilaalle, lausunnon, että hän on työkyvytön. Vakuu-
tuslääkäri, näkemättä potilasta, on esittänyt, että ei ole näin vaan tämä on pystyvä työhön.
Näitä tapauksia on liian paljon. Kysyin tällaista asiaa: Onko asiakkaalla mahdollisuus saa-
da kielteisen päätöksen tehneen vakuutuslääkärin nimi ja hänen erikoisalansa elikkä se,
13



Pöytäkirjan asiakohta PTK 51/2018 vp
mikä hänen ammattipätevyytensä on? Onko hänen mahdollista saada tieto siitä, kuka on
hylännyt hänen hakemuksensa? — Kiitos.

17.55 Satu Taavitsainen sd: Arvoisa puhemies! Hyvät edustajakollegat! Arvoisa minis-
teri! ”Mikä ei ole oikeus ja kohtuus, se ei voi olla lakikaan.” Nykyinen vakuutusyhtiöiden
ja Kelan vakuutuslääkäreiden toiminta ei nauti kansalaisten luottamusta. Arvostan suuresti
kansalaisaloitteen tekijöitä, ja tässäkin kohtaa tulee hyvin esille, kuinka tärkeää on, että
mahdollisuus tehdä kansalaisaloitteita on olemassa. Toivon tälle asialle vihdoinkin sellais-
ta käsittelyä, joka muuttaa järjestelmää oikeudenmukaisemmaksi ja paremmaksi.

Arvoisa puhemies! Ihmisiä joutuu jatkuvasti kohtuuttomiin tilanteisiin, kun lääkäreillä
keskenään on erilaiset näkemykset ihmisen tilanteesta: toiselle lääkärille henkilö on sairas
eikä kykene työhön, ja toiselle lääkärille — eli vakuutuslääkärille — hän on työkykyinen,
vaikka tämä lääkäri ei ole edes nähnyt potilasta. On erittäin vakava asia, kun vammautu-
misen, sairastumisen tai onnettomuuden seurauksena vakuutusyhtiö ei maksa korvauksia
ja henkilö ei saa kuntoutusta ja joutuu pahimmillaan köyhyyteen ja ajautuu yhteiskunnan
ulkoreunoille. Tai kun oman hoitavan työterveyslääkärin mukaan henkilö on sairastunut ja
hänet määrätään sairauslomalle, ja Kelan vakuutuslääkärin mukaan hän on työkykyinen
eikä Kela maksa sairauspäivärahaa: Tällöin henkilön pitäisi mennä töihin, mutta eihän työ-
paikka ota henkilöä töihin, kun työterveyslääkäri on määrännyt hänet sairauslomalle. Eikä
hän voi ilmoittautua TE-toimistoon työttömäksi työnhakijaksikaan, koska hänellä on se
työpaikka. Tällöin Kelan vakuutuslääkäreiden päätösten vuoksi ihmisiä ajautuu täysin ra-
hattomaan tilaan.

Eräs yksinhuoltajaäiti kertoi minulle, että hänet jätettiin täysin rahattomaksi 12-vuoti-
aan lapsensa kanssa. Hän oli sairastunut, ja Kela vähät välitti, että hänellä oli lapsi huollet-
tavanaan. Miten ylipäätään kuvitellaan, että sairaudesta voi kuntoutua, kun maksamatto-
mat laskut valvottavat ja kolkuttavat takaraivossa? Kela ja vakuutusyhtiöt aiheuttavat pää-
töksillään ihmisille laskujen menemisen perintään, ulosottoon. Aiheutuu huolta, murhetta
ja itsemurhia.

Kielteisiä päätöksiään Kela perustelee omien vakuutuslääkäreidensä tekemällä arviolla
potilaspapereiden perusteella. Ei ihmisten oikeudentajuun mene se, miten vakuutuslääkäri
voi potilasta näkemättä tehdä päätöksen. Suomalaisista ihmisistä tämä nykyinen järjestel-
mä tuntuu vastuuttomalle ja kylmälle toiminnalle. Siksi se on muutettava.

Arvoisa ministeri, myös vakuutuslääkäreiden puolueettomuus ja erilaiset sivutoimet va-
kuutusyhtiöissä ovat nousseet julkisuuteen. Toivonkin ministerin perkaavan nämä todella
tarkalla suurennuslasilla.

Toivon tälle kansalaisaloitteelle myönteistä käsittelyä täällä eduskunnassa.

17.59 Harry Harkimo liik: Arvoisa rouva puhemies! Jos nostaa kissan pöydälle: Tässä
on kysymys rahasta. Jos nuori mies loukkaantuu ja hän joutuu työkyvyttömäksi koko elä-
mäksensä, se maksaa miljoonan vakuutusyhtiölle. Jos näitä on 10 000, puhutaan miljar-
deista rahaa. Siitähän tässä on kysymys. 

Haluan ottaa yhden esimerkin. Pöyristyttävää on myös se, kuinka hitaasti ja epäselvästi
vakuutusyhtiöt toimivat. Otan esimerkin pojasta, yhdestä tapauksesta. Hän oli ottanut va-
kuutusyhtiöstä kotimatkasairausvakuutuksen, johon sisältyi niin sanottu urheilulaajennus.
Silloin luvattiin, että jos poika loukkaantuu, hänet kyllä kuntoutetaan. Pari vuotta sitten hän
sai aivovamman jääkiekko-ottelussa. Siitä lähtien hän on kärsinyt kovista oireista, jotka
14



Pöytäkirjan asiakohta PTK 51/2018 vp
heikentävät elämänlaatua, ja hän on niiden vuoksi työkyvytön. Vakuutusyhtiön mukaan
hän ei ole oikeutettu fysikaaliseen tai neurologiseen kuntoutukseen. Samoin vakuutusyh-
tiö on maksanut muita hoitokuluja vain parituhatta euroa. Niistäkin osa on maksettu vuo-
den myöhässä ja vasta, kun kaksi eri juristia on lähestynyt vakuutusyhtiötä. Lisäksi vakuu-
tusyhtiö ei suostu maksamaan mitään ansionmenetyskorvauksia vaan väittää, että poika
olisi luopunut näistä ostovaiheessa. Tästä yhtiö ei ole esittänyt mitään dokumentaatiota. Li-
säksi vakuutusyhtiö on evännyt korvauksia puuttuvien lisäselvitysten vuoksi, joita se ei ole
edes asiakkaalta pyytänyt. Että tällainen tapaus.

18.01 Jari Ronkainen ps: Arvoisa rouva puhemies! Kuten jo aikaisemmassa puheenvuo-
rossani sanoin, tämä kansalaisaloite on äärimmäisen hyvä. Se sisältää paljon samaa kuin
viime syksynä jättämäni lakialoite, joka sai allekirjoituksia kaikista puolueista, muistaak-
seni 57 allekirjoitusta. Toivonkin, että nyt käsittelyssä oleva kansalaisaloite ja lakialoittee-
ni käsiteltäisiin sitten samanaikaisesti sosiaali- ja terveysvaliokunnassa. Samoin myös
edustaja Lauslahti on tehnyt aloitteen tästä, ja samassa voitaisiin perata kaikki.

Kansalaisaloitteessa esitetty vakuutuslääkärien oikeuden kumota hoitavan lääkärin lau-
suntoja poistaminen vastaa samaa kuin esittämäni käänteinen todistustaakka. Käänteisessä
todistustaakassa on kyse siitä, että korvaus- ja eläkepäätökset tehtäisiin lähtökohtaisesti va-
kuutetun hoitavan lääkärin lausunnon pohjalta. Täällä on sitä kritisoitu pikkuisen, mutta
jatkan, että vakuutusyhtiö voi vapautua korvauksen maksamisesta vain, jos se kykenee to-
distamaan hoitavan lääkärin diagnoosin ja työkyvyn arvion olennaisilta osin virheelliseksi. 

On varsin erikoista, että muutoksenhakulautakunnissa ja oikeusinstansseissa vakuute-
tun tulee todistella lääkäriltään saamiaan diagnooseja oikeaksi. Eikö lääketieteellisen to-
distustaakan tulisi nimenomaan kuulua vakuutusyhtiölle, mikäli se pyrkii epäämään kor-
vaukset? Vakuutetun vammat on jo kertaalleen todettu lääkärien toimesta hoitolaitokses-
sa. Lain mukaan vakuutusyhtiöllä ei kuitenkaan ole velvollisuutta näyttää, mistä henkilön
työkyvyttömyys johtuu, jos se ei yhtiön mielestä johdu tapaturmasta.

Arvoisa puhemies! Järjestelmä ei ole oikeudenmukainen, sillä vakuutettu ja vakuutus-
yhtiö ovat täysin eriarvoisessa asemassa. Hylkäävästä päätöksestä voi valittaa muutoksen-
hakulautakuntaan. Muutoksenhakulautakunnan lausunnot ovat kuitenkin vain suosituksia,
jotka eivät sido vakuutusyhtiötä tai vakuutettua. Lisäksi lautakunnan puolueettomuudesta
voi olla montaa eri mieltä. Valitusprosessit ovat pitkiä, jopa yli kymmenen vuotta, ja mer-
kitsevät usein vakuutetulle taloudellisen epävarmuuden aikaa.

Mikäli asia päätyy oikeuteen, siellä asetelma sitten vasta epätasa-arvoinen onkin. Va-
kuutuslaitoksella on enemmän resursseja ja asiantuntemusta sekä lääke- että oikeustieteen
saralta. Lisäksi yleisessä oikeusistuimessa hävinnyt osapuoli joutuu normaalisti korvaa-
maan myös vastapuolen oikeudenkäyntikulut, joten vakuutettu joutuu valtavaan taloudel-
liseen riskiin. Vakuutusyhtiöllä sen sijaan lähtökohtaisesti ei juuri mitään riskiä ole. Jos se
häviää jutun, se joutuu korvaamaan työkyvyttömyyden, joka sen vakuutussopimuksen mu-
kaan olisi kuulunutkin korvata. Työkyvyttömyyden korvaamisessa puhutaan usein miljoo-
naluokan rahoista. Jos vakuutusyhtiö tuomitaan korvausvastuuseen, mitään sanktiota mak-
samattomista korvauksista ei tule. On aika erikoista, että vakuutusasioissa petokseen voi
syyllistyä vain vakuutuksenottaja.

Arvoisa puhemies! Julkisuudessa useampi vammautunut on tullut esiin omalla nimel-
lään ja kasvoillaan. Tarinat ovat koskettavia ja usein uskomattomia. Tiedän tapauksen nuo-
resta ratsastusyrittäjästä, josta edustaja Heinonen tässä jo kertoikin: Hän on saanut vaikean
15



Pöytäkirjan asiakohta PTK 51/2018 vp
tai keskivaikean aivovamman pudottuaan hevosen selästä. Vakuutusyhtiö oli kuitenkin eri
mieltä kuin joukko hoitavia neurologeja ja pudotti vamman haitta-asteen 11:stä 2:een.
Kuin taikaiskusta yrittäjä nähtiinkin taas työkykyiseksi omaan työhönsä.

Nyt viimeisimpänä luin poliisista, jota virkatehtävissään ammuttiin lähietäisyydeltä kä-
teen. Ampuja pääsi koevapauteen jo ennen kuin poliisi pystyi palaamaan töihin sairauslo-
maltaan. Paluu aiempaan tehtävään ei ollut mahdollista. Lisäksi Valtiokonttorin vakuutus-
lääkäri oli sitä mieltä, että vammaluokitus on alempi kuin leikkaava kirurgi oli arvioinut.
Rikoksesta seuranneiden korvausten määrä laski ja poliisin tulotaso pieneni merkittävästi
ilman hänen omaa syytään. 

Nämä julkisuuteen nousseet tarinat ja henkilöt ovat kuitenkin vain jäävuorenhuippu,
pieni pintaraapaisu siitä, kuinka laajasta ongelmasta ja käsittämättömän epäoikeudenmu-
kaisesta järjestelmästä on kyse. Selvitysten mukaan tämä asia koskettaa suoraan tai välil-
lisesti laajaa joukkoa kansalaisista, jopa puolta miljoonaa suomalaista. Jos vakuutuslääkä-
rijärjestelmää saadaan muutettua, sillä on aivan valtavan suuret vaikutukset kansalliseen
hyvinvointiin ja luottamukseen yhteiskuntaa kohtaan.

18.06 Juha Pylväs kesk: Arvoisa rouva puhemies! Tämä lakialoite kuvastaa hyvin sitä
epätoivoista henkeä, jota monet ihmiset tässä maassa aidosti kokevat. Jos hoitavat lääkärit
antavat potilaille selvän diagnoosin työkyvyttömyydestä, joko henkisestä tai fyysisestä sai-
raudesta johtuen, ja vakuutuslääkäri tekeekin päinvastaisen analyysin, on kansalaisten epä-
usko koko järjestelmää kohtaan aivan ymmärrettävä. Ihmistä hoitavan lääkärin kanta ei
paina mitään vaan vakuutuslääkärin papereidenlukeminen. Monissa puheenvuoroissa tääl-
lä on jo tämä sama todettu.

Minusta on tärkeää, että näihin epäkohtiin saadaan selvempi järjestelmä. Olen keskus-
tellut lukemattomia kertoja erään pitkäaikaisesti sairaan henkilön kanssa. Hänellä on hoi-
tavalta lääkäriltä työkyvyttömyysdiagnoosi hyvinkin yksilöitynä. Työkokeiluja on tehty
useita erittäin huonolla lopputuloksella. Hupaisinta tässä järjestelmässä on, että jopa työl-
lisyyspalvelut ovat vankemmin sairastavan yksilön puolella. Hänet määritellään tässä ta-
pauksessa työkyvyttömäksi. Kukaan ei tarjoa näille ihmisille töitä, ja mistään he eivät saa
toimeentuloa. Tämän nykyisen järjestelmän suurin ongelma on minusta juuri tässä: olet sa-
maan aikaan työkykyinen ja työkyvytön. Tämä pallottelu järjestelmän sisällä aiheuttaa ih-
misille eniten epäoikeudenmukaisuuden tunnetta. Olen samaa mieltä täällä jo pidettyjen
useiden puheenvuorojen kanssa. Näihin ongelmiin toivoisin aidosti tehtävän muutoksia.

18.08 Toimi Kankaanniemi ps: Arvoisa rouva puhemies! Tästä aihepiiristä on tehty lu-
kuisia, varmaan satoja, kirjallisia kysymyksiä ja kymmeniä lakialoitteita silläkin aikaa, kun
itse täällä olen ollut, pian kolmisenkymmentä vuotta, ja asia on edelleen tällä tavalla kuin
täällä on tullut kerrotuksi monessa puheenvuorossa. Se on mielestäni häpeäksi eduskunnal-
le ja kaikille niille hallituksille, jotka ovat istuneet tässä maassa näinä vuosina. Siksi on
erinomaista, että nyt tämä kansalaisaloite, jonka kansalaiset voivat suoraan tehdä ja jonka
kautta tuoda asia käsittelyyn eduskuntaan, on tehty. Kiitokset heille.

Samalla kiitokset edustaja Ronkaiselle, joka teki myös tämän lakialoitteen, jota nyt voi-
daan samalla valiokunnissa sitten käsitellä ja viedä eteenpäin. Tuo käännetty todistustaak-
ka on yksi hyvä malli, jota kannattaa selvittää ja tutkia, onko se mahdollinen. Ja miksi ei
olisi, mutta ymmärrän kyllä, että vakuutusyhtiöt, kun niitä kuunnellaan asiantuntijoina,
löytävät siitäkin kaiken mahdollisen vian. Mutta nyt ei pidä taipua siihen.
16



Pöytäkirjan asiakohta PTK 51/2018 vp
Hieman jäin ministerin puheenvuorosta kaipaamaan jotain muuta kuin neuvottelukun-
taan vetoamista. Neuvottelukunnat kyllä keskustelevat ja juovat kahvia, ja on varmaan mu-
kavaakin, mutta asiat eivät välttämättä etene neuvottelukuntien kautta. Tarvitaan todella
asian eteenpäinviemistä. Ensi sijassa näitten vakuutuslääkärien riippumattomuus — eli
täysin irti vakuutusyhtiöistä — siinä on avainkysymys. Se pitäisi toteuttaa mahdollisim-
man pian.

On selvää, että kaikkia hakemuksia ei hyväksytä eikä voida hyväksyä. Jos hyväksyttäi-
siin, niin varmaan me kaikki täältä panisimme hakemuksen aika pian ja pääsisimme mu-
kavalle eläkkeelle, mutta näin ei tietenkään pidä tapahtua. Mutta meillä on, niin kuin täällä
on kerrottu, lukuisia tapauksia tiedossa, että on kaksikin erikoislääkäriä tutkinut ihmisen
jopa moneen kertaan ja esittänyt hakemukseen puoltonsa ja siitä huolimatta hylkäys on ta-
pahtunut. Tätä eivät ihmiset yksinkertaisesti ymmärrä. Enkä minäkään ymmärrä. Joku jär-
jestelmä, jossa olisi ymmärrettävyys ja yleinen hyväksyttävyys, meidän on saatava vih-
doinkin.

Arvoisa puhemies! Olen kyllä pitkälti edustaja Harkimon kanssa samaa mieltä, että poh-
jimmiltaan tässä on kysymys rahasta. Jos esimerkiksi joku 35-vuotias henkilö loukkaantuu
ja siirtyy eläkkeelle työelämästä, hän saattaa saada aika kohtuullisen eläkkeen, 30 vuotta
nauttii sitä, ennen kuin tulee vanhuuseläkeikään. Siinä on valtavista rahoista kysymys, ja
vähän näyttää siltä, että mitä nuorempi hakija on, sitä huonommin hän saa näitä myönteisiä
päätöksiä.

18.11 Sami Savio ps:  Arvoisa puhemies! Kansalaisaloitejärjestelmää on viime vuosina
toisinaan kovastikin arvosteltu, joskus syystä ja usein ilman syytä. Mutta kansalaisaloite-
järjestelmään liittyy sellainen erinomainen piirre, että sillä voidaan nostaa yhteiskunnalli-
seen keskusteluun ja eduskuntakäsittelyyn asti suuria kansalaisryhmiä koskettavia epäkoh-
tia. Nyt tämä käsiteltävänä oleva kansalaisaloite tapaturmavakuutuslain 41 d §:n muutta-
miseksi eli käytännössä vakuutus- ja eläkeyhtiöiden lääkäreillä tällä hetkellä olevan oikeu-
den — oikeuden ilman perusteltua syytä ja jopa potilasta näkemättä kumota hoitavan lää-
kärin lausunto — poistamiseksi on esimerkki sellaisesta epäkohdasta, jota eduskunta ei
aiemmin ole uskaltanut korjata. Syytä siihen, miksi eduskunta ei ole tässä asiassa edennyt,
vaikka epäkohta on ollut varmasti pitkään meidän kaikkien tiedossa, en osaa valitettavasti
edes arvailla.

Arvoisa puhemies! Perussuomalaisille tämän asian ja epäkohdan korjaaminen on erit-
täin tärkeää oikeudenmukaisuussyistä. Asiaa julkisuudessa erittäin paljon esillä pitänyt
edustaja Ronkainen pohti jo keskustelun alussa käyttämässään hyvässä ja asiantuntevassa
puheenvuorossa paljon tähän aihealueeseen liittyviä näkökulmia. Edustaja Ronkainen on
myös laatinut viime vuonna pitkälti samansisältöisen lakialoitteen, joka ei valitettavasti ole
ainakaan vielä edennyt eduskunnassa maaliin asti. Tilannehan on se, että lakialoitteet hy-
vin usein raukeavat vaalikauden lopulla, mutta nyt tämän käsittelyssä olevan kansalais-
aloitteen kautta tämä epäkohta on eduskunnassa ja asia saa yhä vahvemman painoarvon ja
merkityksen, joka sille ehdottomasti kuuluukin.

Arvoisa puhemies! Vakuutuslääkäreiden oikeutta kumota hoitavan lääkärin diagnoosia
ei tultaisi lakimuutoksen myötä tietenkään kokonaan poistamaan, mutta jatkossa vakuutus-
lääkäreiltä tulisi ehdottomasti vaatia asianmukaiset perustelut päätökselleen, ja se on mie-
lestäni täysin oikeutettu vaatimus. Sitä vastoin vakuutusyhtiön ja sen käyttämien asiantun-
tijalääkäreiden tämänhetkinen mahdollisuus kiistää hoitavan lääkärin antama diagnoosi
17



Pöytäkirjan asiakohta PTK 51/2018 vp
potilasta näkemättä ja vieläpä ilman lääkärin ammattietiikkaan liittyvää juhlallista vakuu-
tusta on mielestäni täysin oikeustajun vastainen, ja tämä epäkohta onkin korjattava pikai-
sesti.

Arvoisa puhemies! Kansalaisaloitteen myötä asia onkin mahdollista saada kuntoon, ja
samalla voidaan hälventää merkittävästi järjestelmää kohtaan tunnettua epäluuloa. Perus-
suomalaiset tukevat erittäin vahvasti tätä kansalaisaloitetta. [Puhemies koputtaa] Kiitän
kaikkia aloitteen allekirjoittajia ja toivon aloitteelle menestyksellistä valiokuntakäsittelyä.

18.15 Harry Harkimo liik: Arvoisa rouva puhemies! Särähti korvaan tässä, kun edustaja
Löfström sanoi, että nämä tapaukset käsitellään nopeasti. Haluaisin tietää, onko ministeri
tietoinen siitä, että voi kestää kaksi vuotta, ennen kuin potilas saa minkäännäköisen pää-
töksen vakuutusyhtiöstä. Sen jälkeen hän voi hakea avustusta Kelalta, ja se kestää siellä
vuoden lisää. Jos päätös vakuutusyhtiöstä on negatiivinen ja hakee muutoslautakunnalta
muutosta, niin koko tämä prosessi voi kestää 5—10 vuotta, ja potilas on koko ajan niin
kuin löysässä hirressä. Jos ei se ryhmä saa aikaan mitään muuta muutosta, niin tähän kan-
nattaisi ainakin tehdä aika pikaisesti muutos.

Toinen varapuhemies Tuula Haatainen: Ja vastauspuheenvuoro, ministeri Mattila, 1 mi-
nuutti.

18.16 Sosiaali- ja terveysministeri Pirkko Mattila (vastauspuheenvuoro): Kiitoksia, ar-
voisa rouva puhemies! Kiitoksia keskustelusta.

Edustaja Kankaanniemelle toteaisin sen, että tämä on nyt kansalaisaloitteen lähetekes-
kustelu ja tämä nimenomaan etenee eduskuntaan. Myöskin ministeriössä sitten toimet ete-
nevät, ja niiden perusteella tehdään konkreettiset ehdotukset.

Edustaja Harkimo, olen kyllä kuullut näistä käsittelyajoista ja nähnyt henkilökohtaises-
tikin, tiedän niistä, mutta en vastaa siitä, mitä edustaja Löfström on näistä käsittelyajoista
todennut.

Sen sijaan, kun, edustaja Harkimo, nostitte esille sen, että ei saada kuntoutusta tai hoi-
toa, on toki todettava se, että eihän ketään jätetä hoitamattakaan. Hoidetaan sitten julkisel-
la sektorilla, ei niinkään vakuutuksen varoista vaan verovaroista — jos on niin, että yhtiö ei
maksa kuntoutusta tai tutkimusta.

Mitä sitten tulee näihin jääkiekkovammoihin, jotka nostitte esille. Esitän kysymyksen,
kun en tiedä: pitäisikö meillä jääkiekossa sitten puuttua myös niihin pelillisiin asioihin,
ihannoidaanko meillä liikaa kovaotteista jääkiekkoa? En siis tiedä, mutta kysyn.

Edustaja Elomaa, kahteenkin otteeseen kysyitte tästä tiedon saannista ja siitä, onko mah-
dollista sitä saada. Nimenomaan nyt tämän neuvottelukunnan yksi keskeinen tehtävä on li-
sätä tämän järjestelmän läpinäkyvyyttä ja kansalaisten luottamusta siihen. Ja siihen tiedon-
saantiin liittyen te olette aikanaan saaneet vastauksen — me voimme tähän myöhemmin-
kin palata. — Ja nyt, arvoisa puhemies, ilmeisesti aika on mennyt jo reilusti yli.

Keskustelu päättyi.

Asia lähetettiin sosiaali- ja terveysvaliokuntaan.
18


	3
	17.00
	17.06
	17.09
	17.16
	17.20
	17.26
	17.27
	17.28
	17.29
	17.30
	17.31
	17.32
	17.33
	17.34
	17.35
	17.36
	17.37
	17.39
	17.41
	17.42
	17.43
	17.47
	17.48
	17.49
	17.55
	17.59
	18.01
	18.06
	18.08
	18.11
	18.15
	18.16


