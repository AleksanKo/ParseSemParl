















































DEM505D.tmpSave.xml


Pöytäkirjan asiakohta PTK 18/2017 vp

 Tarkistettu
4.0

Pöytäkirjan asiakohta 

PTK 18/2017 vp

Täysistunto

Tiistai 7.3.2017 klo 14.01—21.18

5. Hallituksen esitys eduskunnalle laiksi rahankeräyslain muuttamisesta
Hallituksen esitys HE 264/2016 vp
Valiokunnan mietintö HaVM 1/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 5.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

21.16 Jani Mäkelä ps: Arvoisa puhemies! Vielä pari ajatusta tästä lakiesityksestä illan
päätteeksi. Valiokuntahan on tähän hallituksen esitykseen yhtynyt eikä siihen esitä muu-
toksia, hyvä niin. Tietysti voisi miettiä, tarvitseeko näiden lakien välttämättä olla määräai-
kaisiakaan, koska on yleisesti ottaen kannatettavaa, että opinahjot voivat kerätä toimin-
taansa yksityistä rahaa.

Lisäksi jatkokehittelyä varten: Tässä lakiesityksessähän siitä ei puhuta, mutta Suomessa
on hiukan turhankin tiukka rahankeräyslainsäädäntö, sillä esimerkiksi maailmalla joukko-
rahoitus on vahvasti nousussa oleva liike- ja tuoteideoiden rahoitusmuoto, ja Suomi on sel-
västikin jäämässä siinä lainsäädäntönsä takia kansainvälisesti takamatkalle. Siksi jatkossa
kannattaakin miettiä, jos tätä lakia muutettaisiin näiltä osin hieman sallivammaksi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 264/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


