















































DEM7ADF.tmp.xml


Pöytäkirjan asiakohta PTK 157/2018 vp

 Tarkistettu
4.0

Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

6. Hallituksen esitys eduskunnalle laeiksi hallintolain muuttamisesta, julkisista kuulutuk-
sista annetun lain kumoamisesta ja maakaaren 12 luvun 3 §:n muuttamisesta

Hallituksen esitys HE 239/2018 vp
Valiokunnan mietintö HaVM 29/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on hallintovaliokunnan mietintö HaVM 29/2018 vp. Nyt päätetään la-
kiehdotusten sisällöstä.

Keskustelu

15.52 Kari Kulmala sin: Arvoisa rouva puhemies! Esityksessä ehdotetaan ajantasaistet-
tavaksi yleistiedoksiantomenettelyä koskeva hallintolain sääntely. Yleistiedoksiannossa
luovuttaisiin Virallisen lehden ensisijaisuudesta, enkä pidä sitä ollenkaan huonona asiana.
Jatkossa asiakirjan nähtäville asettamisesta on ilmoitettava yleisessä tietoverkossa viran-
omaisen verkkosivuilla ja tarpeen vaatiessa sellaisessa sanomalehdessä, josta vastaanotta-
jan voidaan otaksua parhaiten tiedon saavan. Kuitenkin niissä tapauksissa, joissa asiakir-
jan nähtäville asettamista koskevaa ilmoitusta ei ole voitu julkaista viranomaisen verkko-
sivuilla, Virallisen lehden asema yleistiedoksiannon tiedoksisaantiajankohdan määräävä-
nä ilmoittamistapana säilytetään. 

Esityksen tavoitteena on tiedonvälityksen ja yleistiedoksiantoantomenettelyn tehosta-
minen. Tavoite sääntelyn ajanmukaistamisesta ja menettelyn tehostamisesta on kannatet-
tava, kuten myös ehdotettu sääntelyperustelu, koska sääntelyssä on hyvin huomioitu myös
tilanteet, joissa tiedoksianto yleisessä tietoverkossa ei ole riittävää.

Yleiskeskustelu päättyi.

Eduskunta hyväksyi hallituksen esitykseen HE 239/2018 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


