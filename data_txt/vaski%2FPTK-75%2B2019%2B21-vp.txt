















































DEME6AF.tmp.xml


Pöytäkirjan asiakohta PTK 75/2019 vp
Pöytäkirjan asiakohta 

PTK 75/2019 vp

Täysistunto

Keskiviikko 4.12.2019 klo 14.00—22.45

21. Lakialoite laiksi vammaisetuuksista annetun lain muuttamisesta
Lakialoite LA 24/2019 vp Sari Tanus kd ym.

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 21. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Esittelypuheenvuoro, aloitteen ensimmäinen allekirjoittaja, edustaja Tanus, olkaa hyvä.

Keskustelu

22.21 Sari Tanus kd (esittelypuheenvuoro): Arvoisa rouva puhemies! Tässä lakialoit-
teessa esitämme, että keliakiakorvaus palautetaan siten, että oikeus keliakiakorvaukseen
olisi 16 vuotta täyttäneellä henkilöllä, jolla keliakia tai ihokeliakia on asianmukaisesti to-
dettu ja sen takia on ehdottoman välttämätöntä käyttää jatkuvasti ainoastaan gluteenitto-
mia tuotteita. Keliakiakorvaus olisi 31 euroa kuukaudessa, ja sitä voitaisiin maksaa saman-
aikaisesti vammaistuen tai hoitotuen kanssa. Korvauksen hakemisesta säädettäisiin erik-
seen.

Tässä ihan alkuvaiheessa haluaisin lausua suuret kiitokset kaikille niille kansanedusta-
jille, jotka allekirjoittivat aloitteen. Yhteensähän tässä on 67 allekirjoitusta. Iso kiitos siitä.

Keliakia on vakava perinnöllinen autoimmuunisairaus, jonka ainoana hoitona on elini-
käinen ehdottoman tarkka gluteeniton erityisruokavalio. Jo hyvin pienet määrät gluteenia
ruokavaliossa riittävät käynnistämään ohutsuolta vaurioittavan reaktion ja vaarantamaan
keliakiapotilaan terveyden. Hoitamaton tai huonosti hoidettu keliakia lisää riskiä sairastua
moniin muihin vakaviin sairauksiin, kuten esimerkiksi osteoporoosiin, anemiaan, masen-
nukseen tai suoliston syöpään. Hoitamaton keliakia aiheuttaa monenlaisten vatsavaivojen
lisäksi myös esimerkiksi lapsettomuutta, hermosto-oireita, nivelsairauksia ja lapsilla kas-
vohäiriöitä tai murrosiän viivästymistä.

Hallitus poisti vuoden 2016 alusta keliakiakorvauksen, jota keliakiaa sairastavat olivat
voineet hakea vuodesta 2002 lähtien gluteenittomasta ruokavaliosta aiheutuvien merkittä-
vien lisäkustannusten kattamiseksi. Vuoden 2015 lopussa ruokavaliokorvauksen saajia oli
Kelan tilaston mukaan 34 520. Arvion mukaan tänä vuonna, eli vuonna 2019, olisi 38 500
keliakiaa sairastavaa henkilöä, joilla sairaus on asianmukaisesti diagnosoitu. Keliakiahan
voidaan todeta mittaamalla verestä keliakian vasta-aineet, tutkimalla koepala ohutsuolesta
tai vastaavasti ihokeliakiassa tutkimalla koepala iholta.

Vuoden 2017 hintaselvityksen mukaan keliakian hoidon kustannukset ovat noin 62 eu-
roa kuukaudessa eli 744 euroa vuodessa. Keliakia on siis autoimmuunisairaus. Useisiin au-
toimmuunisairauksiin on käytössä lääkehoito, ja yhteiskunta tukee niiden hoitoa lääkkei-
 Tarkistettu
4.0



Pöytäkirjan asiakohta PTK 75/2019 vp
den erityiskorvauksella 65- tai 100-prosenttisesti. Keliaakikon lääkkeenä toimii gluteeni-
ton ruokavalio, minkä vuoksi se tulee rinnastaa lääkärin määräämään lääkehoitoon ja ke-
liaakikoiden ruokavaliosta tulevat lisäkustannukset tulee rinnastaa muiden vaikeiden ja
pitkäaikaisten sairauksien lääkekorvauksiin.

Keliakia on myös perinnöllinen tauti, mistä johtuen keliakiakorvauksen merkitys sairau-
den hoitamisen kannalta korostuu erityisesti lapsiperheissä. Lapsiperheiden ohella kelia-
kiakorvauksen erittäin tärkeä merkitys korostuu erityisesti pienituloisten, opiskelijoiden,
työttömien ja eläkeläisten, kohdalla. Huomioitavaa on myös, että hoitamattomasta tai huo-
nosti hoidetusta keliakiasta aiheutuneet lisäsairaudet aiheuttavat yhteiskunnalle merkittä-
viä lisäkustannuksia lääkärikäynteinä, tutkimuskuluina, lääkekorvauksina ja sairauspois-
saoloina.

Tänä vuonna, itse asiassa aivan hiljakkoin, valmistui uusi, tuorein hintaselvitys, ja se
osoitti, että gluteenittomien tuotteiden hinnat ovat tulleet hieman alaspäin mutta edelleen-
kin gluteeniton ruokavalio aiheuttaa ylimääräisiä kustannuksia yli 700 euroa vuodessa, siis
lähes 60 euroa lisäkustannuksia kuukausittain. Se on erittäin merkittävä summa, varsinkin
kun ajattelemme pienituloisia, niin opiskelijoita kuin eläkeläisiä, tai niitä perheitä, joissa
on useampia keliaakikkoja. Haluaisin tässä vaiheessa muistuttaa, että se tarkoittaa 15:tä
miljoonaa euroa vuodessa valtion varoja. Jos sitä verrataan niihin mahdollisiin lisäsairauk-
siin, joita keliakia hoitamattomana tai huonosti hoidettuna aiheuttaa, niin se on varsin pie-
ni summa satsattavaksi keliakiakorvaukseen.

Peräänkuuluttaisin myös sitä, että on vaalilupausten lunastamisen aika, sillä nyt hallituk-
sessa olevista puolueista ennen eduskuntavaaleja sosiaalidemokraatit, RKP, vasemmisto-
liitto ja vihreät puolsivat selkeästi keliakiakorvauksen palauttamista, ja se olikin tietojem-
me mukaan aivan viimeiseen iltaan asti hallitusohjelmassa, mutta jotakin tapahtui, ja vii-
meisenä iltana se keliakiakorvauksen palautus muuttui kirjaukseksi ”keliakiakorvauksen
tarpeellisuus tulee selvittää”, ja tällainen merkintä siellä hallitusohjelmassa on. Tietojem-
me mukaan jollakin tapaa tämä selvitys on aloitettu, mutta missä vaiheessa se on tai missä
vaiheessa se valmistuu, siitä ei ole tietoa. Sanoisinkin nyt ja vetoaisin siihen, että 67 kan-
sanedustajaa on allekirjoittanut tämän lakialoitteen ja todellakin monet puolueet sitä kan-
nattivat ennen eduskuntavaaleja. Sen lisäksi meillä kristillisdemokraateilla, kokoomuksel-
la ja perussuomalaisilla on keliakiakorvaus myös vaihtoehtobudjetissamme. Ja niin kuin
sanottu, monet, monet keliaakikot ympäri Suomenmaata odottavat tämän keliakiakorvauk-
sen palauttamista. Jos ajattelemme, että ylimääräisiä kustannuksia tulee yli 700 euroa vuo-
dessa, summa on todella suuri varsinkin pienituloisille, ja jokaisen keliakiaa sairastavan tu-
lisi voida huolehtia terveydestään ja hoitaa sairauttaan sen vaatimalla tarkkuudella, eivätkä
perheen tulot saa siihen vaikuttaa.

Näin ollen vetoankin näin joulun alla: rahat ovat monissa perheissä tiukoilla ja tietysti
meillä yhteiskunnassakin, mutta tämä satsaus on varmasti sellainen, mikä lievittää sitä in-
himillistä ahdistusta ja kärsimystä, edesauttaa tämän sairauden hoidossa, ja meillä yhteis-
kunnassa se on varsin pieni satsaus. Eli vetoan, että tämä keliakiakorvaus saataisiin mah-
dollisimman pian palautettua. — Kiitos.

22.29 Jari Koskela ps: Arvoisa rouva puhemies! Kannatan edustaja Tanuksen lakialoitet-
ta. Tämä on hyvä asia. En ole ihan varma, olenko itse allekirjoittanut sen, mutta keliaakik-
kojen asialla olemme myöskin me perussuomalaiset. 
2



Pöytäkirjan asiakohta PTK 75/2019 vp
Me tiedämme, että keliakia on parantumaton sairaus, jonka hoitomuotona on erityisruo-
kavalion noudattaminen, ja erityisruokavaliosta aiheutuu keliaakikolle huomattavat lisä-
kustannukset, joita yhteiskunta on aiemmin korvannut, mutta nyt tällä hetkellä tätä korva-
usta ei ole, ja mekin olemme omaan vaihtoehtobudjettiimme lisänneet 2 miljoonaa, mutta
se on kyllä tosin liian vähän. Sillä tavalla edustaja Tanuksen kanssa kuljemme samoilla lin-
joilla. 

Keskustelu päättyi.

Asia lähetettiin sosiaali- ja terveysvaliokuntaan.
3


	21
	22.21
	22.29


