















































DEM339E.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

8. Hallituksen esitys eduskunnalle laeiksi julkisesta työvoima- ja yrityspalvelusta annetun 
lain muuttamisesta ja väliaikaisesta muuttamisesta, työttömyysturvalain muuttamisesta ja 
väliaikaisesta muuttamisesta sekä työsopimuslain 13 luvun 6 §:n muuttamisesta ja 1 luvun 
4 §:n väliaikaisesta muuttamisesta

Hallituksen esitys HE 209/2016 vp
Toimenpidealoite TPA 13, 19/2015 vp, 48/2016 vp
Valiokunnan mietintö TyVM 13/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on työelämä- ja tasa-arvovaliokunnan mietintö TyVM
13/2016 vp. Nyt päätetään lakiehdotusten sisällöstä.

Keskustelu

20.39 Heli Järvinen vihr (esittelypuheenvuoro): Arvoisa puhemies! Esittelen työelämä-
ja tasa-arvovaliokunnan mietinnön.

Hallituksen esityksessä ehdotetaan muutettavaksi julkisesta työvoima- ja yrityspalve-
lusta annettua lakia, työttömyysturvalakia ja työsopimuslakia. Julkisesta työvoima- ja yri-
tyspalvelusta annettua lakia muutettaisiin siten, että valtion ansiopäivärahan perusosan, pe-
ruspäivärahan ja työmarkkinatuen rahoittamiseen osoittamia määrärahoja käytettäisiin
palkkatuen, starttirahan ja liikkuvuusavustuksen rahoittamiseen. Palkkatuen ja starttirahan
rahoitusta koskeva muutos olisi määräaikainen ja voimassa vuoden 2018 loppuun. Palkka-
tukea suunnattaisiin nykyistä selvemmin työttömyyden pitkittymisen ehkäisemiseen.
Työttömyyspäivärahan edellytyksenä olevaan työssäoloehtoon luettaisiin palkkatuetusta
työstä pääsääntöisesti 75 prosenttia työssäoloehdon muutoin täyttävistä kalenteriviikoista.
Starttirahan enimmäiskesto lyhennetään 12 kuukauteen. Starttirahan määrä olisi aina työt-
tömyysturvalaissa tarkoitetun peruspäivärahan suuruinen.

Työnhakijan haastattelu tulee järjestää työttömyyden jatkuttua yhdenjaksoisesti kolme
kuukautta ja sen jälkeen aina kolmen kuukauden yhdenjaksoisen työttömyyden jälkeen.
Työnhakijan haastattelun yhteydessä tarkistettaisiin aina työllistymissuunnitelma tai sitä
korvaava suunnitelma. Työkokeilun käyttötarkoitusta laajennettaisiin kokeiluluonteisesti
siten, että työkokeilua olisi mahdollista käyttää työnhakijan soveltuvuuden arvioimiseksi
ennen työsopimuksen tekemistä.

Julkisesta työvoima- ja yrityspalvelusta annettua lakia muutettaisiin siten, että koulutus-
ta vailla olevilla alle 25-vuotiailla nuorilla olisi oikeus kulukorvaukseen työkokeilun ajalta
samoin edellytyksin kuin muillakin työnhakijoilla. Kulukorvausta maksettaisiin vain nii-
 Tarkistettu
4.0



Pöytäkirjan asiakohta PTK 126/2016 vp
den työllistymistä edistävien palveluiden ajalta, joihin osallistuminen velvoittaa työtöntä
työttömyysetuuden menettämisen uhalla.

Työttömyysturvalakia muutettaisiin siten, että työnhakijalla olisi oikeus soviteltuun
työttömyysetuuteen, jos hänen päätoiminen työllistymisensä yritystoiminnassa kestää
enintään kaksi viikkoa. Työmarkkinatukena maksettava matka-avustus ja muuttokustan-
nusten korvaus yhdistettäisiin yhdeksi tukimuodoksi, liikkuvuusavustukseksi.

Lisäksi ehdotetaan, että työnantajan velvollisuudesta tarjota työtä lomautetuille, osa-ai-
kaisille ja takaisinottovelvollisuuden piirissä oleville työntekijöille olisi mahdollista tie-
tyissä rajatuissa tilanteissa poiketa. 

Työsopimuslain koeaikaa koskevassa säännöksessä ehdotetaan otettavaksi huomioon
julkisesta työvoima- ja yrityspalvelusta annettuun lakiin lisättävä säännös soveltuvuuden
arvioimiseksi järjestettävästä työkokeilusta. Työkokeiluaika vähentäisi työsuhteen alkuun
sijoitettavaa enimmäiskoeaikaa.

Nostan esiin joitakin asioita, joita valiokunta on erityisesti kommentoinut:
Työ- ja elinkeinotoimistoihin kohdistuneet henkilöstövähennykset ovat työttömyyden

samanaikaisesti kasvettua johtaneet tilanteeseen, jossa haastatteluvajetta oli tänä syksynä
jo noin 260 000. Tilanne heijastuu myös työllistämissuunnitelmien tekemiseen. Esitykses-
sä arvioidaan, että nykyisen työttömyyden keston rakenteella vuodessa järjestetään arviol-
ta 750 000 haastattelua nykyistä enemmän. Valiokunta kiinnittää vakavaa huomiota työ- ja
elinkeinoviranomaisten resurssien riittävyyteen ja huomauttaa, että ilman riittäviä resurs-
seja ja haastattelujen sisällön kehittämistä uudistuksen tehokas toteuttaminen vaarantuu. 

Hallitus on esittänyt talousarviossa 17 miljoonan euron lisämäärärahan työvoimapalve-
luiden tehostamiseen. Valiokunta pitää tätä TE-toimistojen nykyiset henkilöstöresurssit
huomioon ottaen välttämättömänä. Valiokunta korostaa henkilökohtaisen, kasvokkain ta-
pahtuvan palvelun tärkeyttä ja haastattelujen laatua yhteydenpidon tihentämisen lisäksi.
Valiokunta pitää tärkeänä, että työnhakija saa työ- ja elinkeinoviranomaiselta yksilöllistä
ohjausta itselleen parhaan työllistämispolun löytämiseen.

Esityksessä ehdotetaan, että valtion rahoittamia työttömyysetuuksia eli työmarkkinatu-
kea, peruspäivärahaa ja ansiopäivärahan perusosaa voidaan jatkossa käyttää palkkatuen ja
starttirahan sekä liikkuvuusavustuksen rahoittamiseen. Rahoitusta koskeva muutos on voi-
massa ensi vuoden alusta vuoden 18 loppuun. Nykyinen palkkatuen ja starttirahan rahoi-
tusmalli ei turvaa työnhakijoiden yhdenmukaista kohtelua ja työllisyysrahojen joustavaa
käyttöä, koska työllisyysmäärärahoja on vaikea mitoittaa niin, että määrärahaa olisi käy-
tettävissä tasaisesti ympäri vuoden. Tämä on johtanut useilla paikkakunnilla siihen, että
työllisyysrahat on sidottu jo alkuvuodesta eikä uusia palveluita ole pystytty aloittamaan,
vaikka ne olisivat merkittävästi edistäneet työllistymistä. Valiokunta pitää hyvänä — koko
valiokunta pitää hyvänä — että hallitus nyt esittää passiivisen tuen käyttämistä aktiivipal-
veluihin, ja katsoo, että uudistus parantaa ja joustavoittaa mahdollisuuksia työllistämistä
edistävien palvelujen tarjoamiseen.

Palkkatuen käyttämiseen vaikuttaa myös sille vuosittain talousarviossa asetettava euro-
määräinen katto, ensi vuonna 1 400 euroa kuukaudessa. Enimmäismäärän asettamisella
pyritään varmistamaan palkkatuettu työ mahdollisimman monelle. Asetetun enimmäis-
määrän arvioidaan ohjaavan palkkatuen käyttöä nykyistä voimakkaammin matalapalkkai-
sille aloille. Valiokunta pitää tätä tarkoituksenmukaisena.

Valiokunta kiinnittää huomiota siihen, että ehdotetut muutokset koskevat myös niitä
henkilöitä, joiden vamma tai sairaus pysyvästi alentaa tuottavuutta tarjolla olevassa työteh-
2



Pöytäkirjan asiakohta PTK 126/2016 vp
tävässä. Valiokunta korostaa, että muutoksella ei tule heikentää vammaisten mahdollisuut-
ta työllistyä koulutustaan vastaaviin tehtäviin.

Valiokunnan asiatuntijakuulemisessa saaman selvityksen mukaan kansainvälisen tutki-
muskirjallisuuden valossa ei ole varmaa, että palkkatuettu työ edistäisi työllistymistä avoi-
mille työmarkkinoille. Yksityisissä yrityksissä tapahtuva palkkatuettu työ on osoittautunut
työllisyysvaikutuksiltaan kohtuullisen tulokselliseksi, mutta yksityisen sektorin ulkopuo-
lella tapahtuvat tukityöjaksot ovat lukuisissa tutkimuksissa osoittautuneet tehottomiksi.
Valiokunta pitää tätä tietoa huolestuttavana, sillä selvityksen mukaan 40 prosenttia palk-
katukijaksoista sijoittuu kuntiin. Valiokunta kuitenkin katsoo, että mahdollisuus palkkatu-
ettuun työhön on erityisesti korkean työttömyyden oloissa tärkeä sen työkykyä ja osaamis-
ta ylläpitävän sekä henkilön elämänhallintaa tukevan merkityksen vuoksi.

Esityksessä työkokeilun käyttötarkoitusta ehdotetaan laajennettavaksi siten, että työko-
keilua voidaan käyttää lyhytkestoisesti myös henkilön soveltuvuuden arviointiin niin sa-
nottuna rekrytointikokeiluna ennen työsopimuksen tekemistä. Työkokeilu on työttömälle
vapaaehtoista, ja se voi kestää enintään kuukauden. TE-toimisto ei ohjaa ketään rekrytoin-
tikokeiluun, vaan kokeilun järjestäminen edellyttää, että henkilöasiakas esittää yhdessä ko-
keilun järjestäjänä toimivan työnantajan kanssa kokeilun järjestämistä. Valiokunta pitää
ehdotettua kokeilua hyvänä ja katsoo, että se on omiaan edistämään niiden henkilöiden
työllistymistä, joiden ammatillinen osaaminen on kunnossa.

Valiokunta korostaa, että TE-toimiston tulee väärinkäytösten ehkäisemiseksi rekrytoin-
tikokeiluja koskevia sopimuksia tehtäessä varmistua siitä, että työkokeilua ei käytetä kor-
vaamaan esimerkiksi kesätyöntekijöitä tai käytetä muutoin tehtävissä, jotka ovat lyhytai-
kaisia tai joissa henkilö on helposti korvattavissa toisella.

Esityksessä ehdotetaan muutettavaksi työttömyysturvalakia siten, että päätoimisesti yri-
tystoiminnassa tai omassa työssä työllistyvällä henkilöllä on jatkossa muiden edellytysten
täyttyessä oikeus työttömyysetuuteen, jos henkilön yritystoiminta tai omassa työssä työl-
listyminen kestää enintään kaksi viikkoa. Muutoksen tavoitteena on kannustaa työttömiä
ottamaan vastaan työ- ja virkasuhteessa tehtävän työn lisäksi toimeksiantosuhteessa tehtä-
vää työtä. Valiokunta pitää ehdotettua muutosta hyvänä ja tarpeellisena ja katsoo, että sen
ansiosta osaltaan selkiytetään ja parannetaan itsensätyöllistäjien työttömyysturvaa. Valio-
kunta katsoo, että nyt tehty muutos ei kuitenkaan ole riittävä, ja pitää tärkeänä, että erilai-
sissa toimeksiantosuhteissa työskentelevien sosiaali- ja työttömyysturvan kehittämistä jat-
ketaan.

Tässä valiokunnan mietinnössä on kaksi vastalausetta.

20.49 Merja Mäkisalo-Ropponen sd: Arvoisa puhemies! Hallituksen tavoitteena on vä-
hentää rakennetyöttömyyttä, alentaa työllistymiskynnystä ja lyhentää työttömyysjaksoja.
Tavoitteet ovat kannatettavia, ja monet hallituksen esityksen toimenpiteet vievätkin näitä
asioita eteenpäin. Tässä hallituksen esityksessä on kuitenkin joitakin kohtia, joita me so-
sialidemokraatit ja vasemmistoliitto emme voi hyväksyä, ja olemme siten valiokunnassa
tehneet vastalauseen, jonka nyt sitten tässä esittelen.

Palkkatuen ja starttirahan rahoitusmallia esitetään muutettavaksi kokeiluluonteisesti
vuosina 2017—2018 niin, että ansiopäivärahan perusosan, peruspäivärahan ja työmarkki-
natuen määrärahoja käytettäisiin palkkatuen ja työttömille työnhakijoille myönnettävän
starttirahan rahoittamiseen. Näin saadaan työttömyysturvan passiivinen tuki aktiiviseen
käyttöön. Pidämme tätä esitystä kannatettavana, mutta laajentaisimme ja sujuvoittaisimme
3



Pöytäkirjan asiakohta PTK 126/2016 vp
menettelyä siten, että jokaisella työttömällä olisi kuuden kuukauden työttömyyden jälkeen
mahdollisuus käyttää työttömyysturvansa työllistymissetelinä ilman TE-toimiston harkin-
taa. Tämä työllistymisseteli olisi peruspäivärahan tasoinen ja kestäisi maksimissaan 300
päivää. Ehdotamme, että hallitus valmistelee työllistymissetelin käyttöönoton, ja tulemme
esittämään asiasta toisessa käsittelyssä lausumaa.

Arvoisa puhemies! Hallituksen esityksen mukaan palkkatuen kiinteät prosentit, siis 30,
40 ja 50, muutetaan enimmäismääriksi, millä tavoitellaan joustavuutta nykyiseen järjestel-
mään. Asiantuntijakuulemisessa valiokunnassa on kuitenkin esitetty huolia siitä, että työn-
hakijoiden yhdenvertainen kohtelu tämän seurauksena heikkenee ja toisaalta työnantajien
mahdollisuudet arvioida ja ennakoida tuen määrää vähenevät. Katsomme vähintäänkin,
että soveltamisohjeiden on oltava niin selkeät, ettei tulkinnanvaraa jää. Näin estetään mie-
livaltaisten ratkaisujen syntyminen.

Arvoisa puhemies! Yhdistyksiin palkkatuella työllistymistä ei pitäisi heikentää, kuten
hallitus nyt tekee. Välityömarkkinoilla on pitkään ollut oma roolinsa pitkäaikaistyöttö-
mien työllistämisessä. Pitkäaikaistyöttömyyden kasvaessa tätä roolia tulisi kehittää ja vah-
vistaa eikä suinkaan ajaa alas. Nyt hallitus haluaa säästää rajoittamalla palkkatuen myön-
tämistä yhdistyksille ja säätiöille. Vuoden 2017 talousarvioesityksen mukaan palkkatuella
voidaan kattaa enintään 3 000 henkilötyövuoden palkkakustannukset kokonaan. Tämä
kiintiö tulee heikentämään järjestöjen mahdollisuuksia työllistämiseen ja lisää pitkäaikais-
työttömyyttä ja syrjäytymistä. Tämä ei ole järkevää tilanteessa, jossa pitkäaikaistyöttö-
myys on ennätyksellisen korkealla. Noin 30 prosenttia ihmisistä työllistyy yhdistyksen
palkkatuella avoimille työmarkkinoille, mutta se ei voi olla kestävä syy heikentää toimin-
taa. Yhdistykset työllistävät kaikkein vaikeimmassa asemassa olevia työttömiä. Toimin-
nalla on elämänhallintaa ja hyvinvointia lisäävä vaikutus. Yhdistysten palkkatuettu työ
tuottaa moninaisia hyötyjä yksilölle ja yhteiskunnalle. Yhdistyksissä tehdään sellaista työ-
tä, mitä mikään muu taho yhteiskunnassa ei järjestä, ja sieltä saavat palveluja sellaiset ih-
miset, jotka eivät voi näitä palveluita ostaa vapailta markkinoilta. Mielestämme vaikeasti
työllistettävien ihmisten erilaisia tukimuotoja ei pidä heikentää, ja siksi emme hyväksy
hallituksen asettamaa 3 000 henkilötyövuoden rajaa. Tästäkin tulemme esittämään lausu-
maehdotuksen.

Arvoisa puhemies! Hallituksen esityksen mukaan työttömyysturvalaissa tarkoitettu
työssäoloehto ei jatkossa enää kertyisi palkkatuetussa työssä täysimääräisesti vaan ainoas-
taan 75-prosenttisesti. Tavoitteena on aktivoida tuella palkattuja hakeutumaan avoimille
työmarkkinoille palkkatuetun työn aikana ja sen jälkeen. Emme kannata esitystä, sillä tä-
mänhetkisessä työtilanteessa sen perustelut ovat kovin hataria. Palkkatuettua työtä ja sen
tekijöitä ei pidä asettaa työpaikoilla muita vähäarvoisempaan asemaan. Asiantuntijakuule-
misissa on myös todettu, että esitys lisää jälleen työ- ja elinkeinotoimistojen hallinnollista
työtä ja lisää myös kunnille pitkäaikaistyöttömyydestä aiheutuvia kustannuksia. Tulemme
esittämään tältä osin 2. lakiesityksen 5 lukuun vastalauseen mukaisia pykälämuutoksia.

Hallitus esittää myös, että jatkossa työnhakijan haastattelut tulee järjestää puolen vuo-
den työttömyyden jälkeen aina kolmen kuukauden yhtäjaksoisen työttömyyden välein, jol-
loin myös aina tarkistettaisiin työllistymissuunnitelma tai aktivointi- ja kotoutumissuunni-
telma. Kannatamme tätä esitystä, jonka tavoitteena on työttömyysjakson lyhentyminen ja
työllisyyden nopeuttaminen. Korostamme, että haastattelujen tulee olla työnhakijalle mie-
lekkäitä eikä niitä pidä käyttää välineenä työttömien sanktioimiseen. Haastattelun kannus-
tavuus kärsii olennaisesti, jos niihin yhdistetään sanktioita. Tällainen menettely ei myös-
4



Pöytäkirjan asiakohta PTK 126/2016 vp
kään TE-toimistojen työn kannalta ole kovin motivoivaa. Kannatamme lämpimästi valio-
kunnan mietinnössä esitettyä Kuntaliiton ehdotusta, jonka mukaan kunnat voivat osaltaan
vastata lisääntyvään haastattelutarpeeseen.

Lopuksi vielä, arvoisa puhemies: Hallituksen esittämä rekrytointikokeilu on parantunut
alkuperäisestä suunnitelmasta. Pidämme korostetusti sekä työnantajien että työntekijöiden
vapaaehtoisuuteen perustuvaa kokeilua hyväksyttävänä, mutta siitä huolimatta pidämme
tärkeänä, että seurataan tarkasti työnantajien käyttäytymistä kausityöntekijöiden kohdalla.
Työnantaja saattaa ketjuttaa rekrytointikokeilut sesongin ajaksi. Siksi pidämme tärkeänä,
että työnantajia ohjeistetaan rekrytointikokeilun käyttöön ja toisaalta työ- ja elinkeinotoi-
misto jättää hyväksymättä rekrytointikokeilua koskevan sopimuksen, mikäli se arvioi, että
sopimus ei vastaa kokeilun tavoitteita.

20.55 Maria Tolppanen sd: Arvoisa puhemies! Kaikki toimet, mitä yritetään tehdä sen
eteen, että työllisyys parantuisi, on hyvä asia. Lähtökohtaisesti hyvä asia on myöskin tä-
män hallituksen tekemät toimet, jos jätetään huomiotta se, että näitä esityksiä on kyllä teh-
ty aikamoisten sumulasien läpi. Paperilla näyttää hyvältä, mutta miten toimii käytäntö? 

Jos otetaan ensin tämä aktivointiasia elikkä se, että työttömän täytyy kolmen kuukauden
välein tulla kuultavaksi ja katsotaan, millä tavalla hänen työn etsimisensä on tuona aikana
mennyt eteenpäin. Hän menee siis työvoimatoimistoon, työnvälitystoimistoon, toimis-
toon, jonka pitäisi etsiä työtä, toimistoon, jonka pitäisi saada avoimet työpaikat ja työttö-
mät ihmiset yhteen, mutta nyt TEMin työntekijät sidotaan siihen, että he haastattelevat ih-
misiä ja kysyvät, oletko kenties löytänyt töitä viimeisten kolmen kuukauden aikana tai
oletko ollut työvoimapoliittisessa koulutuksessa. Minä haluaisin kysyä: kuka nyt sitten et-
sii työtä, ja kuka järjestää sitä työvoimapoliittista koulutusta, kun me olemme jo nyt, kun
tätä hallituksen esitystä esiteltiin, kuulleet sen, että henkilökuntamäärä ei tule riittämään
näiden haastattelujen tekemiseen? Tämä on ihan tällaista talonpoikaisjärkeä, joka kannat-
taisi ottaa esille. 

Ilmaistyötä pidetään siinä suhteessa hyvänä, että ihmiset pääsevät katsomaan työpaik-
kaa ja työnantaja näkee, minkälainen ihminen olisi mahdollisesti tulossa töihin. Henkilö-
kohtaisesti ihmettelen tätä suunnattomasti, koska henkilökohtaisesti olen sitä mieltä, että
kaikesta työstä on maksettava palkka. Jos ollaan työnohjauksen alaisuudessa, niin siitä
työstä on maksettava jonkinlaista korvausta ihmiselle. Ihmisiä ei saa pitää orjatyössä, ei
Suomenmaassa. 

Kun me otamme huomioon sen, mitä tämä hallituksen esitys nyt esittää, ja peilaamme
sitä vähän aikaisempiin asioihin, niin muistellaanpa hieman: Tämä hallitus on ajanut jo läpi
asian, jossa kansaneläkeindeksi jäädytetään ja sitä leikataan 0,85 prosenttia tämän vuoden
tasosta. Tällä on pitkät piuhat, nimittäin tämä vaikuttaa ansiopäivärahan perusosaan, taite-
kohtaan ja lapsikorotuksiin. Lisäksi työllistymistä edistävien palvelujen ajalta maksetta-
van korotetun ansio-osan määrä laskee. Niin ikään tämä hallitus on ajanut läpi esityksen,
jossa lyhennetään ansiopäivärahan kestoa, pidennetään omavastuuaikaa ja leikataan koro-
tusosia. 

Tästä ikään kuin vastapalvelukseksi hallitus nyt haluaa, että näitä työttömyyspäivära-
han osia käytetään palkkatyön osana. Se on kannustettava asia, mutta eikö olisi toki ollut
parempi, että olisi pidetty edes entisellä tasolla, koska eivät nuo määrärahat, eivät nuo työt-
tömyyskorvaukset niin suuria olleet aikaisemminkaan? Oltaisiin pidetty vanhalla tasolla ja
annettu se mukaan ihmiselle, joka lähtee hakemaan työpaikkaa, yrittää päästä töihin. Nyt
5



Pöytäkirjan asiakohta PTK 126/2016 vp
hallitus enempikin ikään kuin kepillä ajaa ihmisiä, kun pitäisi ennemminkin tehdä töitä sen
eteen, että valtionhallinnolliset virastot ja toimistot, kuten esimerkiksi työvoimatoimisto,
tekisivät sitä työtä, jota varten ne alun pitäen on perustettu. 

Tässä maassa on työttömiä tällä hetkellä, tämänhetkisen laskutavan mukaan noin
330 000 plus siihen päälle ne noin 80 000 ihmistä, joista emme tiedä, missä he ovat, ja jot-
ka ovat täysin syrjäytyneet ja ovat koko yhteiskunnan ulkopuolella. Sen lisäksi meillä ei
lasketa työttömiksi työnhakijoiksi ihmisiä, jotka ovat työvoimapoliittisessa koulutuksessa,
mutta tosiasia on se, että he ovat määräaikaisessa koulutuksessa, koulutuksessa, joka kes-
tää kuukaudesta puoleen vuoteen, ja sen jälkeen he taas ovat työttömiä työnhakijoita.
Työnhakijoita meillä sinänsä on huomattavasti enemmän kuin työttömiä työnhakijoita,
mikä kertoo siitä, että ihmisillä on hätä, ihmisten täytyy päästä eteenpäin ja saada palkal-
lista työtä itselleen. 

Näitä asioita on uskallettava katsoa suoraan silmiin, ja meidän on tartuttava härkää sar-
vista, tehtävä kaikkemme sen eteen, että saataisiin ihmisiä enemmän palkkatyöhön. Mei-
dän on muistettava se, että meillä on olemassa jo sellainen työntekomuoto kuin harjoitte-
luaika. Ei ihmisen tarvitse ilmaiseksi mennä näyttämään osaamistaan. Se näytetään harjoit-
teluaikana, ja kun sitä on tehty se kuukausi tai kolme kuukautta, sen jälkeen päästään
TESin mukaiseen palkkaan kiinni, ja siitä lähtee myöskin nuoren ihmisen elämä eteenpäin.

21.01 Markku Pakkanen kesk: Arvoisa herra puhemies! Hallituksen esitys työvoima- ja
yrityspalvelutoiminnasta annetun lain muuttamiseksi on kannatettava, ja siinä on paljon
hyviä asioita.

Erityisesti haluan kiinnittää huomiota työvoimapalveluihin. Täällä salissa on syksyn ai-
kana käyty kovasti keskustelua, onko sopivaa tai hyvä, että työtön ja työvoimapalvelun vir-
kailija kohtaavat toisensa. Toivon, että edustajat tutustuvat maakunnassamme ilmestyvän
Kouvolan Sanomat -lehden viime viikon haastatteluun, jossa Iitin työvoimapalvelujen vir-
kailija ja työtön ihminen haastateltiin. He kertoivat, kuinka tehokasta ja tarpeellista on ni-
menomaan tämä kohtaaminen, että ihminen, joka on työttömyydestä kärsinyt, tapaa virkai-
lijan ja saa sitä kautta työpaikan ja mahdollisuuden. Molemmat osapuolet olivat hyvin tyy-
tyväisiä siihen, kuinka tärkeä on tällainen kohtaaminen ja polku löytyy.

Toinen asia on se, että passiivinen palkkatuki saadaan aktivoitua paremmin. Palkkatuki
on erinomainen vaihtoehto työllistämiseksi, ja ainakin yrittäjien kannalta sitä käytetäänkin
hyvin paljon, ja se antaa mahdollisuuden monelle työttömälle työnhakijalle päästä jälleen
työn syrjään kiinni. Kaikki asiat, mitä tehdään työttömyyden poistamiseksi, ovat minusta
erittäin hyviä ja kannatettavia asioita.

21.02 Jari Myllykoski vas: Arvoisa herra puhemies! Uskon, että Satakunnan Kansaankin
saataisiin vastaava haastattelu, jossa sekä työtön että virkailija voisivat kehua, kuinka tär-
keätä on, kun kohdataan. Me olemme tänään vain kuulleet käytetyissä puheenvuoroissa,
että tämä kohtaanto-ongelma on erittäinkin vaikea ja ongelmallinen. Valiokunnan mietin-
nön esittelypuheenvuorossa tuotiin mutta myös edustaja Mäkisalo-Ropponen toi esille tä-
män problematiikan, että meillä vain on siellä virkailijoita niin vähän, että on pakko kysyä,
millä resursseilla pystytään toteuttamaan se kohtaanto. Uskonkin, että Kuntaliiton näke-
mys, että kunnat voisivat olla se kanava, joka ottaa vastuun, on nykyisillä resursseilla täy-
sin mahdotonta, edustaja Pakkanen. (Markku Pakkanen: Ei ole! Lue se artikkeli!) — Mi-
6



Pöytäkirjan asiakohta PTK 126/2016 vp
näpä luen tämän artikkelin ja tulen sitten tänne tunnustamaan, jos käsitykseni on artikkelin
perusteella toiseksi muuttunut. 

Meidän aktiivisimpien työttömien osalta tällä hallituksen esityksellä leikataan noin 200
euroa kuukaudessa — aktiivisimpien, niiden työttömien, jotka hakeutuvat itse koulutuk-
seen ja osoittavat sitä omaa aktiivisuutta. Ehkä tämä on se iso negatiivinen uudistus siinä.
On hyvä, että alle 25-vuotiaat — sellaiset, jotka ovat passiivisia nuoria eivätkä hae koulu-
tukseen eivätkä sitä kautta osoita aktiivisuutta — sanotaanko pakottavien toimenpiteiden
kautta tulevat näitten kulukorvausten piiriin. Se on tässä positiivista, mutta henkilökohtai-
sesti en tätä hallituksen esitystä tule hyväksymään, ja uskon, että äänestyksen yhteydessä
kyllä osoitan oman näkemykseni tästä leikkauksesta ja sen kohdentamisesta, koska tämä
on valtavan iso menetys juuri sille joukolle, jotka ovat itse sieltä passiivisesta työttömyy-
destä lähteneet hakemaan itselleen mahdollisuuksia kouluttautua ja sitä kautta olla yhteis-
kunnan käytettävissä ja hankkimassa omaa ammatillista osaamista sen työttömyyden vas-
tineeksi. Siinä mielessä tämä 200 euroa voi olla monelle aika iso rahallinen menetys —
prosentuaalisesti nykyisistä koulutukseen hakeutuneista näitten osuus, joihinka tämä leik-
kaus kohdistuu, oliko nyt ulkomuistista 60 prosenttia siinä kaikessa joukossa. Ymmärrän
kyllä valiokunnassa sen näkemyksen, että tässä on hyvä, että nämä nuoret tulevat näitten
kulukorvausten piiriin, ja sinällään annan myötämielistä ymmärrystä sen suhteen, mutta
olisin toivonut kyllä, että oppositiopuolueissa olisi nähty tämä ristiriitaisuus näitten aktii-
visten osalta.

Kaiken kaikkiaan ollaan tekemässä tämän hallituksen toimesta jotakin sellaista, että
meillä on mahdollista jatkossa, kolmen kuukauden ammattisuojan jälkeen, osallistuttaa ih-
minen töihin niin, että hän joutuu ottamaan vastaan työtä, joka on alle hänen työttömyys-
korvauksensa. Se ei ole tässä mutta liittyy juuri siihen, mitä hallituksessa tällä hetkellä me-
nee, ja siinä mielessä meidän oppositiossa kuuluu olla todella valveilla, mitä kaikkea on tu-
lossa. Pala palalta tämä hallitus luo pakkotyömarkkinoita, orjatyömarkkinoita — ei sillä ni-
mikkeellä. 

Kaikki se, millä pyritään aktivoimaan ihmisiä työttömyyden alkuvaiheessa, on osoittau-
tunut kansainvälisesti vertailuissa kyllä hyviksi konsteiksi, mutta ehkä enemmänkin pork-
kanoilla kuin vain kepillä. Tässäkin hallituksen esityksessä on hyvä, että voidaan käyttää
passiivista rahaa aktivoimaan ihmistä hakeutumaan työhön. Se on hyvä suunta, ja siinä
mielessä hallituksella on hyvä tarkoitus, mutta keinot ovat hieman takaperoisia.

21.08 Toimi Kankaanniemi ps: Herra puhemies! Hallitus etsii ratkaisuja ongelmiin, op-
positio näyttää etsivän ongelmia ratkaisuihin. Meidän on todella tähän työttömyysongel-
maan etsittävä uusia ratkaisuja, ja hallitus ja erityisesti työ- ja oikeusministeri Jari Lind-
ström on kunnioitettavalla tarmolla tarttunut oman sektorinsa ongelmiin ja etsii niihin rat-
kaisuja kuunnellen myös oppositiota ja eri tahoja näissä hankkeissa. Se on hienoa. Meillä
on oltava aktiivinen ote, ja sitä hallituksella on. Tärkeintä on se, että tämä 5—6 miljardin
passiivinen työttömyysmäärärahojen kokonaisuus aktivoidaan niin laajasti kuin mahdol-
lista. Jarrumiehiä ja vastustajia löytyy joka puolelta ja mitään ei saisi tehdä, mutta hallitus
onneksi etenee. Tämä esitys osaltaan panee seisovaa vettä liikkeelle, ja se on tärkeää.

Tässä on puhuttu paljon näistä haastatteluista, ja on todella mielenkiintoista nyt nähdä,
kun tämä tulee hyväksytyksi, miten ne tulevat toimimaan. Uskon, että osalle työttömistä
haastattelut ovat potku työelämään, ja se on arvokasta, jos sillä saadaan jonkin verrankin
ihmisille töitä. Kuntaliiton yhteistyötarjous on hyvä, koska työvoimakysymys tässä tulee
7



Pöytäkirjan asiakohta PTK 126/2016 vp
eteen tietysti työvoimahallinnossa. Rekrytointikokeilu on myös erittäin hyvä ja kannatet-
tava, ja lisäksi tässä on monia muita, sen ohella että on tunnustettava, että tässä on myös
ikäviä säästötoimenpiteitä, mutta niitäkin nyt tarvitaan, kun talouden tilanne on näin vai-
kea ja tarvitaan työllisyyden paranemista.

Toinen varapuhemies Arto Satonen:  Edustaja Järvinen, ja puheenvuoroja voi varata P-
painikkeella.

21.10 Heli Järvinen vihr: Arvoisa puhemies! Opposition ei todellakaan ole tarvinnut et-
siä ongelmia ratkaisuihin, kyllä hallitus tarjoaa niitä ihan itse ja avosylin valitettavasti. Täs-
sä nyt käsiteltävänä olevassa lakiehdotuksessa näen kolme ongelmaa ylitse muiden.

Ensimmäinen on TE-toimistojen henkilökunnan riittävyys ja jaksaminen. On ilman
muuta selvää, että kolmen kuukauden välein tehtävät haastattelut ovat toimivia ja tehok-
kaita, jos ne tehdään huolella ja oikein. Mutta sen lisäksi pitää pystyä myös aidosti etsi-
mään työtilaisuuksia, olemaan yhteydessä paikkakunnan yrityselämään, ja kun muiste-
taan, että Suomessa virkailijoita jo nyt on alle kuudesosa siitä, mitä Ruotsissa väkilukuun
suhteutettuna, niin kyllä tulee henkilökunta olemaan kovilla, ja se näkyy mielialoissa jo täl-
lä hetkellä.

Toinen ongelmallinen asia on työnäytekokeilu — tai rekrytointikokeilu, jota aiemmin
kutsuttiin työnäytekokeiluksi. Pidän ongelmia joka tapauksessa yhtäläisinä, ja olisin toivo-
nut, että valiokunta olisi lausunut tiukemmin siitä, mitä tehdään, jos havaitaan väärinkäy-
töksiä työttömien ihmisten ketjuttamisessa erinäköisiin kokeiluihin useampaan otteeseen.
Nyt näin ei tapahtunut.

Kolmas ongelma on ilman muuta omaehtoiseen opiskeluun hakeutuvien kulukorvaus-
ten leikkaus. Ymmärrän, että hallitus hakee näillä toimilla hyvää, mutta se päätyy kohtuul-
lisen huonoon. Nyt tilanne on se, että aktiivisia rangaistaan ja passiivisia palkitaan, ja se kai
ei ole hallituksen tarkoitus. Summa ei ole ihan pieni: peruspäivärahalla ja työmarkkina-
tuella olevien leikkaus on 22 prosenttia, ja enemmistö (Puhemies koputtaa) häviäjistä on
naisia.

21.12 Sari Essayah kd:  Arvoisa puhemies! Tämän kokonaisuuden lähetekeskustelussa
aika moni totesi, että esitys pitää sisällänsä hyviä esityksiä, sitten kelvollisia ja ehkä sitten
niitä vähemmän hyviä. Täytyy todeta, että edustajamme tuolla työelämä- ja tasa-arvovalio-
kunnassa on lähtenyt tukemaan tätä hallituksen esitystä lähinnä juuri sen takia, että tässä on
niin paljon näitä aktivointitoimenpiteitä, joita kristillisdemokraatitkin on omissa esityksis-
sään halunnut tuoda esille. On tärkeää, että me yritämme nyt nimenomaan vaikuttaa sii-
hen, että tätä passiivista työttömyysturvaa saadaan aktiiviseksi. Pidän hyvänä myöskin si-
tä, että tässä on tämä esitys, että on oikeus tähän soviteltuun työttömyysetuuteen silloin, jos
henkilön päätoiminen työllistyminen yritystoiminnassa kestää enintään kaksi viikkoa.
Tämä omalta osaltaan on helpottamassa tällaisten erilaisten toimeksiantosuhteitten vas-
taanottamista ja myöskin torjuu sitten mahdollisesti sellaisia niin sanottuja pimeitä työ-
keikkoja. Pidän hyvänä, että tällä tavalla asioita kehitetään.

Ainut asia, mitä tässä nyt olen jäänyt miettimään — ja pohdin kyllä siltä osin vielä omaa
äänestyskäyttäytymistäni — liittyy tähän palkkatuella työllistymiseen. Meillä kuitenkin
yhdistykset ovat tähän saakka kantaneet erittäin suurta vastuuta nimenomaan niitten kaik-
kein vaikeimmassa asemassa olevien pitkäaikaistyöttömien työllistämisestä, ja todellakin
8



Pöytäkirjan asiakohta PTK 126/2016 vp
tämä esitys kyllä pitää sisällänsä niin selkeät heikennykset tähän, että mietin, millä tavalla
näitten kaikkein hankalimmassa asemassa olevien henkilöitten työllistyminen jatkossa on
mahdollista. Tiedän, että tuolta kentältä tulee kovasti kritiikkiä, kun jo tänä päivänä ihmi-
siä ohjataan tähän kuntouttavaan työtoimintaan ilman, että siellä aidosti ja oikeasti on sitä
kuntouttavan työtoiminnan tarvetta takana, ja tämä turhauttaa monia ihmisiä. Siinä mieles-
sä olisi paljon, paljon parempi, että me pitäisimme kiinni siitä, että nämä yhdistykset ja jär-
jestöt pystyisivät (Puhemies koputtaa) tätä työllistämistä pitämään yllä.

21.14 Markku Pakkanen kesk: Arvoisa herra puhemies! On syytä antaa tunnustusta hal-
lituksen työministerille. Ministeri Lindström on ennakkoluulottomasti hakenut uusia vaih-
toehtoja ja ratkaisuja tähän yhteiseen ongelmaan, mikä suomalaisessa yhteiskunnassa on.
Kaikista toimenpiteistä ja aktivointitoimenpiteistä hän on hyvin avoimella mielellä kerto-
nut täällä eduskunnassa meille kansanedustajille, mitä vaihtoehtoja on tarjolla. Hän on
myös ollut valmis kuuntelemaan opposition esitykset. Tämä on oikein hyvä linjaus minis-
teriltä. Siksi vähän hämmästelenkin, kun täällä edustaja Myllykoski käytti esityksistä sa-
noja "pakkotyö" ja "orjatyö". En ainakaan ministerin suusta ole kuullut tällaisia määritel-
miä ja pidän — näin joulun allakin — vähän kohtuuttomina tämmöisiä määritelmiä tässä
vaikeassa tilanteessa olevassa asiassa, mihin ministeri ratkaisuja hakee. Tämä 5—6 miljar-
din euron raha on syytä saada paljon, paljon tehokkaampaan käyttöön, ja silloin minusta
olisi syytä aina olla esillä tällaisia rakentavia ehdotuksia.

21.15 Jari Myllykoski vas: Arvoisa herra puhemies! Tämä puheenvuoro ei tullut nyt yl-
lättäen, tämä tuli tilattuna ja ihan hyvään saumaan. Toivoisin, että edustaja ymmärsi, että
minä käytin sanaa "hallitus", en "ministeri Lindström". Mielestäni asian sillä lailla henki-
löittäminen on tässä kohtaa — näin ennen joulua — todellakin epämiellyttävä tapa koh-
dentaa kansanedustajan moite koskemaan ministeriä, joka todellakin on avoimesti lähte-
nyt hakemaan ratkaisuja ja rakentavasti keskustellut.

Itsekin olen siitä avoimuudesta saanut nauttia, kun olen käynyt aikanaan esittelemässä
toimenpidealoitetta, joka on yksi vasemmistoliiton ehdotus siitä, kuinka me voimme tätä
kohtaantumisongelmaa helpottaa eli tuoda nuoria ja pitkäaikaistyöttömiä helpommin pal-
kattavaksi yrityksiin. Meidän mallissamme lähdetään siitä, että jos alle 25-vuotias työtön
nuori tai sitten 200 päivää työttömänä ollut henkilö palkataan yritykseen, niin yritykseltä ei
ensimmäisenä vuonna peritä sivukuluja ollenkaan eli nämä vakuutusmaksut ja muut kate-
taan sitten sieltä 32,85 euron päivärahasta niin, että henkilö kuitenkin pysyy sen turvassa.

Olemme olleet aloitteellisia, rakentavia, emme vain arvostele. Tässä kohtaa vielä tois-
tan sen, että ministeri Lindström on henkilökohtaisesti kyllä ollut avoin opposition ehdo-
tuksille. Harmi, että tämä parempi malli, niin sanottu palkkatukimalli, ei tullut, koska se
olisi ollut täysin kustannusneutraali, jopa ensimmäisenä vuonna. Toisena vuonna alennus
näihin olisi ollut 70 prosenttia ja kolmantena vuonna 30 prosenttia.

21.18 Anneli Kiljunen sd: Arvoisa herra puhemies! On totta, että ministeri Lindström on
kuullut myös oppositiota, mutta valitettavasti me emme ole tulleet sillä tavalla kuulluiksi,
että sillä olisi ollut todellista vaikuttavuutta muun muassa palkkatuen osalta.

Tosiasia on se, että hallitus leikkaa järjestöiltä palkkatukea ensi vuodelle 70 prosenttia ja
se jäljelle jäävä 30 prosenttia on käytännössä sidottu jo olemassa olevilla päätöksillä. Käy-
tännössä se tarkoittaa ensi vuoden osalta, että esimerkiksi edustaja Pakkasen paikkakun-
9



Pöytäkirjan asiakohta PTK 126/2016 vp
nalle Kouvolaan, Kotkaan, Haminaan ja sille alueelle ei enää tehdä lainkaan uusia palkka-
tukipäätöksiä esimerkiksi työpajoihin. Siltä osin olen hämmästynyt siitä, että meidän hal-
litus ei aidosti halua kuulla näiden ihmisten huolta, jotka tarvitsevat tukea työllistyäkseen.

Esimerkiksi tänään olen ollut Valtakunnallisen työpajayhdistyksen hallituksen kokouk-
sessa — tulin sieltä tänään tänne — ja siellä todettiin muun muassa yhden yrityksen vies-
tinä, että kyllä me otamme sisään pitkäaikaistyöttömiä, kunhan he ovat vain hyväkuntoi-
sia. Eli käytännössä se tarkoittaa myös sitä, että yritykset ottavat palkkatukituella työnte-
kijöitä mutta he eivät ota sellaisia työntekijöitä, jotka tarvitsevat ohjausta ja tukea. Hallitus
ei ole lainkaan kiinnostunut tällä hetkellä niistä nuorista ja aikuisista ihmisistä, jotka tar-
vitsisivat tukea. He haluavat kuoria kermat päältä ja huolehtia vain sen tasoisista ihmisistä.
Olen todella pettynyt hallituksen toimintaan tältä osin.

21.19 Merja Mäkisalo-Ropponen sd: Arvoisa puhemies! Olen edustaja Järvisen tavoin
huolissani TE-toimistojen työntekijöiden jaksamisesta, sillä olen saanut viime viikkoina
nyt useamman viestin TE-toimistoista siitä, että työntekijöillä on todellinen huoli siitä, mi-
ten he pystyvät toteuttamaan nämä haastattelut niin, että niihin liittyy todellinen työnteki-
jän tuki ja ohjaus, ei siis pelkkä viiden minuutin visiitti tai sähköpostiviesti. Jos haastatte-
lutilanteeseen vielä sisältyy sanktioiden osoittaminen, niin sekä työnhakijan että TE-toi-
miston työntekijän motivaatio saattaa tämmöisessä tilanteessa kyllä heikentyä.

Mutta, arvoisa puhemies, kaikkein suurin ongelma tässä lakiesityksessä on tämä järjes-
töjen työllistämismahdollisuuksien heikentäminen, kuten edustaja Kiljunenkin äsken sa-
noi. Tämä tulee kyllä lisäämään pitkäaikaistyöttömien määrää, ja sille ei voi mitään. On
hyvin vaikea ymmärtää tämmöisessä tilanteessa, mikä ihmeen järki tässä on, kun meillä on
tällä hetkellä tehty pitkäaikaistyöttömyyden Suomen ennätys.

21.21 Sari Tanus kd: Arvoisa herra puhemies! Niin kuin useammissa puheenvuoroissa
on tullut esiin, niin vaikka hallitus esittää tässä monia hyviä, aktivoivia esityksiä, jotka si-
nänsä voivat olla kannatettavia, niin kuten on esille tullut, monia huolenaiheita tässä on.
Edellisessä puheenvuorossa myös edustaja Essayah ja jotkut toiset toivat esille sen, että
tämä yhdistysten mahdollisuus työllistää ja palkata — ja nimenomaan monta kertaa he ovat
sillä tavalla vaikeimmin työllistyviä — heikkenee kyllä merkittävällä tasolla monin pai-
koin, ja siitä on huolta tullut ja viestiä tännekin päin.

Kaiken kaikkiaanhan esitykseen liittyy myös vastalausetta, ja sinne liittyy myös toimen-
pidealoitetta, jonka haluaisin nostaa esiin. Elikkä täällä myös painotetaan ja alleviivataan,
että ryhdyttäisiin toimenpiteisiin nuorisotakuun ja etsivän nuorisotyön kehittämiseksi.
Tämä on myös erittäin, erittäin tärkeä näkökulma. Jos ajatellaan sitä, että nuoret jäävät il-
man työtä ja se työllistyminen pitkittyy ja syrjäydytään ja niin edelleen, niin sieltä tulee
paitsi nuoria ajatellen suurta taakkaa ja laskua, myös yhteiskunnalle suuret euromäärät.

Kaiken kaikkiaan huoli on myös esitetty TE-toimistojen henkilöstön määrästä. Se on ai-
van todellinen huoli jo tällä hetkellä, ja sitten, jos ajatellaan noita muutaman kuukauden
välein tehtäviä haastatteluja. Sinänsä ajattelen kyllä niin TE-toimistoja ajatellen kuin vero-
toimistoja ja monia muita yhteiskunnan toimistoja ajatellen, että virkamiesten — mikä ta-
hansa se kohtaaminen siellä onkin — kohtaamisen pitäisi olla semmoinen tietyllä tavalla
voimaannuttava ja aktivointia lisäävä kohtaaminen. Mutta TE-toimistoja ajatellen tietysti
jokaisesta kohtaamisesta pitäisi jäädä jotakin positiivista ja hyvää käteen ja ainakin jonkin-
10



Pöytäkirjan asiakohta PTK 126/2016 vp
laista työpaikan toivetta ja mieluummin sen työpaikan etsimistä (Puhemies koputtaa) tulisi
joka käynnillä tulla esiin.

21.23 Krista Mikkonen vihr: Arvoisa puhemies! Myös oma suurin huoleni tässä lakiesi-
tyksessä liittyy tähän palkkatukeen ja järjestöjen mahdollisuuteen käyttää sitä. Me tiedäm-
me, että palkkatuki on usein polku avoimille työmarkkinoille. On totta sekin, että aina
kaikkien polku ei johda aivan sinne perille saakka. Mutta kuitenkin tiedämme, että erittäin
tärkeää sekä palkkatyössä oleville että järjestöille on se, että palkkatukea olisi jatkossakin
käytettävissä, sillä järjestöissä on paljon sellaista työtä, joka kaipaa tekijää, ja järjestöt pys-
tyvät tarjoamaan pitkäaikaistyöttömille paljon mielekästä tekemistä. Siksi on paljon fik-
sumpaa tukea työllistämistä kuin työttömyyttä. Ja sen sijaan, että heikennetään järjestöjen
mahdollisuutta käyttää palkkatukea, meidän pitäisi entistä enemmän miettiä niitä keinoja,
miten voisimme vahvistaa välityömarkkinoita ja sitä kautta vähentää pitkäaikaistyöttö-
mien määrää.

Yleiskeskustelu päättyi ja asian käsittely keskeytettiin.
11


