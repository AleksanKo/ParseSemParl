















































DEMBECB.tmpSave.xml


Pöytäkirjan asiakohta PTK 39/2017 vp
Pöytäkirjan asiakohta 

PTK 39/2017 vp

Täysistunto

Keskiviikko 19.4.2017 klo 13.59—16.01

5. Hallituksen esitys eduskunnalle laiksi ylioppilastutkinnon järjestämisestä annetun lain 
17§:n muuttamisesta

Hallituksen esitys HE 32/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

14.05 Timo Heinonen kok: Arvoisa rouva puhemies! Tässä on kyse ainoastaan siitä, että
tuo Deutsche Internationale Abitur -tutkinto tuottaisi jatkossa samat oikeudet kuin yliop-
pilastutkinnon suorittaminen. 

Meillähän kaiken kaikkiaan myös Suomessa tällä hetkellä käydään keskustelua siitä,
miten ylioppilastutkintoa voitaisiin edelleen uudistaa. Meillä on meneillään tämä sähköis-
täminen, joka alkoi vuonna 2016, ja vuonna 2019 on tavoitteena, että kaikki nämä ylioppi-
laskirjoitukset olisivat sähköisiä. 

Mutta tällä viikollahan julkistettiin myös puheenjohtaja Lehikoisen työryhmän esitys
siitä, miten ylioppilastutkintoa jatkossa voitaisiin edelleen kehittää. Itse pidän myönteise-
nä sitä, että vahvistettaisiin entuudestaan ylioppilastutkintoa lukion päättötutkintona ja
avattaisiin sillä entistä useammin tietä jatko-opintoihin. Näin pääsisimme osittain ainakin
eroon kalliista valmennuskursseista, jotka eriarvoistavat meidän koulu- ja opinpolkua ja
laittavat nuoret eriarvoiseen asemaan. Samaan aikaan kun se toimisi näin, tienä jatko-opin-
toihin, lisättäisiin myös näitä korotusmahdollisuuksia, eli kerralla ei tarvitsisi onnistua.
Myös äidinkielen pakollisuus säilyisi, ja tämän työryhmän ehdotuksen myötä kannustettai-
siin yhä enemmän jatkossa matematiikan mutta myös sen toisen kotimaisen kielen opiske-
luun, ja pidän sitä myös itse ihan myönteisenä.

Entisenä opettajana, taikka ehkä nykyisenäkin opettajana, pidän myönteisenä myös sitä,
että lukioihin pikkuhiljaa tuodaan näitä oppiainerajat ylittäviä tehtäviä myös ylioppilastut-
kintoihin. Meidän lapset ja nuoret kasvavat sellaisessa maailmassa, että enää näitä selkeitä
rajoja ei ole, ja siksi näen tämän erittäin myönteisenä ja myös sen, että kuuden tunnin ko-
keista voidaan hyvin siirtyä hieman tiiviimpiin, neljän tunnin, kokeisiin.

14.08 Sanna Lauslahti kok: Arvoisa puhemies! Edustaja Heinonen piti erinomaisen pu-
heenvuoron hieman laajemmin kuin mitä tämä hallituksen esitys koskee, ja sinänsä halli-
tuksen esitys on hyvä esimerkki siitä, että meidän ylioppilastutkinnon tulee elää mukana
siinä, miten maailmakin elää. Tietenkin herää kysymys, millä tavalla meidän ylioppilastut-
kinto suhtautuu taas muiden maiden vastaaviin tutkintoihin, jolloin taas meidän tehtävä on
 Tarkistettu
4.0



Pöytäkirjan asiakohta PTK 39/2017 vp
kysyä, millä tavalla suomalaiset nuoret ovat tasaveroisessa asemassa, kun lähdetään hake-
maan korkeakoulupaikkaa, on se sitten Suomesta tai muualtapäin maailmaa.

Siltä osin kuin lähdetään katsomaan meidän kansallisen tason kehittämistä, on syytä ky-
syä, millä tavalla myös meidän ylioppilastutkinto toimii entistä parempana avaimena kohti
jatko-opintoja korkea-asteella, mutta samaan aikaan meidän tulee kysyä myös, mitä me
teemme niille hakijasumille, jotka ovat kertyneet viimeisten vuosien aikana meidän kor-
kea-asteen oppilaitosten oville, ja meillä on myöskin vastuu näistä nuorista, kuten niistä tu-
levista nuorista, jotka tulevat korkea-asteen opintoihin.

14.09 Jukka Gustafsson sd: Arvoisa puhemies! Itse tämä hallituksen esityshän on oikein
hyvä. Niin kuin täällä todettiin, sehän on luonteeltaan lähinnä tekninen. 

No, ymmärrettävästi tässä nousi nyt keskusteluun tämä puheenjohtaja Lehikoisen työ-
ryhmän tuore esitys ylioppilaskokeen uudistamisesta. En ole sitä työryhmän esitystä kerin-
nyt lukemaan, niin että olen lähinnä lehtitietojen varassa. 

Mutta itse nyt tässä yhteydessä korostaisin erityisesti ylioppilastutkinnon yleissivistä-
vän tehtävän ja merkityksen painotusta. Siis kuulun niihin humanisteihin ja yhteiskuntatie-
teilijöihin, jotka eivät suhtaudu suopeasti siihen, että historian, aatehistorian, kulttuurihis-
torian, ylipäätänsä historiallisen tietoisuuden, merkitystä vähäteltäisiin. Sen takia haluam-
me sosiaalidemokraatteina tätä uudistusta katsoa myöskin tästä viitekehyksestä käsin, niin
että tämä yleissivistävä tehtävä säilyy ja vahvistuu.

14.10 Anne Kalmari kesk: Arvoisa rouva puhemies! Tässä on käytetty erittäin hyviä pu-
heenvuoroja. Edustaja Lauslahti nosti laajemmin tätä ylioppilastutkinnon merkitystä tule-
vaisuudessa yliopistoon pääsyn pääasiallisena kriteerinä ja nosti myös sen huolen, mitä
tehdä niille, jotka siellä jonossa jo ovat. Siksi minusta onkin tärkeää, että huolehditaan riit-
tävän pitkistä siirtymäajoista sitten, kun tehdään isompia uudistuksia, ja tulevaisuudessa-
kin täytyy olla muitakin reittejä kuin ylioppilastutkinto sisäänpääsyn ehtona.

14.11 Kimmo Kivelä ps: Arvoisa puhemies! Vaikka nyt ollaankin näissä puheenvuorois-
sa melko kaukana tästä varsinaisesta hallituksen lakiesityksestä, joka on tekninen, niin kyl-
lä meidän on vakavaa keskustelua yhteiskunnassa käytävä siitä, minkälaisen ylioppilastut-
kinnon me tulevaisuudessa haluamme. 

Suuresti arvostamani kokenut kansanedustaja Jukka Gustafsson puhui aivan oikein hu-
manististen ja yhteiskuntatieteellisten aineiden ja ylipäätänsä siis ihmisenä kasvun asiasta.
On sanottu, että ylioppilastutkintovaiheessa ihminen on viisaimmillaan, ja tästä tulee pitää
kiinni suurena arvona. Nimittäin silloin ollaan harhapolulla, jos lähdetään jo siinä vaihees-
sa, kun aloitetaan lukio-opinnot, tähtäämään vain tiettyjen aineitten menestyksekkääseen
opiskeluun ja sitten ohitetaan ikään kuin turhina jotkut muut. Tämä on sellaista, mikä ken-
ties elämässä tulee sitten toisaalla vastaan ja pahimmassa tapauksessa johtaa siihen, että
meille syntyy joittenkin tiedonalojen jättiläisiä mutta kokonaisvaltaisessa ihmisyyden ym-
märtämisessä monella tapaa kääpiöitä.

14.13 Pia Viitanen sd: Arvoisa rouva puhemies! Vaikka kysymys todellakin on vähän
teknisluonteisemmasta asiasta, halusin oikeastaan myös minä osaltani käyttää tämän pu-
heenvuoron edustaja Gustafssonin innoittamana siitä, että mielestäni me puhumme hyvin
tärkeästä asiasta, kun puhumme ylioppilastutkinnosta, sen merkityksestä ja siitä, että sen
2



Pöytäkirjan asiakohta PTK 39/2017 vp
tulee antaa nimenomaan eväitä elämään, siihen, että ymmärtää asioita kokonaisvaltaisesti.
Ja juuri silloin nämä tällaiset humanistiset painotukset — yleissivistävyys, historiallisuus
ja myös tämä ihmisenä kasvaminen, minkä edustaja Kivelä tuossa erinomaisessa puheen-
vuorossaan aiemmin sanoi — ovat hyvin tärkeitä.

Myös minä kyllä lukeudun siihen oppiluokkaan — jos näin voi sanoa — joka katsoo tätä
kokonaisvaltaisuutta. Ja kun sanottiin, että nuori on viisaimmillaan silloin ylioppilaskirjoi-
tusten aikaan, niin varmaan myös uteliaimmillaan, ja silloin on hyvin tärkeää myös antaa
sellaista oppia ja tavallaan kasvatusta elämään, että ihminen oppii itsenäisesti olemaan ute-
lias, kriittinen maailmankansalainen ja samalla tavalla myös sitten ymmärtämään kokonai-
suuksia, historiaansa, yhteiskuntaansa ja yleisesti humanistisia painotuksia.

14.14 Leena Meri ps: Arvoisa puhemies! Olisin oikeastaan nyt, kun puhutaan lukiosta ja
lukion oppimäärästä, muistuttanut siitä, että Lukiolaisten Liitto on toivonut kotimaisten
kielten opiskeluun vapaaehtoisuutta sekä ruotsin kielen opiskeluun vapaaehtoisuutta. Itse
asun Hyvinkäällä, ja meidän nuorisovaltuustolta kysyttiin, että mikäli tämä kielikokeilu
nyt tulisi, olisiko Hyvinkään kaupunki valmis ottamaan tämän kokeilun toisen kotimaisen
kielen vapaaehtoisuudesta, ja Hyvinkään nuorisovaltuusto suhtautui tähän hyvin myöntei-
sesti.

Toivoisin, että hallitus kiirehtisi sitä esitystä koskien näitä kielikokeiluja. Sitä odote-
taan, ja erityisesti ne henkilöt, joihin tämä kohdistuu, toivovat näitä kokeiluja. Kun me aina
puhumme siitä, että meidän pitäisi kuunnella niitä, joita päätökset koskevat, niin olisi erit-
täin hyvä, että tämäkin asia etenisi. Tällöin vapautuisi myös resursseja ihmisille suuntau-
tua muihin aineisiin tai muihin kieliin omien taipumustensa mukaisesti.

14.15 Sanna Lauslahti kok: Arvoisa puhemies! Ylioppilastutkinnon osalta vielä palaan
arvokkaita kommentteja esittäneiden edustajien näkökulmiin, ja nostaisin sen esille juuri
näin, että ylioppilastutkinto on erittäin tärkeä osa myös siinä tulevaisuudessa, millä tavalla
astutaan korkea-asteen opintoihin. Mutta samalla tulee ehdottomasti varmistaa, että niillä
opiskelijoilla, jotka eivät ole esimerkiksi heränneet vielä lukioaikana skarppaamaan, saa-
maan erinomaisia arvosanoja, tulee olla jatkossakin mahdollisuus myös astua korkea-as-
teen opintoihin muita polkuja pitkin, esimerkiksi suorittamalla osan opinnoista avoimen
kautta ja sitä kautta askeltaen korkea-asteen opintoihin — tai tarvittaessa myöskin pääsy-
kokeet — ja voi sanoa, että meillä on tiettyjä aloja, joilla myös tarvitaan soveltuvuuskokei-
takin ehkä täydentämään näitä sisäänpääsykriteereitä. Siltä osin on aina paikka sanoa, että
ei riitä pelkästään se, että uudistetaan ylioppilastutkintoa, vaan katseen tulisi olla ennen
kaikkea myös siinä, mitä siellä meidän lukiomme opintojen aikana tehdään ja millä tavalla
meidän koko lukiotamme tulee kehittää, jotta sitten ne akateemiset edellytykset astua koh-
ti korkea-asteen opintoja ovat riittävän vahvat.

14.16 Tuomo Puumala kesk: Arvoisa puhemies! Todella tämä käsittelyssä oleva esitys
on tekninen ja hyvä, tarpeellinen esitys. Mutta jatkossahan meille tulee tarvetta keskustella
tästä ylioppilastutkinnosta vähän laajemminkin. Aivan kuten varapuheenjohtaja Lauslahti
valiokunnasta tässä äsken sanoi, on tarvetta keskustella myös lukion kehittämisestä. Tämä
keskustelu lienee aika lähellä.

Itse ajattelisin, että ylioppilastutkinto ei välttämättä olisi se ainoa tai keskeisin kehittä-
misen kohde, vaan itse näkisin pikemminkin niinpäin, että lähtisimme rakentamaan sinne
3



Pöytäkirjan asiakohta PTK 39/2017 vp
lukioon tuommoista portfoliotyyppistä ajattelua, jossa opiskelija jo ensimmäisestä vuodes-
ta alkaen rakentaa itsellensä oppiainerajojen yli menevää vaikkapa esseisiin perustuvaa
osaamista, kehittää osaamistaan toisena opiskeluvuonna, kolmantena vuonna ollaan jo mi-
nigradussa, ja tällä portfoliolla olisi sitten relevanttiutta, kun haetaan korkeakouluopiske-
luihin. Se voisi olla paras tapa kehittää tuota tutkintoa. Ylioppilastutkintoakin tarvitaan,
mutta ehkä tämmöinen portfoliotyyppinen ajattelu nimenomaan suhteessa jatko-opintoi-
hin voisi olla paras ja kehittää eniten lukiota. Silloin kehittäminen ei tapahtuisi vain yliop-
pilaskirjoitusten ehdoilla vaan pystyttäisiin aidosti ylittämään oppiainerajoja ja etenemään
oppilaan omien vahvuuksien perusteella, myös jo erikoistumaan ja löytämään omaa osaa-
misaluetta mahdollisimman varhaisessa vaiheessa.

14.18 Timo Heinonen kok: Arvoisa puhemies! Tästä valiokunnan puheenjohtaja Puuma-
lan puheenvuorosta on hyvä jatkaa, ja olemme hyvinkin samaa mieltä. Meillähän itse asias-
sa monissa taito- ja taideaineissa on tämäntyyppisiä mutta ei olekaan niille nuorille, joiden
vahvuudet löytyvät vaikkapa entisen ministeri Gustafssoninkin esille nostamista reaaliai-
neista taikka kielistä tai muista, joten olisi hyvä, että sinne tulisi samanlaiset, että voisi
osoittaa sitä syvää harrastuneisuutta, kiinnostusta ja ehkä jonkinlaisia näyttöjä sitten suo-
rittaa siellä — olen siitä samaa mieltä. 

Edustaja Gustafssonille, joka nosti esille tämän reaaliasian: Tässä puheenjohtaja Lehi-
koisen johdolla tehdyssä esityksessä mennään nimenomaan siihen suuntaan. Mutta voisin
jopa olla Gustafssonin kanssa samaa mieltä, että voitaisiin ottaa vieläkin reilumpi askel,
sillä tässä esityksessä valikoima muuttuisi niin, että kun nyt muut kolme koetta voidaan va-
lita matematiikan, toisen kotimaisen kielen, vieraan kielen ja reaaliaineen joukosta, niin
vastedes olisi pakollisten joukossa yhden reaalin sijaan joko kaksi reaalikoetta tai yksi re-
aalikoe ja yksi vieraan kielen koe. Tämä voisi olla jopa tiukempikin ja ehkä enempikin sin-
ne reaaliinkin painottuva, mutta nimenomaan tässä on nyt tätä ajatusta, tässä puheenjohta-
ja Lehikoisen työryhmän tekemässä esityksessä, jota entinen ministeri Gustafsson piti esil-
lä ja jota myös itse haluan vahvasti tukea. 

14.20 Tiina Elovaara ps: Arvoisa puhemies! On ollut ilo kuulla näitä puheenvuoroja, ja
tämä itse esitys on myönteinen, ja toivoisin, että tähän suuntaan liikuttaisiin laajemminkin,
ja puhun nyt oppiaine- ja oppilaitosrajojen joustavuudesta. Eli kun meillä on olemassa joku
tutkinto ja monissa oppilaitoksissa on esimerkiksi vapaasti valittavien aineiden osuus, niin
näitä tutkintoja voitaisiin hyväksilukea, kun se on opiskelijan etu, ja integroida myöskin,
koska nyt on niin, että työelämä on sirpaloitunut, ja kun tekee yhden tutkinnon ja on mah-
dollisesti opiskeltava toinen, niin siinä on hyvin laajoja opintopistekokonaisuuksia. Tämä
on hyvä esimerkki siitä, että voidaan myöskin katsoa, että joku vastaava tutkinto on saman
arvoinen ja sillä voi toteuttaa tiettyjä asioita, ja toivoisin, että tähän suuntaan meidän opis-
kelujärjestelmämme uskaltaisi mennä vielä entistä enemmän.

14.21 Ritva Elomaa ps: Arvoisa puhemies! Tämä hallituksen esitys on hyvä. Ylioppilas-
tutkintoa pitää kehittää, ja sen pitää tulla tähän päivään. Ylioppilastutkinto suoritetaan säh-
köisesti tulevaisuudessa. Siinä pitää olla valppaana, sillä yhdenvertaisuus pitää turvata
kaikkialla Suomessa. Tarkoitan lähinnä tätä teknistä suoritusta, laitteiden ja ohjeistuksen
niihin pitää olla yhdenvertaisia koko Suomessa. Kun on kyselty oppilailta sähköisestä yli-
oppilaskirjoituksesta, monet ovat olleet vähän epävarmoja suorituksestaan, joten tämän
4



Pöytäkirjan asiakohta PTK 39/2017 vp
siirtymän tähän sähköiseen pitää olla sitten hyvin laadittu, ja siinä ei saa tulla sitten tällai-
sia ongelmia tulevaisuudessa vastaan.

14.22 Sanna Lauslahti kok: Arvoisa puhemies! Jatkaisin sen erinomaisen puheenvuoron
innoittamana, joka tuli sivistysvaliokunnan puheenjohtaja Puumalalta näiden portfolioi-
den rakentamisen osalta, että ei pelkästään rikota oppiainerajoja siellä lukiossa. Tältä osin
edustaja Heinonen nostikin ensimmäisessä puheenvuorossaan sen esille, että työryhmä,
joka julkaisi esityksensä eilen, esitti myös sitä, että siellä meidän ylioppilastutkinnossa oli-
si niitä osuuksia, joissa tulee oppiaineen ylittäviä kysymysosioita.

Mutta yhtä lailla tässä on syytä kysyä, millä tavalla rikotaan ja hämärretään myös lukion
ja korkea-asteen välisiä rajoja entistä tiiviimmin, jotta se askeltaminen kohti sitä korkea-as-
tetta olisi sitten mahdollisimman matala niillä meidän nuorilla, ja tältä osin on syytä löytää
uudenlaisia toimintamalleja, joilla tiivistetään lukioiden ja korkea-asteen opinahjojen yh-
teistyömalleja. Tässä otan yhden esimerkin: Esimerkiksi Turussa on sovittu Turun yliopis-
ton ja Turun kaupungin välillä siitä, että Turun lukioissa voidaan opiskella Turun yliopis-
ton kursseja ja ne ovat sitten myöskin hyväksi luettavissa myöhemmissä opinnoissa. Sitä
myöten myöskin vauhditetaan korkea-asteelta valmistumista ja myös sitä, että nuori löytää
helpommalla tavalla sen tulevan unelma-ammattinsa.

14.23 Maria Tolppanen sd: Arvoisa puhemies! Ihan noin omien lasteni kohdalta teke-
mieni huomioiden mukaan olisi erittäin hyvä, jos koko maassa olisi sillä tavalla tasapuo-
lista opiskella, että esimerkiksi kieliä olisi mahdollista valita myöskin muualla yhtä paljon
kuin pääkaupunkiseudulla ja että kouluissa olisi resurssit siihen, että oppilaat pääsisivät va-
litsemilleen kursseille. Nyt näin ei ole. Kaikille kursseille ei sovi, taikka sitten näitä kurs-
seja pitää siirtää hirveän kauas ja asiat ikään kuin siirtyvät eteenpäin — senhetkinen kiin-
nostus, joka tässä ja nyt on, jää tavallaan saavuttamatta. Tähän asiaan pitäisi tehdä jotakin
muuta.

Sitten tämä muittenkin tutkintojen huomioiminen on todellakin tärkeä asia. Nimittäin
tosiasia on se, että osa tietysti lähtee peruskoulusta ei lukioon vaan muihin toisen asteen
koulutuspaikkoihin. Olisi erittäin hyvä asia, että jos saa suoritettua vastaavan tutkinnon
kuin mikä ylioppilastutkinto on, kolmivuotisen koulutuksen, niin siitä voisi hakea eteen-
päin myöskin muille aloille kuin sille omalleen, esimerkiksi siten, että jos hankkii lähihoi-
tajakoulutuksen, niin se tie ei siitä seuraavaksi olisi välttämättä sairaanhoitaja, vaan se saat-
taisi olla esimerkiksi ekonomi. Voisi hakea siis muualle, kuin miltä sitä peruskoulutusta
on. Tämä olisi erittäin hyvä asia.

Erittäin ilolla kyllä sitten otan vastaan myöskin sen, että voisi olla pari reaaliainetta, yksi
vieras kieli ja kotimainen kieli, mitkä on pakollista kirjoittaa silloin, kun ylioppilastutkin-
toa on tekemässä. On muistettava se tosiasia, että kaikki, jotka kirjoittavat ylioppilaaksi, ei-
vät suinkaan hakeudu yliopistoihin. Osa hakeutuu korkeakouluihin, osa hakeutuu hieman
alempaan koulutustasoon, osa haluaa taideaineita opiskella, osa haluaa kädentaitoaineita
opiskella. Myöskin näille pitäisi pystyä antamaan sellainen arvo, joka niille kuuluu tässä
maassa, koska tosiasia on, että me tarvitsemme ihan kaikkia ihmisiä, ja olisi erittäin hyvä,
jos me pystyisimme pitämään meidän nuoremme tasaveroisina ja tasa-arvoisina tässä yh-
teiskunnassa.
5



Pöytäkirjan asiakohta PTK 39/2017 vp
14.26 Pia Viitanen sd: Arvoisa rouva puhemies! Sattuipa sopivasti, että edellinen puhuja
päätti puheenvuoronsa kohtaan tasa-arvoinen koulutusmahdollisuus. Olin ajatellut itsekin
tässä puheenvuorossa nyt alleviivata, arvoisat edustajat, sitä tosiasiaa.

Me olemme puhuneet täällä äärimmäisen hyviä puheenvuoroja ylioppilastutkintoon liit-
tyen, nuorten mahdollisuuksiin liittyen, erilaiseen tulevaisuuteen liittyen. Meillä on nyt sit-
ten todellinen päätöksenteon paikka taas ensi viikolla hallituspuolueilla. Nimittäin silloin
koittaa kehysriihi ja kehysriihen päätökset, jolloin päätetään muun muassa koulutuksen ra-
hoituksesta, oli se sitten lukiotason tai ammatillisen koulutuksen rahoitus, korkeakoulut,
peruskoulut, tasa-arvon peruspilarit. Ja minä nyt kyllä vetoan — käytän tätä tilaisuutta hy-
väkseni, koska tämä keskustelu täällä näin laajasti alkoi ja täällä on niin paljon hallituspuo-
lueiden edustajia — että voittehan toimia siellä kehysriihessä nyt siihen suuntaan, että näi-
tä kohtuuttomia koulutusleikkauksia perutaan, tullaan takapakkia, otetaan sieltä nyt sitten
vähän tällaista potkua tulevaisuuteen. Tehkää viisaita päätöksiä siellä kehysriihessä, koska
niin kauan kuin koulutusleikkaukset ovat tällä tasolla kauttaaltaan [Puhemies koputtaa] ja
kaikki asiantuntijat sanovat, että on tuhoisaa tulevaisuuden kannalta näissä massamitoissa
leikata, niin siinä vaiheessa nämä puheet saattavat kuulostaa hieman kauniilta puheilta, jos
kuitenkin teot puhuvat aivan toista.

14.27 Sari Multala kok: Arvoisa puheenjohtaja! Lukioista onneksi ei ole tarvinnut leika-
ta tällä kaudella. Itse asiassa tällä hetkellä käsitteillä on myös erityislukion rahoitusuudis-
tus, joka ei sinällään sisällä leikkauksia, mutta uudistetaan kuitenkin sitä rahoituspohjaa.

Takaisin tähän asiaan. Hallituksen esitys sinällään on kannatettava, mutta koska tässä on
otettu jo vapauksia muutenkin keskustella laajemmin lukioiden uudistamisesta ja ylioppi-
lastutkinnosta, niin teen sen myös itse. Lukioilla, voidaan sanoa, on ainakin kolme tärkeää
tehtävää: Yleissivistävyys ja toisaalta tarvittavien tietojen ja taitojen tarjoaminen sitten jat-
ko-opintoihin. Ja kolmas, vielä tärkeämpi tehtävä, joka on koko meidän koulujärjestel-
mämme ehkä tärkein tehtävä, on opettaa oppimaan elämänikäisesti.

Meillä on erilaisia ihmisiä, oppilaita, lukioissa, ja pitää muistaa, että tälläkin hetkellä
esimerkiksi erityislukioissa jätetään aika paljon jopa niitä pakollisia kursseja lukematta,
koska halutaan painottaa johonkin tiettyyn erityisalaan. Ja toisaalta meillä on lukion tunti-
jakokokeilu. Näiltä pohjilta voidaan myös varmasti jatkossa ottaa niitä parhaita käytäntöjä
käyttöön laajemminkin kuitenkaan vaarantamatta sitä tärkeää yleissivistävää lukion tehtä-
vää.

14.29 Kimmo Kivelä ps: Puhemies! Tämä on ollut todella hyvää keskustelua. Enkä ole
siitäkään, mitä edustaja Viitanen sanoi, yhtään pahana. Totta kai tämä on tätä hallitus—op-
positio-asiaa. Eivät nämä koulutusleikkaukset todellakaan kenenkään mielestä mukavia ja
miellyttäviä ole, ja ei niitä nyt suurella sydämellä puolustella. Ikäviä asioita, ja kun se vielä
jatkuu edellisen hallituksen jäljiltä.

Tässä on ollut sana "yhteistyö" monessa kohtaa esillä. On yhtäältä puhuttu oppiaineiden
yhteistyöstä, integraatiosta oppiaineitten välillä, sitten on puhuttu oppilaitosten yhteistyös-
tä. Tämä on erittäin tärkeätä, mihin edustaja Lauslahtikin tässä jo viittasi, että esimerkiksi
lukiovaiheessa voitaisiin joitakin yliopistotasoisia opintoja tehdä. Olen itse joidenkin yli-
opistojen rehtoreiden kanssa puhunut siitä mahdollisuudesta, että lukiolaisilla olisi erään-
laisia tet-mahdollisuuksia "haahuilla" viikko kaksi yliopistolla ja uteliaalla nenällä haistel-
6



Pöytäkirjan asiakohta PTK 39/2017 vp
la sitä yliopiston ilmapiiriä. Tällä tavalla kenties vältettäisiin vääriä valintoja, kun saatai-
siin jo alkujaan tietoa.

Ja sitten kyllä pääsykoejärjestelmää pitää uudistaa. Professori Lonka aikoinaan, tästä on
varmaan toistakymmentä vuotta, sanoi, että hän ei innostunut mistään mieskiintiöistä opet-
tajakoulutuksessa mutta hän kaipasi eräänlaista rupusakkikiintiötä, että tulisi vähän erilai-
sia opettajapersoonia. Kyllä esimerkiksi itse näen hyväksi sellaisten kannalta, jotka eivät
ole koulussa välttämättä kuuden laudaturin ja kympin oppilaita, ettei kaikkia valittaisi pää-
sykoe plus lähtöpisteet -perusteella, vaan osa valittaisiin pelkän pääsykokeen perusteella,
koska näissä saattaa olla hyvin motivoituneita alalle hakijoita.

14.31 Kauko Juhantalo kesk: Arvoisa puhemies! Pyysin puheenvuoron edustaja Gus-
tafssonin ja edustaja Lauslahden puheenvuorojen jälkeen, joita pidin mahdottoman avari-
na ja hyvinä. Itse olin matikkakoululainen, ja kun ajattelen sitä kouluaikaa silloin versus
nyt tätä aikaa, niin en lähtisi liian tuimasti korostamaan ylioppilastutkinnon merkitystä siir-
tymisessä yliopistoon, niin kuin minäkin aikoinaan tein. Kun ajattelee, että eivät ne poika-
nuijat ole kovin paljon muuttuneet siitä ajasta, kun itse olin koulussa, ja vieläkin tyttöjen ja
poikien epätasa-arvoa on, niin kyllä pitäisin tärkeänä sitä siirtymävaiheen runsautta: miten
ylioppilastutkinnosta siirrytään korkeakouluun.

Ja vaikka olen matikisti, haluan korostaa myös kulttuurin, reaaliaineiden, taide- ja sivis-
tysaineiden suurta merkitystä. Se on ihmisen kehitykselle äärimmäisen tärkeätä. Vaikka
hän myöhemmin sitten suppeammalla tavalla edistyisi elämässään miten pitkälle hyvänsä,
hänen täytyy se pohjansa tuntea: millä tavalla suomalaisuus, miten meidän taiteemme, mi-
ten tämä kokonaisuus, on syntynyt ja mitä pitää säilyttää. Vaikka olen matikisti ja kanna-
tan lisää matemaattisia aineita kouluihin, en lainkaan ole lämmin suosittelija tälle vapaa-
ehtoisuudelle. Pikemminkin kannatan pakkoruotsiakin sen vuoksi, että — ainakin sitä
maailmaa ajatellen — mikä vähänkin oli vapaaehtoista, niin kyllä me poikanuijat lähdim-
me mopon selkään silloin, tai tänä päivänä omiin harrastuksiin. Vähän pakko on kaikkien
opiskella perusopintoja aikanaan. [Jukka Gustafsson: Erinomainen puheenvuoro!]

14.33 Sari Essayah kd: Arvoisa rouva puhemies! Ylioppilastutkinto on Suomessa kaikil-
le oppilaille sama, ja sen painoarvon on tarkoitus tulevaisuudessa olla vielä nykyistä suu-
rempi, kun verrataan sitä näihin pääsykokeisiin. Koulutuksen tasa-arvon säilyttäminen on
sen tähden äärimmäisen tärkeää, se, että sama koe on kaikilla oppilailla, olivat he sitten
opiskelemassa Pohjois- tai Itä-Suomen pienissä lukioissa tai sitten Etelä-Suomen kaikissa
mahdollisissa rankkeerauksissa kärkisijoja pitävissä lukioissa. 

Vaikka täällä on käyty keskustelua siitä, että nämä koulutusleikkaukset eivät suoranai-
sesti lukioihin ole kohdistuneet, kuitenkin kunnissa on jouduttu tekemään sellaisia ratkai-
suja, että esimerkiksi, kuten täällä edustaja Tolppanen nosti hyvin esille, mahdollisuudet
lukea eri kieliä saattavat olla rajoitettuja pienissä lukioissa ja on päädytty muun muassa täl-
laisiin niin sanottuihin puolikaskursseihin, joilla opiskelija joutuu sitten opiskelemaan sa-
notaan nyt vaikkapa jonkun ranskan kielen kurssin puolittain itsenäisesti. Täytyy kyllä
nostaa hattua kaikille niille pienten lukioitten vähän harvinaisempien kielten opiskelijoil-
le, jotka jaksavat puurtaa läpi näitä tämäntyylisiä tilanteita, koska jotenkin ajattelee aina-
kin näin ulkopuolelta, että ehkäpä jonkun reaaliaineen opiskelu puolikaskurssina itsenäi-
sesti saattaisi sujua huomattavasti helpommin kuin esimerkiksi näitten kielten kurssien lä-
pikäyminen. 
7



Pöytäkirjan asiakohta PTK 39/2017 vp
Toivoisin, että tämäntyyppisiltä leikkauksilta, mitä esimerkiksi oman kotikuntani La-
pinlahden taidelukiossa on jouduttu tekemään, voitaisiin välttyä, ja kyllä silloin katse kään-
tyy tänne eduskuntaan ja erityisesti hallitukseen, joka on tällä koulutuspoliittisella linjal-
laan vaikuttanut näitten asioitten realisoitumiseen siellä kuntatasolla.

14.35 Pia Viitanen sd: Arvoisa puhemies! Todella kuuntelin niin hartaasti, että tuskin
huomasin, että oma vuoroni jo koitti. Nimittäin tässä puhuttiin kyllä asiaa, että katse kään-
tyy nyt tänne eduskuntaan ja hallituspuolueisiin, ja tosiaankin mahdollisuus tehdä koulu-
tusleikkauksille jotakin on hyvin käsillä — meillä on aivan pian kehysriihi — ja haluaisin-
kin osaltani pistää paineita.

Tältä osin haluaisin, puhemies, tässä puheenvuorossa kiittää edustaja Juhantaloa minus-
ta hienosta puheenvuorostaan. Oli hyvin tärkeää, että hän tunnusti kulttuurin ja taito- ja tai-
deaineiden merkityksen ihmisen luovuudelle ja kasvulle ja sitä kautta koko yhteiskunnan
hyvinvoinnille. Allekirjoitan täysin kyllä nuo sanat ja haluan sanoa, että hieno puheenvuo-
ro. Harmi, että hän kerkesi lähtemään, mutta kiitokset menevät varmasti perille.

Ja minusta edustaja Kivelä sanoi kyllä ihan rehellisesti sen, että ei kukaan täällä mielel-
lään näitä koulutusleikkauksia tee. Hyvä, että sanoitte, kiitos siitä, ja siksikin kannustan nyt
teitä — edustaja Kivelää ja koko hallituspuolueiden joukkiota, joka täällä runsaslukuisesti
tänään on — toimimaan budjettikehysriihessä siten, että nämä koulutusleikkaukset pahim-
milta osiltaan perutaan. [Timo Heinonen: Ai myös ne, mitä te teitte?] Minä varmasti tuen
teitä siinä suhteessa ja uskon, että koko oppositio antaa tukensa sille, että hallitus tekisi
koulutuksen osalta peruutuspäätöksiä ja peruisi näitä leikkauksia. Aika on todella käsillä,
ja me seuraamme hyvin tarkasti oppositiosta käsin, mitä näille asioille tulee tapahtumaan
ensi viikolla.

14.36 Maria Tolppanen sd: Arvoisa puhemies! Kun tässä mentiin jo osittain tuohon kor-
keakoulumaailmaan, niin nyt on hyvä muistaa, että puolet hakijoista jää joka vuosi ovien
ulkopuolelle. Puolet hakijoista jää joka vuonna ulkopuolelle. Esimerkiksi vuonna 2010
korkeakoulun ovien ulkopuolelle jäi 100 000 nuorta. Tämä on iso ongelma meillä. Tähän
pitää jollakin tavalla puuttua. 

Siitä, onko pääsykoejärjestelmä hyvä vai ei, voi tietysti olla monta mieltä, mutta tosi-
asiahan on, että pääsykoejärjestelmä tekee sen, että osa kirjoista opetellaan suurin piirtein
ulkoa, jotta osataan vastata siten, että hauki on kala. Se on kala, mutta olisi kiva, jos se
muistettaisiin sen jälkeenkin. 

Sen lisäksi erittäin monet käyvät erittäin pitkiä harjoituskursseja, jopa vuoden mittaisia,
jotta pääsisivät yliopistoon. Sehän on tietenkin yksi tie, mutta onko se se järkevä tie — sitä
olisi hyvä miettiä.

Olisi myöskin hyvä miettiä, voisiko meillä olla samankaltainen järjestelmä kuin aika
monessa Euroopan maassa on, että kaikki halukkaat pääsevät sisälle ja karsinta tapahtuu
sitten varsinaisesti siellä opiskeltaessa. 

Tähän samaan yhteyteen voitaisiin sitten ottaa se, että me nostaisimme jälleen jonkinlai-
selle tasolle myöskin alemman korkeakoulututkinnon, jota tänä päivänä ei tunnuta juuri-
kaan arvostettavan, vaan täytyy saada se ylempi tutkinto. 

Sitten se mahdollisuus vähän vapaampaan liikkumiseen yliopiston sisällä aihepiiristä
toiseen. He ovat aika nuoria vielä siinä vaiheessa kun pääsevät sinne sisälle.
8



Pöytäkirjan asiakohta PTK 39/2017 vp
Ja sitten vielä yksi tärkeä muutos, mikä minun mielestäni pitäisi saada: meidän pitäisi
saada vähän näitä opiskeluaikoja lyhyemmiksi. Kyllä hieman lyhyemmälläkin ajalla kuin
seitsemällä vuodella maisterin paperit saa.

14.38 Olavi Ala-Nissilä kesk: Arvoisa puhemies! Edustaja Viitanen täällä kehotti peru-
maan koulutusleikkaukset. Ehkä hän tarkoitti niitäkin, mitä hän oli itse tekemässä [Pia Vii-
tasen välihuuto] edellisessä hallituksessa. Minusta on kuitenkin rehellistä todeta se, että
kun Suomessa on jouduttu säästämään, kun talous ei ole kasvanut vuosikausiin mihinkään,
niin sitä ei olisi voinut tehdä, ellei toiseksi suurimpaan pääluokkaan myöskin olisi kosket-
tu. Muun viestin antaminen on mielestäni ihmisten harhauttamista. Mutta totta kai hallitus
varmaan kehysriihessä nyt katsoo ei näitten säästöjen peruuttamista vaan näitä kipukohtia,
joita koulutustutkimuksen mukaan toisella asteella on — sitä, mitä liikkumavaroja erittäin
ahtaissa raameissa on. Ja se on tärkeätä. Mutta vielä korostan sitä, että kun me teemme nyt
jo satatuhatta euroa vuosittaista velkaa sinne äitiyspakkaukseen jokaista syntyvää lasta
kohden, niin ei sitä näinkään voi jatkaa. 

Yleissivistävä koulutus on erittäin tärkeä, lukiokoulutus, myöskin tämmöiset teemalu-
kiot ovat tärkeitä, kuten ruokalukio, jota ollaan kotiseudullani perustamassa. Samaan ai-
kaan kyllä tässä koulutuksessa täytyy nähdä tarve nopeisiinkin muutoksiin, kun työelämä
muuttuu hyvin nopeasti. Esimerkiksi Lounais-Suomessa nyt joudutaan tekemään aika pal-
jon [Puhemies koputtaa] aikuisten muuntokoulutusta ja nimenomaan työorientoitumiskou-
lutusta, ja se on tärkeätä, jotta saamme niitä työpaikkoja ihmisille ja hyvinvointia turvattua. 

14.40 Pia Viitanen sd (vastauspuheenvuoro): Arvoisa rouva puhemies! Tämä koulutus-
leikkausasia on täällä usein käsitelty. Edustaja Ala-Nissilä, te olette samassa valiokunnas-
sa kuin minä, valtiovarainvaliokunnassa, ja voitte varmasti allekirjoittaa sen, että sielläpä
ei ole kovin moni — ei ekonomisti, koulutusalan asiantuntija tai kukaan — asiantuntija sa-
nonut, että olisi millään tavalla tässä vaiheessa viisasta tai edes perusteltua leikata [Timo
Heinosen välihuuto] koulutuksesta sillä mitalla, millä tämä hallitus on tekemässä jo edel-
listen leikkausten, rankkojen leikkausten, päälle. Kyllä me muistamme sen viime vaalien
"enää ei koulutuksesta leikata" -lupauksen, joka valitettavasti petettiin. Edustaja Ala-Nis-
silä, te viittasitte tässä velkaan. Te tiedätte varsin hyvin — olemme käyneet nämä keskus-
telut hyvin usein: SDP:n vaihtoehto ei leikkaisi koulutuksesta mutta ottaisi vähemmän vel-
kaa ja myös tekisi erilaisia arvovalintoja. Olemme useasti täällä keskustelleet muun muas-
sa veronkevennyksistä, että kuinka tällä hallituksella on varaa antaa hyväosaisimmille ve-
ronkevennyksiä ja samaan aikaan tehdä leikkauksia. Tämä on tuttu tarina. Tämä keskuste-
lu tulee jatkumaan varmasti tulevina viikkoina myös tänä keväänä. 

14.41 Olavi Ala-Nissilä kesk (vastauspuheenvuoro): Rouva puhemies! Todellakin kes-
kusta on sivistyspuolue. Me puolustamme aina koulutusta, se on selvä asia. Olemme sitä
varten laittaneet Suomea kuntoon, että koulutusta voidaan rahoittaa myöskin tulevaisuu-
dessa. Koulutusmenothan merkittävästi kasvoivat vuosituhannen ensimmäisellä vuosi-
kymmenellä, tästä on turha väittää muuta. Teidän vastalauseennehan on tällaista pölhöpo-
pulismia: että Sitran pääomista vietäisiin osa pois. Sehän on nimenomaan tutkimukseen ja
koulutukseen tähtäävää toimintaa, ja näin itsenäisyysvuonna olisitte siitäkin puolet vieneet
budjetin yleiskatteeksi kertaluonteisiin menoihin. Minä käyttäisin siitä sanaa pölhöpopu-
lismi. 
9



Pöytäkirjan asiakohta PTK 39/2017 vp
14.42 Pia Viitanen sd (vastauspuheenvuoro): Arvoisa puhemies! Kun täällä nyt on puhe
koulutuksesta, niin sanoisin nyt, että tämä pölhöpopulismi, mihin edustaja Ala-Nissilä täs-
sä viittaa, tarkoittaisi meidän vaihtoehdossamme muun muassa sitä, että investoisimme ho-
mekoulujen korjaamiseen. Eikö tämä olisi se aika, jolloin pistetään lasten työpaikat ja opet-
tajien työpaikat eli koulut kuntoon? Nyt jos koskaan olisi perusteltua korjata homekouluja,
korjata päiväkoteja, kirjastoja. Tässä on meidän vaihtoehtomme. Olen hyvin pahoillani,
että edustaja Ala-Nissilä haluaa [Olavi Ala-Nissilän välihuuto] nimittää sitä pölhöpopulis-
miksi. Mutta tosiasia on se, että teillä on varaa laskea [Timo Heinosen välihuuto] satoja
miljoonia hyväosaisien veroja mutta teillä ei ole varaa esimerkiksi kouluttaa ja antaa riit-
täviä resursseja lasten tulevaisuudelle. Te leikkaatte rajusti. Jopa talousasiantuntijat, eko-
nomistit, kaikki ovat sitä mieltä, että tämä on talouspoliittisestikin äärimmäisen hölmöä.
Enemmänkin minä sanoisin tätä pölhöksi, en sentään populismiksi mutta pölhöksi kyllä,
arvoisa puhemies. [Olavi Ala-Nissilä: Ei lukioista mitään leikata!] 

Puhemies Maria Lohela: Hyvät edustajat, täällä on paljon vastauspuheenvuoropyyntöjä,
mutta muistutan, että tämä varsinainen aihe on tämä saksalaisen ylioppilastutkinnon suo-
rittaminen. [Timo Heinonen: Ei siitä leikata mitään!]

14.43 Kimmo Kivelä ps (vastauspuheenvuoro): Arvoisa puhemies! Kyllä todellakin ol-
laan kaukana nyt saksalaisesta kansainvälisestä ylioppilastutkinnosta, mutta en malta olla
tähän yhteyteen sanomatta, että on hallituksen johtavien henkilöiden toimesta sanottu, että
ei enää leikata, ja on varovasti raotettu sitäkin, että kun orastavaa jakovaraakin tulee, niin
koulutus on kyllä aivan siellä prioriteeteissa saajana.

Mutta en malta olla tässä yhteydessä, edustaja Viitanen, sanomatta myös sitä, että niin
tärkeä asia kuin homekoulujen korjaaminen on, niin pitäisi tarkemmin yhteiskunnassa sel-
vittää, mistä se home aiheutuu. [Olavi Ala-Nissilä: Se epäonnistuu melkein järjestään!]

Puhemies Maria Lohela:  Nyt edustaja Anttila listalta.

14.44 Sirkka-Liisa Anttila kesk: Arvoisa puhemies! Täällä sanottiin äsken, että pitäisi
selvittää, mistä se home aiheutuu. Tarkastusvaliokunnan mietintö löytyy tästä asiasta. Se
on 50 miljardin euron urakka, kun ne homekoulut tai homerakennukset korjataan.

Mutta varsinaisesti pyysin puheenvuoron siinä vaiheessa, kun keskusteltiin tästä yliop-
pilastutkinnosta. Muistutan sellaisesta tärkeästä asiasta, että Suomessa on erittäin tärkeää
pitää jatkossakin koulutuksessa tasa-arvo. Kaikilla pitää olla oikeus päästä opiskelemaan
niin pitkälle kuin into riittää ja mahdollisuudet riittävät. Sitä taustaa vasten, jos pelkästään
ylioppilastutkinnon pohjalta jatkossa pääsee eteenpäin, niin se jakaa nyt sitten jo ihmiset
menestyviin ja vähemmän menestyviin. Sen takia pitää olla erilaisia väyliä, jotta kaikilla
on se koulutuksen tasa-arvoinen mahdollisuus edetä urallaan.

Sitten edustaja Ala-Nissilään yhdyn siinä, kun hän totesi, että koulutusta tarvitaan jat-
kossa. Meidän jokaisen pitää päivittää tietoja. Myöskin meidän kansanedustajien pitää päi-
vittää tietojamme. Siis me olemme yhteiskunnassa, jossa jatkuvan koulutuksen tarve on
olemassa kaikilla.

14.45 Hannu Hoskonen kesk: Arvoisa rouva puhemies! Tämä lakiesitys on erittäin hyvä
ja perusteltu. Lukio kansainvälistyy, niin kuin koko yhteiskuntamme, hurjaa vauhtia, ja on
10



Pöytäkirjan asiakohta PTK 39/2017 vp
aivan älyttömän tärkeää, että lukiossa saavutetaan se tilanne, että kansainvälisetkin tutkin-
not rinnastetaan suomalaiseen ylioppilastutkintoon. Tämä on oikea tie.

On äärimmäisen tärkeää myös korostaa tässä pienten lukioiden asemaa, koska pienissä
lukioissa suomalaisella maaseudulla eri puolilla Suomea tehdään erittäin arvokasta työtä,
muun muassa kotikunnassani Ilomantsissa erittäin korkeatasoista työtä. Siellä on huomat-
tu jo kauan sitten, että tämä lukiokoulutuksen saaminen mahdollisimman korkealle tasolle
myös kaikkialla Suomessa on meidän suomalaisen yhteiskunnan suuri etu. Tässä yhteydes-
sä on pakko mainita se, että kun yläasteen opetuksessa on käytetty, esimerkiksi Ilomantsin
kunnan alueella käytetään, paljon samoja opettajia, saavutetaan tuplahyöty, saavutetaan se
korkeatasoinen hyöty, että saadaan päteviä opettajia sekä lukioon että yläasteelle, mikä
mahdollistaa nuorten etenemisen lukion kautta sitten vaikka minne asti, mihin sitten kun-
kin ihmisen koulutus ja hänen kykynsä ja tahtonsa suuntautuu.

Tärkeää olisi muistaa kuitenkin se, että talouden pitäisi olla kunnossa, niin kuin edustaja
Viitanen on tässä keskustelussa tuonut esille tämän talouspuolen aika vahvasti. Totean sii-
hen vain sen verran, että jos emme pidä Suomen taloutta kunnossa, edessä on sitten sellai-
set säästöt, joita ei edes edustaja Viitanen halua, koska olemme kuitenkin kansainvälisten
luottoluokittajien tarkastelun alla jatkuvasti. Jos siinä työssä epäonnistumme, nyt tehdyt
leikkaukset, mitä edustaja Viitasen edustama puolue on joskus tehnyt ja mitä nykyinen hal-
litus on tehnyt, ovat lastenleikkiä sen rinnalla, jos emme laita taloutta kuntoon.

14.47 Sanna Lauslahti kok: Arvoisa puhemies! Valitettavasti täytyy mennä tähän aihee-
seen, jossa todettiin, että hallitus on tehnyt säästöjä. Hallitus ei ole tehnyt säästöjä lukioi-
den kohdalla. Siellä lisättiin 37 miljoonaa valtionosuusjärjestelmän sisällä oleviin säästöi-
hin, jotta näitä säästöjä ei tulisi.

Tähän liittyen taas edustaja Essayahille pitää vastata, että meillä oli juuri kuntavaalit.
Lukioiden rahoituksesta ja toimintaedellytyksistä vastaavat jokaisen meidän kotikunnat.
Nyt on meidän tehtävämme huolehtia, että meidän kotikuntien lukioilla on riittävät resurs-
sit hoitaa se tehtävä, joka niille kuuluukin, ja mieluummin niin, että satsataan lukiokoulu-
tukseen nykyistä enemmän siellä omissa kotikunnissa ja tehdään niitä päätöksiä, ollaan sit-
ten hallituksessa tai oppositiossa. Turha on tässä hallitusta syyttää, vaan katsokaa myöskin
peiliin [Pia Viitasen välihuuto] siellä omassa kotikunnassa itse, että mitä teette päättäjinä
päätöksiä, opposition edustajat. Tuntuu välillä, että ristiriitaa on siinä, mitä siellä kotona
kunnassa tehdään, suhteessa siihen, mitä täällä eduskunnassa tapahtuu.

Palaan vielä tähän hallituksen esitykseen siltä osin, että meidän on syytä pohtia, kun
meillä on eurooppalainen koulutuksen viitekehys, millä tavalla meidän lukiomme ja tut-
kintomme asemoituu muualta saataviin vastaavan tyyppisiin tutkintoihin, jotta meidän
nuoret olisivat tasaveroisessa asemassa koko eurooppalaisen koulutuskentän näkökulmas-
ta. Tänä päivänä nuoret eivät pelkästään hakeudu täällä Suomessa korkeakouluun vaan
saattavat hakeutua mihin tahansa Euroopan maahan. Tätähän me olemme toivoneet myös-
kin eurooppalaisittain, että meillä liikutaan Euroopan maiden välillä. Tämä hallituksen esi-
tys on yksi tämmöinen pieni esimerkki siihen suuntaan.

14.49 Maria Tolppanen sd: Arvoisa puhemies! Kyllä minä nyt haluaisin muistuttaa siitä
asiasta, että opitun tulokset ovat myös kansainvälisiä. Siihen kuuluvat niin saksalaiset kuin
suomalaiset ja muutkin tulokset, ja nyt tässä viittaan Pisa-tuloksiin, joiden lukeminen on
tänä päivänä hyvin kylmäävää. Se oli aikaisemmin erittäin kunniakasta meille. Ja kun me
11



Pöytäkirjan asiakohta PTK 39/2017 vp
tiedämme sen, että meillä osa oppilaista lähtee peruskoulusta niin huonolla lukutaidolla, et-
tei pysty lukemaan edes yhtä kirjaa alusta loppuun, ollaan aika huolestuttavalla tiellä.

Istuva hallitus on leikannut koulutuksesta, siitä me emme pääse yhtään mihinkään. Istu-
va hallitus ei voi mennä edellisten hallitusten selän taakse ja sanoa, että leikkasittehan te-
kin. [Timo Heinosen välihuuto] Kyllä, näin on tehty. On leikattu, se on totta. Pitääkö sitä
linjaa jatkaa? Missä vaiheessa siihen saadaan piste? Eivätkö nyt jo näy ne tulokset, mitä
leikkauksilla, valitettavasti, saadaan aikaiseksi?

Suomi on pieni maa. Meillä ei ole hirveän paljon sitä vientivoimaa, millä me voimme
viedä. Me tiedämme sen. Meillä on olemassa ongelmia täällä, mutta me olemme aina ol-
leet hyvä tietomaa, ja se on se asia, mihin meidän kannattaa panostaa: tietotaitoon,
know-how’hun. Me voimme viedä tietotaitoa, me voimme opettaa myöskin muualla ja an-
taa oppia myös muille, koska meillä se taito on. Mutta jos sieltä viedään rahat pois, jos
opettajien opettamisesta kaikilla alueilla — nyt en puhu pelkästään peruskoulunopettajis-
ta, vaan kaikilla aloilla, maistereiden opettamisesta — viedään rahat pois, niin hukka mei-
dät perii. Meillä ei ole sitten enää mitään. Mutta ei meillä ole paluuta, kuulkaa, agraariyh-
teiskuntaakaan. Meidän on pysyttävä mukana tässä kehityksessä, mikä tässä globaalissa
maailmassa on.

14.51 Pauli Kiuru kok: Arvoisa rouva puhemies! Todellakin lukeminen on erittäin tär-
keä taito, ja kas kummaa, meillä on muuten itse asiassa tällä viikolla valtakunnallinen Lu-
kuviikko, jota vietetään kouluissa ja kirjastoissa. Toivottavasti myös kansanedustajilla on
aikaa lukea muuta kuin asiakirjatekstejä.

Kansainvälinen liikkuvuus, globalisaatio, yhteiskunnan muuttuminen enemmän
mosaiikkimaisemmaksi, se on globaali trendi. Se näkyy myös Suomessa. Kansainvälinen
yhteistyö, koulutuksien hyväksi lukeminen eri valtioiden välillä, on sellaista kehitystä, jos-
sa meidän pitää olla mukana, ja tämä hallituksen esitys vastaa juuri siihen huutoon. Omalla
paikkakunnallani haetaan IB-lukiolle oikeuksia, ja toivon siihen ministeriöltä apuja.

Edustaja Viitanen otti esille homeongelman. Nyt, kun Tampereella pormestari vaihtuu,
kannustan teitä viemään pormestariohjelmaan tätä koulurakentamista ja -korjaamista en-
tistä voimakkaammin. Sekin on arvovalinta ja tietysti myös taloudellinen kysymys.

14.52 Timo Heinonen kok: Arvoisa puhemies! Yritän ihan varovasti vain todeta, että en
herättäisi enää kiivasta jatkokeskustelua: Edustaja Tolppanen, te arvostelitte vähän ikään
kuin itseänne, te olitte vielä perussuomalainen silloin. Ja kun Lukuviikko on, niin luin tuos-
ta pöytäkirjasta, että te äänestitte tämän hallitusohjelman puolesta, missä nämä ikävät kou-
lutusleikkaukset ovat. Miksi ne silloin olivat parempia, että te kannatitte niitä, mutta nyt
ette enää kannatakaan? Miksi te ette niitä silloin vastustanut, kun te olitte niissä pöydissä,
missä olisitte voinut vaikuttaa?

Arvoisa puhemies! Halusin oikeastaan käyttää vain sen takia puheenvuoron, että edus-
taja Anttilan puheenvuorosta saattoi saada sen kuvan — kun itse toin esille tätä — että yli-
oppilastutkinto tämän puheenjohtaja Lehikoisen työryhmänkin esityksen myötä olisi jat-
kossa vahvempi tie jatko-opintoihin. Se ei missään tapauksessa tarkoittaisi sitä, että suljet-
taisiin pääsykoetie. Eli näitä kahta tietä luonnollisesti pidettäisiin auki, mutta se olisi ni-
menomaan tällainen tasa-arvo-, oikeudenmukaisuus- ja myös talouskysymys monelle, että
ei tarvitsisi enää niitä kalliita valmennuskursseja, vaan voisi osoittaa sen oppimisen ja sen
osaamisen, mitä on sieltä varhaiskasvatuksen, peruskoulun ja lukion aikana saanut. Sen
12



Pöytäkirjan asiakohta PTK 39/2017 vp
voisi osoittaa ja sillä päästä eteenpäin. Tällä hetkellähän meillä on jossain määrin epätasa-
arvoinen tilanne, että esimerkiksi matematiikassa ja fysiikassa ja ehkä osittain joissain kie-
lissä taitaville aukeavat nämä tiet paljon helpommin kuin jollekin toiselle. Ja sen takia on
hyvä, että tehdään näitä malleja, jotka avaavat tietä myös niiden lukio-opintojen pohjalta,
mitä täällä esillä on pidetty. Mutta missään tapauksessa pääsykoetietä ei olla poistamassa.

14.54 Maria Tolppanen sd (vastauspuheenvuoro): Arvoisa puhemies! Tietenkään en voi
viime kaudelta vastata muiden hallituspuolueiden tekemisistä kuin sen, missä itse olin, ja
olin todellakin perussuomalaisissa. Minun täytyy todeta, kuten ehkä olette huomanneet,
että olen vaihtanut puoluetta. Ja miksi? Siksi, että en ollut tyytyväinen perussuomalaisten
tekemään politiikkaan. Vaihdoin puolueen, ja vaihdoin sellaiseen puolueeseen, jossa tun-
sin, että voin tehdä sellaista politiikkaa, mitä haluan tehdä.

Ja edelleen sanoisin, että tämä istuva hallitus ei voi mennä entisten hallitusten selän
taakse ja sanoa, että leikkasittehan tekin. [Timo Heinonen: Enhän minä niin sanonut!] Sii-
hen ei voi mennä. Tälle tielle on tultava loppu, ja meidän on nähtävä nyt ne vaarat. Meidän
on yhdessä nähtävä ne vaarat, mitä meillä tällä hetkellä on. Meidän tilanteemme on tällä
hetkellä se, että puolet ylioppilaista jää korkeakoulujen ovien ulkopuolelle joka ikinen
vuosi, ja sillä tavalla ei voida jatkaa. Jos me koulutamme meidän lapsiamme, [Puhemies
koputtaa] meidän täytyy antaa heille mahdollisuus [Puhemies: Aika on täynnä!] päästä
opiskelemaan.

14.55 Timo Heinonen kok (vastauspuheenvuoro): Arvoisa puhemies! Edustaja Tolppa-
nen, en puhunut viime kaudesta mitään vaan puhuin tästä kaudesta, ja tällä kaudella te olit-
te aluksi vielä perussuomalainen. Ja tällä kaudella te olitte hyväksymässä tämän hallitus-
ohjelman, missä ovat nämä ikävät leikkaukset, joita ei ole kenenkään helppo olla puolus-
tamassa tai millään tavalla pitämässä hyvinä. Ne ovat olleet vaikeita, vastenmielisiä. Edus-
taja Tolppanen, te arvostelitte niitä äsken, mutta te olette kuitenkin ollut perussuomalais-
ten riveissä niissä hallitusohjelmaneuvotteluissa, missä niistä on päätetty kolmen puolueen
kesken. Siitä te ette pääse mihinkään. En puhunut viime kaudesta, viime kauden leikkauk-
sista, vaan tästä kaudesta, ja te olette ollut niitä leikkauksia hyväksymässä. Tämän voi
eduskunnan pöytäkirjasta tarkastaa.

14.56 Pia Viitanen sd: Arvoisa rouva puhemies! Ihan tähän edelliseen keskusteluun: kun,
edustaja Heinonen, totesitte, että nämä ovat vaikeita ja vastenmielisiä leikkauksia, niin ter-
vetuloa SDP:hen. Myös te voitte tulla mielellään meidän eduskuntaryhmämme jäseneksi,
ja sitten ei tarvitse tehdä näitä vastenmielisiä ja vaikeita päätöksiä. Suosittelen. Suositte-
len, varsinkin, kun tässä päästään siihen, että teidän puolueenne, kokoomus, niin kuin
muutkin, antoi sen lapulla kirjoitetun koulutuslupauksen, että enää koulutuksesta ei leika-
ta. Nyt leikataan.

Edustaja Kivelä täällä äsken kiinnitti aivan olennaiseen seikkaan huomiota, kun hän sa-
noi, että on jo aikaisemmissa hallituspuolueidenkin keskusteluissa muun muassa täällä sa-
lissa väläytelty, että jos pieniäkin orastavia mahdollisuuksia tulee, voimme palata niihin
koulutusleikkauksiin. SDP on kysynyt lukuisia kertoja opetusministeriltä, aiotteko esittää
riihessä peruutuksia näihin koulutuksen isoihin säästöihin. Vastausta emme ole saaneet,
mutta edustaja Kivelän tavoin muistan kyllä, että täällä on väläytelty hallituspuolueiden
toimesta toiveita, että koulutusleikkauksia voitaisiin perua. Siksi halusin nostaa tämän kes-
13



Pöytäkirjan asiakohta PTK 39/2017 vp
kusteluun nimenomaan tänään, koska kehysriihi on tulossa ensi viikolla, ja halusin muis-
tuttaa, että seuraamme tarkkaan ja toivomme myös teiltä toimenpiteitä. Jos näitä vasten-
mielisiä ja ikäviä leikkauksia jatketaan, toivon, että myös muut tekevät yhtä viisaita ratkai-
suja ja sanovat hallitukselle, että tämä ei vetele ja että SDP:llä on parempi linja. [Timo Hei-
nonen: Joka toinen vuosi leikataan, joka toinen ei!]

14.57 Ritva Elomaa ps: Arvoisa puhemies! Koulutusleikkaukset ovat vaikeita, ja totta
kai me myönnämme sen. Mutta päämääränä on saada maamme talous jaloilleen. Ei ku-
kaan tahallaan tee näitä leikkauksia, vaan tarkoitus on, että palvelut pelaavat tulevaisuu-
dessakin, ja silloin on joskus leikkauksia tehtävä. Näihin talkoisiin pitää jokaisen osallis-
tua, ja jokainen taho niihin osallistuu. Mutta valonpilkahdusta näkyy, ja katsotaan, heti tie-
tysti puutumme asiaan ja unohdamme leikkaukset tulevaisuudessakin, jos vain saamme ta-
louden nousemaan.

Olen vapaan kielivalinnan kannattaja, aivan kuten edustaja Meri, joka nosti tämän va-
paan kielivalinnan esille täällä aiemmin keskusteluissa. Toivonkin, että tämä kielikokeilu
tulisi mahdollisimman laajaksi ja se suoritettaisiin mahdollisimman monella paikkakun-
nalla, niin kuin hallitusohjelmassa on, että kokeilu tulee. Aikoinani opiskelin ruotsia kah-
deksan vuotta. Siihen maailmanaikaan opiskeltiin kieltä niin, että kielioppi osattiin hyvin,
osattiin kirjoittaa, mutta se puhuminen jäi lapsipuolen asemaan. Nyt tulevissa ylioppilas-
kirjoituksissa sitä on kehitetty ja tullaan kehittämään niin, että tähän suulliseen ilmaisuun
kiinnitetään paljon huomiota, ja mielestäni se on erittäin hyvää kehitystä. Kieltä pitää osa-
ta myös puhua. Tietysti kielioppi on hyvä perusta, mutta pitää pystyä puhumaan, ja siihen
kiinnitetään tulevaisuudessa enemmän huomiota ylioppilaskirjoituksissa.

14.59 Antero Laukkanen kd: Arvoisa rouva puhemies! Ylioppilastutkintojen yhtenäistä-
minen oikeuksiltaan, mistä tässä lakiesityksessä on pohjimmiltaan kyse, on oikein ja kan-
natettavaa. Espoossa oleva IB-lukio on tuottanut useita kansainvälisiä menestyjiä ja osoit-
tanut vuosien varrella tarkoituksenmukaisuutensa ja tarpeellisuutensa.

Tässä laissa on kuitenkin myös kysymys eräästä erittäin tärkeästä näkökulmasta, mistä
ei ole vielä käsittääkseni täällä juurikaan puhuttu, ja se on ylipäätänsä yksityisten koulujen
tulevaisuus Suomessa meidän oman niin sanotun valtiollisen koulutusjärjestelmämme täy-
dentäjänä. Tässä lakiesityksessä nyt kerrotaan perusteluissa, kuinka Opetushallitus on tark-
kaan tutkinut Saksalaisen koulun opetussuunnitelmia, ja tästä laista tekee erityisen myös
se, että tässä on vertailtu suomalaisen koulutusjärjestelmän opetussuunnitelmia ja saksalai-
sen koulutusjärjestelmän opetussuunnitelmia ja näiden kahden yhdistämisestä tässä nyt sit-
ten esitetään käytännön ratkaisuja, miten ne voisivat toimia. 

Pidän tätä erittäin kannatettavana. Niin kuin täällä on todettu, Suomi kansainvälistyy no-
peasti ja tämä Euroopan tasoinen eri opetusmahdollisuuksien avaaminen ja yhdistäminen
on tervetullut lisä suomalaiseen koulutusjärjestelmään.

15.01 Maria Tolppanen sd: Arvoisa puhemies! Edustaja Heinonen, te sanoitte, että minä
olen ollut hallitusohjelmaa hyväksymässä ja että minä olen ollut mukana hallitusneuvotte-
luissa — itse asiassa en ollut, en yhtään ainutta kertaa. Syy lienee ollut se, että minun mie-
lipiteitäni ei haluttu, koska tiedettiin, että ne eivät varmaankaan ole täysin samanlaisia kuin
muiden mielipiteet. [Timo Heinonen: Te äänestitte hallitusohjelman puolesta!] Sen lisäksi
toimintani viime juhannuksen alla kertonee sen, että en ollut sitä mieltä, mitä joskus aina
14



Pöytäkirjan asiakohta PTK 39/2017 vp
joutuu tässä salissa äänestämään silloin kun hallituspuolueessa on, kuten varsin hyvin tie-
dätte. On turha lähteä siitä tukkanuottasille. Se kertoi myöskin sen, että en hyväksynyt kou-
lutusleikkauksia, en hyväksynyt työllisyystoimenpiteitä, en hyväksynyt eläkeläispolitiik-
kaa enkä hyväksynyt tämän hallituksen perhepolitiikkaa, näin muutamia asioita mainitak-
seni.

15.02 Hannu Hoskonen kesk: Arvoisa rouva puhemies! Haluan sanoa sen tässä asiassa
vielä, että kun oli lukiokierrokset tässä ja kävin monessa lukiossa tuossa tammikuun aika-
na, kun kierrettiin eri paikoissa, niin siellä nousi esille kansainvälisten lukioiden tilanne
ihan aidosti, että nuoriso haluaa tänä päivänä aidosti opiskella kieliä. Kannustin heitä suu-
resti siihen, että he opiskelevat kieliä, koska se on semmoinen asia, joka ei koskaan mene
muodista pois, ja se on aina heidän tulevissa tehtävissään varmasti ajankohtainen. 

Tällaiset lakiesitykset, mitä nyt käsitellään, ovat erittäin kannatettavia, ja toivon, että
tämä asia saa nopean käsittelyn tässä talossa ja kannustamme kaikkia omalla esimerkilläm-
me opiskelemaan kieliä ja kansainvälistymään.

15.03 Pia Viitanen sd: Arvoisa rouva puhemies! Minun oli pakko pyytää vielä yksi pu-
heenvuoro, koska se on myönteinen. Ensinnäkin unohdin sanoa aikaisemmin edustaja Kiu-
rulle siitä, että kiitos vinkistä, uskoisin, että tuleva sd-merkkinen pormestari aikoo juuri
tehdä työllisyyspainotteisen pormestariohjelman. Siitä olemme paljon keskustelleet.

Mainitsitte tässä äsken nämä lukiokierrokset, ja itsekin olin tuossa tammikuulla parissa
koulussa kiertämässä, niin kuin me kaikki edustajat puhemiestä myöten opastuksella olim-
me, ja minusta on aivan viehättävää, kun lapset esittävät aina kaikkein viisaimmat, par-
haimmat, hienoimmat kysymykset. Haluan kyllä sanoa tässä ääneen, että minusta oli aivan
ihanaa, kun menin luokkaan, missä oli aika pieniä pirpanoita, niin he sitten kysyivät kan-
sanedustajalta, että tarvitseeko olla sivistynyt ollakseen kansanedustaja. Minusta se oli hie-
no kysymys, ja sanoin siinä sitten, että arvoisa kysyjä, ei se varmasti kyllä pahitteeksi ole,
mutta tärkeintä on se, että meillä kaikilla on sydämen sivistystä. Mielestäni tämä lapsen
ihana kysymys on sellainen, että se voi toivottavasti hyvin viitoittaa tätä tietä eteenpäin,
että muistamme koulutuksen merkityksen jatkossakin ja haluamme tätä kautta luoda lap-
sillemme hyvän tulevaisuuden.

15.04 Pauli Kiuru kok: Arvoisa rouva puhemies! Hieman menee tämän päiväjärjestyk-
sen ulkopuolelle, mutta kun Pia Viitanen tässä nimeni mainitsi ja puhui sydämen sivistyk-
sestä, niin nyt tässä on nämä vaalit käyty ja pormestariohjelmaa siellä Tampereen suunnal-
la kovasti rustataan ja uskon, että Pia Viitanen mahdollisena pormestarina tai... [Pia Viita-
sen välihuuto] — Olette osoittanut mielenkiintoa kuitenkin ja ainakin pystytte vaikutta-
maan pormestariohjelman sisältöön. Toivon teiltä sydämen sivistystä nyt pieniä ympäris-
tökuntia kohtaan, joita ovat esimerkiksi Kangasala ja Pälkäne. Tehkää parhaanne, pistäkää
sinne pormestariohjelmaan sellaiset lauseet, että Tavase-tekopohjavesihanke lopetetaan,
Tampereen rahojen tuhlaaminen siihen lopetetaan, ne rahat käytetään koulutukseen ja si-
vistykseen ja naapurikuntien kiusaaminen lopetetaan. Se on nyt jatkunut kaksikymmentä
vuotta. — Kiitos. [Välihuutoja]

Keskustelu päättyi.
15



Pöytäkirjan asiakohta PTK 39/2017 vp
Asia lähetettiin sivistysvaliokuntaan.
16


