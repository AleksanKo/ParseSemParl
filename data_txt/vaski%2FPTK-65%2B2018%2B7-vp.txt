















































DEME4C3.tmp.xml


Pöytäkirjan asiakohta PTK 65/2018 vp
Pöytäkirjan asiakohta 

PTK 65/2018 vp

Täysistunto

Keskiviikko 13.6.2018 klo 14.00—17.50

7. Pohjoismaiden neuvoston Suomen valtuuskunnan toimintakertomus 2017
Kertomus K 7/2018 vp
Valiokunnan mietintö UaVM 6/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 7. asia. Käsittelyn pohjana on ulkoasiainvaliokunnan mietintö UaVM 6/2018 vp.

Keskustelu

17.19 Katri Kulmuni kesk: Arvoisa rouva puhemies! Ajattelin käsitellä vielä ulkoasiain-
valiokunnan mietinnön lisäksi myös kulunutta vuotta Pohjoismaiden neuvostossa ja sen
toimintaa. Koska osallistujajoukko ei perinteisesti ole suuren suuri ollut näissä palautekes-
kusteluissa, niin nyt, kun itselläni oli mahdollisuus osallistua tähän keskusteluun, ajattelin
muutaman sanan sanoa myös menneestä vuodesta vielä.

Pohjoismainen yhteistyö on käsittääkseni meidän koko kansainvälisen yhteistyön kes-
kus ja sen tärkein osio. Se on meille kaikista läheisin. Meillä on pitkät perinteet siihen, ja
mielestäni me hyödynnämme sitä aivan liian vähän. Ehkäpä kunnianhimon tasoa pohjois-
maisessa yhteistyössä voisi nostaa. Ajatellaan ehkä, että se toimii itse itsessään vahvojen
instituutioiden kautta, mutta kyllä myös pohjoismaisten asioiden edistäminen vaatii parla-
mentaarikkojen ja poliitikkojen kunnianhimoista yhteistyötä. Ylipäänsä sen ehkä huomaa
paitsi siitä, ketkä ovat lähettämässä tätä raporttia valiokuntaan, ehkä myös siitä, ketkä ovat
sitten täällä käsittelemässä sitä toistamiseen.

Pohjoismaiden neuvoston Suomen valtuuskunta on pieni ja aktiivinen, mutta joukko
voisi ehdottomasti olla myös laajempi. Jos ajatellaan sitä, miten keskeisiä kysymyksiä poh-
joismaisessa yhteistyössä käsitellään, liittyvät ne ennen kaikkea vaikkapa rajaesteisiin.
Suomella on hyvä ja pitkä perinne vaikkapa rajaestetoimikunnan osalta. Me olemme yrit-
täneet Pohjoismaiden neuvostossa levittää sitä myös muille maille. Toivottavasti se onnis-
tuu. Sitä tullaan käsittelemään myös tulevissa istunnoissa. Ja samalla lailla Suomella olisi
ehkä opittavaa rajaesteneuvonnasta, miten se on vaikka Norjan ja Ruotsin välillä ja toisaal-
ta Tanskan vastaisella rajalla hoidettu. Suomessa sekä Ruotsin että Norjan vastaista rajaa,
molempia, hoitavat ainoastaan yhdet henkilöt.

Rajaestefoorumi kuitenkin toimii mielestäni hyvin, ja siellä järjestelmällisesti saadaan
purettua näitä rajaesteitä, joita edelleenkin on siis useita kymmeniä ja jatkuvasti tuntuu
myös syntyvän uusiakin, vaikka koko ajan niitä saadaan myös sieltä pois otettua. Olisi erit-
täin tärkeää, että eduskunnassa lainsäädäntötyössä jo katsottaisiin läpi, tai hallituksen esi-
tysvaiheessa ministeriöt katsoisivat mielellään jo läpi sen, että eihän tämä uusi lakiesitys
nyt vain aiheuta minkäänlaisia uusia rajaesteitä, koska muuten ne tulevat sitten byrokra-
 Tarkistettu
4.1



Pöytäkirjan asiakohta PTK 65/2018 vp
tian kautta meidän pöydällemme Pohjoismaiden neuvostoon. Siinäkään ei oikein mieltä
ole. Mielestäni riippuu varsin paljon ministeriöstä ja sen johdossa olevasta ministeristä,
kuinka paljon poliittista aktiivisuutta pohjoismaiseen yhteistyöhön ja vaikkapa rajaestei-
den purkamiseen laitetaan.

Muutamana hallinnonalana nostan esille vaikkapa energiayhteistyön, ympäristöyhteis-
työn, liikenneyhteistyön, joissa keskustan ministerit ovat olleet erittäin aktiivisia, ja sieltä
on saatu erittäin hyviä tuloksia. Se, että pohjoiset rautatieverkot saadaan nyt eurooppalai-
seen ydinkäytävään, TEN-T-verkkoon, on erittäin merkittävä asia meille paitsi elinkeino-
poliittisesti myös infran kannalta. Viime vuonna julkaistiin Jorma Ollilan raportti energia-
yhteistyöstä. Valitettavaa oli, että raportistakin välittyi se kuva, että kuitenkin myös Poh-
joismaat kilpailevat keskenään joissakin energiapolitiikan kysymyksissä, vaikka pitäisi
miettiä Pohjoismaita yhtenä osana globaalissa energiapolitiikassa, jossa me voisimme olla
erittäin edistyksellisiä.

Lisäksi haluan tähän loppuun todeta vielä muutamista aloitteista, joita on käsitelty Poh-
joismaiden neuvostossa. Sähköinen tunnistautuminen on ollut yksi keskiryhmien aloitteis-
ta. On hyvä, että se meni eteenpäin ja läpi ja sitä nyt sitten valtionhallinnossakin pohditaan,
kuinka se saataisiin toimeenpantua. Pohjoismaissa kaikissa on jo olemassa erittäin vahva
henkilöturvatunnus-, sosiaaliturvatunnusjärjestelmä — niiden pitäisi olla vastaavia muo-
doltaan eri Pohjoismaissa. Tämä helpottaisi ihmisten arkipäivän askareita, niin asunnon
vuokrausta kuin koulupaikan hakemista tai työpaikan saamista.

Lisäksi yksi asia, joka varmasti nousee syksyllä Oslon istunnossa esille, liittyy Pohjois-
maiden neuvoston kielikysymykseen ja siihen byrokratiaan, mitkä kaikki kielet käänne-
tään millekin kaikille kielille. Islanti ja Suomi ovat tehneet siinä hyvää yhteistyötä, että me
olisimme samassa asemassa myös muiden skandinaavisten kielten kanssa, vaikka meidän
kielitieteellinen historiamme vähän erilainen onkin. Toivottavasti se saadaan rakentavasti
ratkaistua syksyn istunnossa.

Toivottavasti pohjoismaisen yhteistyön kasvun mahdollisuudet ymmärrettäisiin paitsi
kansallisesti tässä talossa myös muissa parlamenteissa, koska niistä ei ole kyllä hyödynnet-
ty vielä kuin pienen pieni murunen.

17.25 Hannu Hoskonen kesk: Arvoisa rouva puhemies! Pohjoismaiden neuvoston työs-
kentely on mielestäni arvokasta työtä. Moni on käyttänyt siitä eri yhteyksissä, sanoisinko,
hieman arvelevia puheenvuoroja, että onko se nyt niin tärkeää, että järjestetään tällainen
foorumi, ja mitä ovat sen aikaansaannokset sitten niissä kokouksissa, mitä se vuosittain jär-
jestää. Mielestäni Pohjoismaiden yhteistyö on äärimmäisen tärkeää, ja pidän tätä menette-
lyä, jolla tätä yhteistyötä ylläpidetään, erittäin tärkeänä.

Pohjoismaat ovat nimittäin koko maailman mittapuussa katsottuna alue, missä vallitsee
vahva demokratia. Ne ovat länsimaisia, avoimia valtioita kaikki, ja ihmisoikeuksia kun-
nioitetaan. Niissä kaikissa on vapaat vaalit tietenkin, oikeusjärjestelmä toimii ja niin edel-
leen. Meillä on valtava määrä yhdistäviä tekijöitä, ja yhteistyö on ollut vuosikymmenten ja
vuosisatojen aikana tiivistä näiden alueiden välillä. Elikkä pohja sille, että yhteistyö olisi
vieläkin parempaa, on erittäin hyvä.

Tämä epävarma aika, mitä parhaillaan elämme, on mielestäni syy siihen, että yhteistyö-
tä pitäisi edelleen tiivistää. Ovathan jotkut poliitikot joskus esittäneet, että perustettaisiin
yhteinen Pohjola-Norden, en sano liittovaltio mutta tämmöinen tiiviimpi yhteistyöelin, jol-
la olisi selkeitä yhteistoimintaan pyrkiviä menettelytapoja ja päätöksentekotapoja. Ehkä se
2



Pöytäkirjan asiakohta PTK 65/2018 vp
ei ole enää tätä päivää, kun ollaan Euroopan unionin jäseniä, mutta kuitenkin tämän yhteis-
työn Pohjoismaissa pitää parantua. Nimittäin tuo Itämeren tilanne, mitä olemme viimeis-
ten parin vuoden aikana havainneet Krimin tapahtumien jälkeen, taikka sitten pohjoisten
alueiden tärkeys esimerkiksi elinkeinojen kehittämisen kannalta taikka sitten se, mitä ta-
pahtuu tuolla pohjoisilla alueilla sotilaspoliittisesti, ovat sellaisia asioita, joiden takia on
tärkeää se, että pystyisimme Pohjoismaina esiintymään yhteisessä rintamassa — ymmär-
täen toki sen, että Nato-maita eivät kaikki Pohjoismaat ole. Norja on sellainen Nato-maa,
jolle pohjoinen alue on äärimmäisen tärkeä jo pelkästään heidän öljy- ja kaasuvarantojensa
takia. Tässä pohjoisessa yhteistyössä meidän pitäisi esimerkiksi liikenteellisesti pyrkiä yhä
tiiviimpään yhteistyöhön, koska siellä olisi saavutettavissa aivan merkittäviä taloudellisia
hyötyjä kaikille jäsenmaille.

Toivonkin, että tämä pohjoismainen yhteistyö tästä tiivistyy ja paranee, vaikka se jos-
kus varmaan on ollut vähän puisevaakin, ainakin mitä muutamien tässä työssä mukana ole-
vien edustajien puheenvuoroja olen kuullut, mutta siitä huolimatta, kuten muuan viisas
kansanedustaja sanoi, on se parempi, että kansakunnat keskustelevat keskenään vaikka tyl-
sissä kokouksissa kuin että ne tekisivät jotain muuta hulvatonta, josta olisi sitten vahinkoa
kansainvälisestikin. Eli pohjoismaista yhteistyötä kannatan ja toivon, että se lähivuosina ei
kuin paranee ja menestyy.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 7/2018 vp joh-
dosta. Asian käsittely päättyi.
3


	7
	17.19
	17.25


