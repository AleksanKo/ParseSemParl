















































DEMCE30.tmp.xml


Pöytäkirjan asiakohta PTK 11/2017 vp
Pöytäkirjan asiakohta 

PTK 11/2017 vp

Täysistunto

Keskiviikko 22.2.2017 klo 13.59—18.51

5. Hallituksen esitys eduskunnalle laeiksi tilusten rauhoittamisesta kotieläinten vahingon-
teolta annetun lain kumoamisesta ja poronhoitolain 35 §:n muuttamisesta

Hallituksen esitys HE 7/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Keskustelu

18.11 Kari Kulmala ps: Arvoisa rouva puhemies! Hallituksen esityksessä ehdotetaan ku-
mottavaksi vuonna 1921 annettu ja nyt jo vanhentunut laki tilusten rauhoittamisesta koti-
eläinten vahingonteolta. Laki onkin monelta osin vanhentunut, eikä sitä enää sovelleta, jo-
ten lain kumoaminen poistaisi tarpeetonta sääntelyä ja selkeyttäisi oikeustilaa. On totta,
että näin vanhaa lakia tulee uudistaa, mutta onko tämä laki nyt menossa oikeaan suuntaan?

Esityksessä kerrotaan, että koska tilusrauhoituslaki on vanhentunut eikä sille ole enää
tarvetta, laki ehdotetaan kumottavaksi. Kumoamisen myötä yhteisten laidunaitojen raken-
taminen ja eläinten pitäminen yhteisillä laitumilla jäisivät vapaaehtoisuuteen perustuvien
sopimusten varaan. Kotieläinten aiheuttamat vahingot tulisivat yleisen vahingonkorvaus-
oikeudellisen sääntelyn piiriin. Ongelmana lienee kuitenkin tulevaisuudessakin se, että va-
hingot korvataan yli vuoden kuluttua niiden aiheutumisesta, mikäli eduskunta on ymmär-
tänyt varata siihen budjetissa riittävästi rahaa.

Poronhoitolain 35 §:ää ehdotetaan muutettavaksi siten, että pykälässä viitattaisiin tilus-
rauhoituslain sijasta vahingonkorvauslakiin poronhoitoalueeseen kuuluvien ja siihen ra-
jautuvien kuntien ulkopuolella aiheutuneiden vahinkojen osalta. Mikäli ymmärrän tämän
päivän esityksen tarkoituksen oikein, niin tässä ollaan lisäämässä valtaa poromiehille ja sa-
malla ollaan muokkaamassa korvausvastuuta. Mikäli asia on näin, esitystä ei pidä hyväk-
syä näiltä kohdin. Esityksessä yhtenäistetään vahingonkorvauslakia poronhoitoalueen ul-
kopuolella. Mielestäni samaa vahingonkorvauslakia tulee soveltaa myös poronhoitoalueel-
la. Tämän mukaan ihmiset poronhoitoalueella jäävät oman onnensa nojaan. Nykyisessä
poronhoitolaissa selkeästi kielletään poroja aiheuttamasta vahinkoa muun muassa viljelyk-
sille, metsätaloudelle, vakituisten asuntojen pihoille ja puutarhoille. Tarkennuksena vielä,
että poronhoitolain 31 §:n 1 momentin mukaan pihat ja puutarhat sekä muu erityiseen käyt-
töön varattu alue on suojattu saamelaisalueen ulkopuolella.

Laissa on myös määritelty arviolautakunta, joka arvioi porojen tekemän vahingon. Lain
mukaan aiheutettu vahinko on korvattava ja poronhoitorikkomuksesta voi määrätä poron-
omistajalle sakkoa. Valitettavasti nykyinen poronhoitolaki ei tältä osin toimi tai sitä ei osa-
ta soveltaa oikein. Tietoni mukaan poroarviolautakuntaa ei saa heti paikalle silloin, kun va-
 Tarkistettu
4.1



Pöytäkirjan asiakohta PTK 11/2017 vp
hinko on sattunut. Pahimmillaan he tulevat parin kuukauden päästä vahingosta. Lautakun-
nassa niin sanotut maallikot arvioivat vahingot helposti liian pieniksi eli alakanttiin.
Alueella asuvien käsityksen mukaan poliisille tehdyistä rikosilmoituksista suuren osan
osalta tutkinta joko keskeytetään tai sitä rajoitetaan. Poliisille tämä on tietysti helpoin tapa
päästä esitutkinnasta eroon, mutta tutkinnan keskeytystä sekä rajoittamista tulisi käyttää
harkiten. Näistä toimenpiteistä on poliisille selvät ohjeet laissa.

Arvoisa rouva puhemies! Nykyinen laki mahdollistaisi vahinkojen estämisen muun
muassa aitaamalla alueita. Joidenkin talojen ja peltojen ympärille on tällä hetkellä aita teh-
ty, mutta se aiheuttaa toisaalta toisenlaisen ongelman. Porot ovat yksityistä omaisuutta,
mutta miksi porojen vapaan laiduntamisoikeuden perusteella ihmisten pitäisi elää aitauk-
sessa, vankina omassa kodissaan? Pahassa maailmassa ihmiset suojautuvat aidoilla ja
muureilla rikollisia, eivät eläimiä, vastaan. Suomessa suojaudutaan nykyään poroja ja
suurpetoja vastaan. Pellon ympärillä oleva aita tai veräjä aiheuttaa paljon haittaa esimer-
kiksi lannanajon tai rehunteon aikaan. Jos pellolle on tarve kiireisinä päivinä päästä jopa 50
kertaa ja joka kerta traktori pysäytetään portin aukaisun ja kiinni laittamisen ajaksi, tulee
tästäkin jo 200 turhaa pysähdystä, eli yksi käynti pellolla aiheuttaa neljä pysähdystä liik-
kumisen mahdollistamiseksi. Lisäksi aidat vievät pelloilta tukikelpoista tai muuten viljely-
kelpoista pinta-alaa. Aitauksesta aiheutunutta tuen tai viljelymaan menetystä ei korvata.
Korvausta ei saa myöskään ylimääräisestä työstä ja polttoainekulusta.

Nykyinen poronhoito aiheuttaa myös keskimäärin 4 000 porokolaria vuodessa. Vaikka
kyseessä on yksityisen poronomistajan omaisuus, on maksajana porokolarissa autoilijan
liikennevakuutus — vaikka porohan sen kolarin käytännössä aiheuttaa — eli maksajia
olemme me kaikki. Jos kolariin joutuu esimerkiksi karjatilalta karannut sonni, sonnin
omistaja maksaa aiheutuneet vahingot. Miksi porojen kohdalla tilanne on toinen, vaikka
porokin on kotieläin, kuten sonni?

18.16 Eeva-Maria Maijala kesk:  Arvoisa puhemies! Tämä laki on nyt erittäin ajankoh-
tainen ja tarpeellinen.

Ensinnäkin jos mennään tähän kyseiseen lakiin, lakiin tilusten rauhoittamisesta koti-
eläinten vahingonteolta annetun lain kumoamisesta. Tämä laki on vanha. Sen aika on jo
ohitse. Mitä minä olen lakiin jonkun verran elämässäni perehtynyt, niin on todellakin jär-
kevää ja tarpeellista, että asiat hoidetaan nykyisen vahingonkorvauslain mukaisesti. Se tu-
lee sillä toimimaan erittäin hyvin ja toimivasti.

Sitten toinen asia, minkä jo edellinenkin puhuja otti esille, on tämä poronhoitolain mu-
kainen kohta. Ensinnäkin korjaan edellisen puhujan käsitystä siitä, mistä tässä on kysy-
mys. Poronhoitolain 35 §, jota tässä muutetaan, kuuluu seuraavasti: "Porojen poronhoito-
alueen ulkopuolella aiheuttamien vahinkojen korvaamisesta muussa kuin 1 momentissa
tarkoitetussa tapauksessa säädetään vahingonkorvauslaissa." Eli tässä laissa puhutaan vain
ja ainoastaan poronhoitoalueen ulkopuolisista toiminnoista, siis vain ulkopuolisista, ei po-
ronhoitoalueen asioista puhuta tässä ollenkaan, millään tavalla.

Sitten tuohon asiaan, mistä edellinenkin edustaja puhui. Voin muutaman asian korjata ja
puhua muutaman asian tästä.

Tällä hallituskaudella ei ole tarkoitus avata poronhoitolakia. Olen keskustellut asiasta
pääministerin kanssa viimeksi muutama päivä sitten, ja hän on useammassa paikassa sano-
nut, että poronhoitolakia ei tulla tällä vaalikaudella aukaisemaan. Mutta mitä nyt ollaan te-
kemässä? Ministeriön kanssa on käyty keskusteluja tästä asiasta. Maa- ja metsätalousmi-
2



Pöytäkirjan asiakohta PTK 11/2017 vp
nisteriössä on otettu erittäin vakavasti vastaan nämä keskustelut, mitä on tullut vahingon
kärsineiltä toimijoilta. Siitä on puhuttu, ja sen kanssa on päätetty, että aletaan tehdä tiettyjä
toimenpiteitä.

Minun oma näkemykseni on se, että poronhoitolaki on ajan tasalla oleva laki. Sitä ei to-
dellakaan ole tarvetta avata, mutta tiettyjä käytäntöjä, käytänteitä, on korjattava ja muutet-
tava, sillä siinä on ihan selvästi korjauksen tarvetta. Näitä korjaustarpeita ollaankin nyt sit-
ten miettimässä, käytänteitä miettimässä uusiksi, että mitä asioita siellä pitäisi ottaa huo-
mioon.

Ensimmäinen asia on tämä porovahinkojen arvioimislautakunta, josta myös edellinen
puhuja otti asioita esille, mutta myös tämän osalta korjaan hänen puhettansa siitä, mitä po-
ronhoitolain mukaan tuo porovahinkojen arvioimislautakunta tekee ja miten toimii. Olen
itse kyseisen lautakunnan puheenjohtaja Savukosken kunnassa, ja prosessihan menee sillä
tavalla, että aina kun on pelloilla, pihoilla tapahtunut vahinko, josta ei ole paliskunnan
kanssa päästy neuvottelutilanteeseen, niin aina neuvotellaan ensin paliskunnan kanssa, sen
jälkeen asiasta ilmoitetaan porovahinkojen arvioimislautakunnan puheenjohtajalle ja tar-
vittaessa keskustellaan asiasta. Jos se ei mene eteenpäin, niin sitten arvioimislautakunta
kokoontuu. Arvioimislautakunnan kokoontumisia on ollut yllättävän vähän, koska niitä
tarpeita ei ole monessakaan paikassa kuitenkaan käytännössä ollut. Porovahinkojen arvi-
oimislautakunta tekee valituskelpoisen päätöksen, ja vasta tästä kyseisestä päätöksestä teh-
dään sitten oikaisu käräjille. Sitä kautta lähdetään vasta käräjille neuvottelemaan. Eli po-
liisin paikka ei ole ennen kuin arvioimislautakunta on tehnyt asiasta päätöksen.

Se, miten jatkossa tulee asioita parantaa, on se, että arvioimislautakuntia tulee auttaa,
käytänteitä kehittää sillä tavalla, että arvioimislautakunnat saisivat entistä paremmin oh-
jeistusta toiminnassansa. Erityisesti Kainuun alueella ja eteläisellä poronhoitoalueella on
tullut esille ongelmia siinä, että arvioimislautakunnissa ei ole osattu toimia riittävällä ta-
valla. On mietitty sitä, millä tavalla saataisiin arvioimislautakunnille lisää tukea toimintan-
sa pyörittämiseen niin, että voisivat toimia laillisesti.

Toinen asia, mikä on lähiaikoina tarpeen, on se, että järjestetään isompi, avoin keskus-
telutilaisuus siitä, miten näitä asioita aletaan viemään eteenpäin.

Arvoisa puhemies! Vielä hetken kerron asiasta. Elikkä nytten kun meillä on tarkoitus pi-
tää avoimet keskustelutilaisuudet, niin että katsotaan, mistä asioista ja ongelmista on kysy-
mys, niin minun oma esitykseni on myöskin se, että tämän jälkeen, aina ennen kuin lumet
sulavat, paliskunnat ja kyseisen alueen maanomistajat, vahinkoa mahdollisesti kärsivät ta-
hot, kävisivät keskustelutilaisuuden, ennen lumen sulamista. Elikkä käydään keskustelut
siitä, mitä asioita tulisi huomioida ennen kuin ne ongelmat ovat edessä. Meillä on olemas-
sa hyviä systeemejä alueitten aitaamiseksi ynnä muuta. Uskon, että meillä on parannetta-
via käytänteitä olemassa. 

Eli näillä eväillä eteenpäin.

18.22 Timo V. Korhonen kesk:  Arvoisa puhemies! Tämän esityksen myötä tosiaankin
muutetaan myös tuon poronhoitolain vahingonkorvausvastuupykälää, ja kuten edelliset-
kin puhujat viittasivat, tältä pohjalta on tietysti syytä arvioida myös sitä, olisiko syytä tässä
poronhoitolaissa tehdä laajempikin muutostyö. On nyt sitten kysymys poronhoitolain
avaamisesta tai joittenkin tiettyjen pykälien muuttamisesta, mutta selvää on joka tapauk-
sessa, että muutostarvetta jossakin määrin on. Erityisesti noissa poronhoitoalueiden eteläi-
sissä osissahan kieltämättä monin paikoin ongelmana on porojen vapaa laiduntamisoi-
3



Pöytäkirjan asiakohta PTK 11/2017 vp
keus, tai sanotaan niinpäin, että vapaasta laiduntamisoikeudesta syntyvät ja aiheutuvat va-
hingot. Kun entistä useammin porotalous noilla paliskuntien alueilla on sivutoimi tai har-
rastusluonteista, niin on selvää, että paliskunnat eivät, no käytetään sanaa "kykene", huo-
lehtimaan sitten poroista lain edellyttämällä tavalla, syntyy vahinkoja toisten omaisuudel-
le, ja on selvää, että tämä ei ole hyväksyttävää. Poronhoidon toimintaympäristö ja toiminta
on siis monella tavalla muuttunut, ja on aivan selvää, että on paikallaan arvioida lähinnä
poronhoitoalueen eteläisillä osilla lainsäädännölliset muutostarpeet, jotta poronhoitoalu-
eillakin ihmiset saisivat asua, elää ja harjoittaa rauhassa elinkeinoaan omalla maallaan.

18.24 Anne Kalmari kesk: Arvoisa rouva puhemies! Kuten edustaja Maijala tässä totesi,
tämä koskee nimenomaan poronhoitoalueen ulkopuolisia alueita, mutta minäkin haluaisin
nostaa keskusteluun myös sen asian, että olemme saaneet, me kansanedustajat, paljon yh-
teydenottoja etenkin Kainuusta ja eteläisiltä poronhoitoalueilta, joilla tämä nykymeno ei
rehellisesti sanottuna ole kestävää. Ei ole oikein, että poroja syötetään toisten viljelysmail-
la tai että porot tekevät vahinkoa toistuvasti pihamailla ja tällainen normaali maaseudun
eläminen vaikeutuu, jolloin mielestäni tässä on ikään kuin etsikkoaika poromiesten näyt-
tää, että omilla toimenpiteillä nämä asiat saadaan muutokseen. Tai jos ei näin tapahdu, niin
on kyllä huomioitava, että yksi meidän hallitusohjelmamme linjauksista oli omaisuuden-
suojan turvaaminen, ja mielestäni siinä tapauksessa, jos näin ei pystytä toimimaan, nämä
asiat on otettava sitten jopa lakiesityksinä jollain lailla käsittelyyn. Mutta tämä lakiesitys
on hyvä.

18.25 Kari Kulmala ps: Arvoisa rouva puhemies! On erinomainen asia, että poronomis-
taja, poroisäntä, edustaja Maijala korjasi hieman tietämystäni porotaloudesta. Toivon kui-
tenkin, että eduskunta ottaisi selkeän kannan poronhoitolain muuttamistarpeeseen. Liiken-
neturvallisuus, kotirauhan suoja ja vahingoilta välttyminen ovat tärkeitä asioita kaikille,
myös maatalouden ulkopuolella oleville sekä etelän asukkaille, turisteille.

Kuten aikaisemmin kerroin, tällä hetkellä poronhoitolaki ei toimi eikä sitä käytännössä
tarvitse noudattaa. Muutosehdotuksessani esitän, että eteläisillä poronhoitoalueilla porot
määrättäisiin pidettäväksi aitauksessa. Poro on luonteeltaan vaeltaja, joten aitauksen tulee
olla riittävän iso. Ensisijaisesti aitaus pitäisi tehdä poronomistajan omistamalle tai vuok-
raamalle maalle, toissijaisesti valtio voisi vuokrata maata poroisännän käyttöön. Valtion
maalle tehdyllä aitausalueella tulisi kuitenkin säilyttää jokamiehenoikeudet ja oikeus muun
muassa metsästykseen. Mikäli aitaukseen pääsisi suurpetoja, mahdollinen vahinko olisi to-
dettavissa ja asiaan tulisi voida puuttua nopeasti paikallisen poliisin päätöksellä. Mikäli
porot olisivat aitauksessa, niille saataisiin tarvittaessa annettua lisäravintoa eivätkä porot
pääsisi aiheuttamaan vahinkoa muulle väestölle, liikenteelle, viljelyksille tai metsätalou-
delle. Aitauksista ei myöskään matkailu kärsisi: turistien ihailemat porot ovat jo nyt aitauk-
sissa tai kytkettyinä naruun.

Samalla kun lakiuudistusta vaaditaan, tulisi päivittää liikennevakuutuslakia siten, että
poronomistaja on korvausvelvollinen porokolarin sattuessa. Jo tällä toimenpiteellä liiken-
neonnettomuudet vähenisivät oleellisesti. Samalla tulisi selkeyttää myös korvauskäytän-
nöt ja vaatia lain rikkomisesta kovempia rangaistuksia. Nykyisin Liikennevakuutuskeskus
korvaa poron sekä arviomiehen käynnin poromiehille ja yksityiset vakuutukset autolle tul-
leet vauriot.
4



Pöytäkirjan asiakohta PTK 11/2017 vp
Tällä hetkellä valtio maksaa huomattavia summia paliskunnille aitojen tekemistä ja kun-
nostusta varten, myös petokorvaukset ovat erittäin korkeita. Esimerkiksi kotkien vuoksi
korvauksia maksetaan Lapissa satojatuhansia euroja vuosittain, eikä edes poronraatoja tar-
vitse löytää. Vuodelle 2017 on ennuste, että petoeläimistä johtuvia korvauksia maksetaan
lähes 9 miljoonaa euroa.

Mikäli porot olisivat aitauksissa, voittajia olisivat lopulta kaikki. Valtio säästäisi huo-
mattavia summia rahaa, porot eivät kuolisi liikenteessä eivätkä pääsisi syömään ruiskute-
tuille pelloille ennen varoajan päättymistä, maanviljelijät olisivat tyytyväisiä, samoin met-
sätalous. Yksityisten talojen pihoilla ja puutarhoissa ei olisi ongelmia, ja mikä parasta,
myös poromiehet pärjäisivät paremmin. Poromiehelle parempi tulos tulisi siinä, että teu-
raspainot kasvaisivat ja myytävää lihaa tulisi näin enemmän.

Edellä kuvattu ehdotukseni koskee aitaamisvelvoitteen osalta eteläistä poronhoitoaluet-
ta. Porot tulisi saada aitaukseen saamelaisalueen ulkopuolella, mutta ainakin Kainuun,
Koillismaan alueella, Posio mukaan lukien.

Arvoisa puhemies! Ei voi olla oikein, että porot kulkevat pihoissa ja puutarhoissa tällä
hetkellä vapaasti. Mikäli minun puutarhaani tulisi poro säännöllisesti, niin sanotaanko, että
minä hyvin helposti ajattelisin, että minä söisin sen seuraavalla viikolla, eikä tarvitsisi lait-
taa perunoita sekaan, [Naurua] poronliha on erittäin hyvää.

18.30 Arto Pirttilahti kesk:  Arvoisa rouva puhemies! On Sipilän hallituksen mukaista
katsoa byrokratian purkua ja sujuvoittamista, ja tässähän on ihan mainiosti näin käynyt,
kun vanhaa lainsäädäntöä puretaan, vaikka me täällä joka vuosi, joka päivä teemme uutta.

Tässä todellakin nämä poroasiat ja vahinkoasiat sitten siirtyvät vahingonkorvauslain
puitteisiin. Tässä poronomistaja, edustaja Maijala, piti erinomaisen puheenvuoron ja alus-
tuksen tähän asiaan, ja enpä käytä tämän enempää tämän asian vatkaamiseen.

18.30 Eeva-Maria Maijala kesk:  Arvoisa puhemies! Kiitoksia, edustaja Kulmala, kun
olette huolissanne näistä porotalouspuolen asioista. Se on meille kaikille tärkeä asia, että
me saisimme tämän Lapille ja Pohjois-Suomelle ja myös Kainuulle erittäin tärkeän elin-
keinon osaksi tasapuolista alueen kehittämistä. Sen verran minun on pakko vain Kulmalal-
le korjata, että ensinnäkään jokainen poromies ei ole poroisäntä vaan poroisäntä on palis-
kunnan johtaja ja jokaisessa paliskunnassa on vain yksi poroisäntä. Minä olen poroisännän
tytär, mutta en minä itse ole poroisäntä, eikä minusta semmoista varmaan ikinä tulekaan,
koska olen tavallinen poronomistaja.

Tämä porotalous on koko poronhoitoalueelle erittäin tärkeä elinkeino: se on imagoasia,
siinä on kyse paljon muustakin kuin vain poromiesten harjoittamasta toiminnasta. Se, voi-
daanko alkaa tuosta noin vain rajaamaan sitä poronhoito-oikeutta, ei ole ollenkaan niin sel-
keä asia, sillä poronomistusoikeus on perustuslain mukainen oikeus. On nimittäin aikoi-
naan, kun nykyistä poronhoitolakia on määritelty, tehty hyvin tarkka perustuslaillinen ana-
lyysi siitä, mikä on poronhoito-oikeus, ja kyllä se on selvästi esillä, että se on omistusoi-
keus — tai se ei ole ihan omistusoikeus, mutta se on enemmän kuin rasite. Eli on erittäin
vaikeaa lähteä purkamaan yhdeltäkään alueelta nykyistä poronhoito-oikeutta. Sen takia,
koska meillä on tämmöinen erittäin korkea omistukseen verrattava oikeus, tämä laidunoi-
keus, meidän pitää miettiä, millä tavalla me pääsemme näistä asioista ylitse.
5



Pöytäkirjan asiakohta PTK 11/2017 vp
Ongelmia on, mutta miten näiden ongelmien kanssa mennään eteenpäin tästä tilantees-
ta? On nämä neuvottelut, keskustelut, meidän on entistä enemmän puhuttava asioista to-
della paljon.

Ja sitten minun on pakko puuttua myöskin siihen, että kaikille kansanedustajille on lä-
hetetty sähköpostilla useita viestejä, jotka sisältävät poronhoitoon liittyviä asioita. Toivon,
että, kollegat, suhtautuisitte niihin varauksellisesti, sillä minun on pakko sanoa, että ne si-
sältävät osittain epäasiallista, osittain erittäin heikkoa lain tulkintaa. Erityisesti perustusla-
kikohtiin on niissä hyvin ei-juridisella, sanoisinko, keittiöjuristin tyylillä kirjoitettu asioi-
ta. Miettikää kaksi kertaa, mitä ne asiat oikeasti sisältävät. Ongelma on olemassa, mutta
toivoisin tiettyä asianmukaisuutta ja osaamista niitten kyseisten asioitten kirjoittamisessa.
Ja tietyt kirjoitukset, muun muassa kuva, josta minulta on kysytty erittäin paljon, on lähe-
tetty lähes kaikille kansanedustajille, mutta jostakin syystä minulle ei ole lähetetty. Eli on
lähetetty sähköpostilla semmoinen valokuva, jossa hirvas — isokokoinen poro — on van-
huksen rullapotkurin vieressä, ja sanotaan, että tämä estää kyseisen vanhuksen kulkemisen
ja liikkumisen. Mutta kun olen sitä kuvan taustaa selvittänyt tarkemmin, niin ensinnäkin
minulle on selvitetty se asia, että kuva ei ole edes kyseisen henkilön pihalta vaan kyseinen
kuva on tien toisella puolella olevan rakennuksen pihalta. Ja toisekseen, olennaista tässä
asiassa on se, että joka tuntee vähänkään porotaloutta, tietää, että hirvas, jolla on noin 20
senttiä pitkät sarvet, ei missään nimessä lähesty yhtäkään ihmistä, koska poron sarvet kas-
vavat todella kovaa vauhtia ja se ei pysty todellakaan siinä vaiheessa aiheuttamaan kenel-
lekään ihmiselle ongelmia, se pysyy ihmisistä hyvin kaukana. 

Paljonko näitä ongelmia sitten on poronhoitoalueella? Olen tarkasti selvittänyt, paljon-
ko käräjillä, paljonko eri oikeustasoissa on selvitetty näitä porotalouspuolen vahinkoasioi-
ta. Niitä on, kuulkaa, ollut käsittelyssä yllättävän vähän. Suurin osa maanviljelijöistä toi-
mii poromiesten kanssa täysin yhteistyössä. Ongelmia niissä on, mutta niistä on keskustel-
tu. Ja todellakin äänekkäimmät toimijat ovat voimakkaasti esillä, mutta kaikkialla ei todel-
lakaan ongelmia ole. Suurin osa maitotiloista on esimerkiksi ihan tyytyväisiä siitä, että po-
rot käyvät talvella syömässä liian pitkää heinikkoa, ettei tule talvituhoja pelloille.

Eli toivon tietynlaista tarkempaa analysointia ennen kuin lähdetään haukkumaan poro-
talouselinkeinoa.

18.35 Kari Kulmala ps: Arvoisa puheenjohtaja! Edustaja Maijala tuossa kertoi, että poro
on imagoasia, ja näin varmasti Lapissa onkin, mutta parantaako se poron imagoa, jos poro
saa kulkea missä vain, puutarhoissa ja pelloilla, sillä lailla, että sitä ei pystytä vahtimaan?
Minuun ovat ottaneet useat konstaapelit yhteyttä näissä asioissa, elikkä kyllä minun täytyy
uskoa, mitä he kertovat. Eivät he ihan höpöhöpöasioita minulle ole kertoneet. 

Keskustelu päättyi.

Asia lähetettiin maa- ja metsätalousvaliokuntaan.
6


