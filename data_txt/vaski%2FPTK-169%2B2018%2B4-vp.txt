















































DEMBB3A.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

4. Hallituksen esitys laiksi kansalaisuuslain muuttamisesta ja eräiksi siihen liittyviksi laeik-
si

Hallituksen esitys HE 272/2018 vp
Lakialoite LA 12/2018 vp
Valiokunnan mietintö PeVM 13/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on perustuslakivaliokunnan mietintö PeVM
13/2018 vp. Nyt päätetään lakiehdotusten sisällöstä.

Keskustelu

14.29 Simon Elo sin: Arvoisa herra puhemies! Hallitus esittää kansalaisuuslakia muutet-
tavaksi siten, että tiettyihin rikoksiin syyllistynyt voisi menettää Suomen kansalaisuuden.
Esityksessä ehdotetaan tämän johdosta myös eräiden muidenkin lakien muuttamista. Näitä
rikoksia olisivat Suomen elintärkeitä etuja vastaan kohdistuneet maanpetos, valtiopetos ja
terrorismirikokset, joista olisi säädetty ankarimmaksi rangaistukseksi vähintään kahdek-
san vuotta vankeutta ja joista olisi tuomittu vähintään viiden vuoden vankeus tai yhdistel-
märangaistus. Muita, sinänsä vakavia rikoksia ei sen sijaan voitaisi säätää kansalaisuuden
menettämisen perusteeksi. Tämä on tärkeää sanoa siinä suhteessa, kun julkisuudessa on
herännyt keskustelua siitä, voisiko esimerkiksi törkeistä seksuaalirikoksista tuomittu kak-
soiskansalainen menettää Suomen kansalaisuuden, eli tämä ei tällä lailla mahdollistu.

Kansalaisuuden menettäminen voisi koskea vain sellaisia henkilöitä, joilla olisi myös
jonkin toisen valtion kansalaisuus, eli niin sanottuja kaksoiskansalaisia, sekä joilla olisi
riittävästi tosiasiallisia siteitä toiseen kansalaisuusvaltioonsa. Nykyisin kansalaisuuden
menettämisestä voidaan päättää viiden vuoden määräajan puitteissa vain, jos jälkikäteen il-
menee, että Suomen kansalaisuuden säätämiselle ei olisikaan ollut kansalaisuuslain mukai-
sia perusteita. Niinpä tämä esitys näistä painavista syistä rikoksissa, joiden perusteella voi-
si kaksoiskansalainen menettää Suomen kansalaisuuden, on periaatteellisesti merkittävä
esitys.

Kansalaisuuden menettämisestä päättäisi Maahanmuuttovirasto, ja Maahanmuuttovi-
raston päätökseen voisi hakea muutosta valittamalla hallinto-oikeuteen. Hallinto-oikeuden
päätöksestä valittamiseen voisi hakea valituslupaa korkeimmalta hallinto-oikeudelta.

Tärkeää on myös huomata, että kansalaisuusyleissopimuksen mukaisesti lapset eivät
voisi menettää Suomen kansalaisuutta siksi, että heidän vanhempansa menettävät kansa-
laisuuden rikokseen syyllistymisen vuoksi. Myös tämä on tästä merkittävää huomata.
 Tarkistettu
4.0



Pöytäkirjan asiakohta PTK 169/2018 vp
Hallituksen käsityksen mukaan lakiehdotuksen hyväksymiselle ei ole perustuslaista joh-
tuvia esteitä ja se voitaisiin viedä eteenpäin tavallisen lain säätämisjärjestyksessä. Perus-
tuslakivaliokunta on antanut tästä laista oman mietintönsä ja pitää hallituksen esitystä huo-
lellisesti laadittuna ja siinä esitettyjä säätämisjärjestysperusteluita pääosin asianmukaisina.

Perustuslain 5 §:n 2 momentin mukaan Suomen kansalaisuudesta voidaan vapauttaa
vain laissa säädetyillä edellytyksillä ja perusteilla silloin, jos henkilöllä on tai hän saa toi-
sen valtion kansalaisuuden. Näin ollen perustuslakimme tältä osin on hyvin yksiselittei-
nen. Kansalaisuudettomaksi ei henkilöä voi jättää, eikä tämäkään esitetty laki niin tekisi.

Perustuslakivaliokunta painottaa tarvetta seurata Euroopan ihmisoikeustuomioistuimen
käytäntöä. Hallituksen esityksen perusteluissa todetaan, että parhaillaan Euroopan ihmis-
oikeustuomioistuimen käsiteltävänä on viisi Ranskaa vastaan tehtyä valitusta, jotka koske-
vat terrorismirikosten valmisteluun osallistumisesta tuomittujen henkilöiden Ranskan kan-
salaisuuden poistamista. Ihmisoikeustuomioistuin tarkastelee näitä valituksia kylläkin
myös siitä näkökulmasta, onko Ranska rikkonut kieltoa syyttää ja rangaista kahdesti. Tämä
on tärkeää huomata tästä ihmisoikeustuomioistuimen tapauksesta.

Perustuslakivaliokunta kiinnittää huomiota myös siihen, että hallituksen esityksestä il-
menneiden tilastotietojen perusteella lakiehdotuksen mukainen kansalaisuuden menettä-
minen olisi tullut kysymykseen tällä vuosikymmenellä korkeintaan muutamia kertoja. Va-
liokunta on täysin oikeassa. On ainakin Suomen valtion tapauksessa kyse varsin rajatusta
ryhmästä henkilöitä, jotka tällaisten rikosten takia voisivat menettää Suomen kansalaisuu-
den, mutta toisaalta sen jälkeen, mitä on Syyriassa ja Irakissa tapahtunut vuoden 2014 jäl-
keen ja niin sanotun vierastaistelijailmiön kasvun jälkeen, kun tuhansia Euroopan kansa-
laisia on lähtenyt näihin maihin erityisesti Isis-järjestön taistelijoiksi, voi epäillä, että täl-
laisten tapausten määrä voi kasvaa.

Lakiehdotuksen mukainen sääntely, niin kuin totesin, on merkittävä erityisesti periaat-
teellisesti. Lukumäärällisesti ei voi olla tällä hetkellä puhekaan suuresta ryhmästä, mutta se
periaatteellinen muutos Suomen kansalaisuuslainsäädäntöön, että ylipäätään kansalaisuu-
den voi menettää toisin kuin aikaisemmin silläkin perusteella, että tekee tällaisia rikoksia,
on merkittävä. Aikaisemmin tosiaan kansalaisuuden menettäminen oli vain sillä perusteel-
la, että henkilön ei olisi alun perinkään lain mukaan pitänyt kansalaisuutta saada.

Arvoisa puhemies! Lopuksi haluan ottaa kantaa tähän esitykseen osittain liittyvään ajan-
kohtaiseen tilanteeseen. Tiedämme, että Yhdysvaltain presidentti Donald Trump on esittä-
nyt Suomelle ja monelle muullekin Euroopan maalle, että meidän tulisi ottaa heidän, Yh-
dysvaltain ja heidän liittolaistensa, vangitsemiaan epäiltyjä Isis-taistelijoita Eurooppaan,
jäsenvaltioihimme, ja mahdollisesti sitten tuomita heidät täällä meidän oikeuskäsittelym-
me mukaan. Nähdäkseni Ruotsin hallitus on tässä toiminut viisaasti, kun on selvästi ilmais-
sut, että ei ole lähtökohtaista halua Ruotsilla näitä taistelijoita ottaa vastaan, ja näkisin, että
Suomenkin olisi perusteltua toimia samalla tavalla. Näyttää siltä, että jonkin verran tässä
nyt ristivetoa on. Esimerkiksi Ranska on sanonut tietyn määrän ottavansa näitä henkilöitä
vastaan. Eli täysin yhteistä linjaa valitettavasti Euroopan mailta ei tässä suhteessa näytä
löytyvän.

Mutta tämäkin lakiesitys on tärkeä periaatteellinen viesti siitä, että tällaisiinkin rikok-
siin, kuten terrorismirikoksiin, suhtaudutaan hyvin vakavasti. Ne ovat mitä todennäköisim-
min varsinkin Isisin kaltaisten järjestöjen ollessa kyseessä myös meidän perusarvojemme
vastaisia. Kun me olemme puhuneet paljon Euroopan unionin jäsenmaiden osalta ja sisällä
2



Pöytäkirjan asiakohta PTK 169/2018 vp
siitä, kuinka tärkeää on pitää huolta eurooppalaisista perusarvoista, niin tässäkin suhteessa
niistä on pidettävä kiinni.

Aivan lopuksi, arvoisa puhemies, sanon samaa kuin ulkoministeri Timo Soini, että näil-
le henkilöille, jotka ovat Isisin riveihin lähteneet taistelemaan Suomesta ja muualta Euroo-
pasta, ei heru sympatiaa eikä heitä kaivata Eurooppaan takaisin. Ruotsalainen ministeri sa-
noi aivan oikein, että heidät pitää joko tuomita siellä tai heidät pitää tuomita täällä mutta
joka tapauksessa pitää oikeuskäytännön toimia ja näiden henkilöiden saada asianmukai-
nen tuomio.

14.36 Sari Essayah kd: Arvoisa puhemies! Kansalaisuuden menettämisen perusteena tu-
lee olla vakava rikos, niin kuin tässä hallituksen esityksessä on tuotu esille, ja voi todeta,
niin kuin edustaja Elo tuossa edellä, että varmasti erityisesti näitten vierastaistelijoitten,
joilla tämmöinen kaksoiskansalaisuus on, palaamisen suhteen tälle lainsäädännölle myös-
kin Suomessa tulee tarvetta. Maanpetos tai terrorismirikokset, joista vähimmäisrangaistus
on vähintään kahdeksan vuotta, ovat varmasti sellaisia vakavia rikoksia, joihin syyllisty-
neiltä kansalaisuus voidaan viedä. Ja aivan niin kuin tuossa edellä kuulimme, kaksoiskan-
salaisuus on kuitenkin perusteena, elikkä ihmistä ei voida kansainvälisten sopimusten va-
lossakaan jättää kuitenkaan ilman kansalaisuutta.

Tämä keskusteluhan sattui aika lailla samoihin aikoihin, kun nämä Oulun seksuaaliri-
kokset tulivat esille, ja en tiedä, oliko se tahallista vai tahatonta, mutta jotenkin siinä vies-
tinnässä annettiin ymmärtää, että tätä lainsäädäntöä oltaisiin voitu käyttää näissä tapauk-
sissa, ja ilmeisesti annettiin kai oikeusministeriön vai oliko sisäministeriön puolelta sellais-
ta signaalia, että tätä lähdettäisiin tutkimaan. En tiedä, onko niillä henkilöillä, jotka ovat
perustuslakivaliokunnassa olleet mukana, tietoa sitten siitä, lähdettiinkö tätä asiaa jollakin
tavalla siellä keskusteluissa viemään eteenpäin, mutta siinä viestinnällisessä tilanteessa se
tuli aika voimakkaasti esille, ja siinä mielessä olisi tietysti mielenkiintoista kuulla, käytiin-
kö valiokunnassa keskustelua asian ympärillä.

Arvoisa puhemies! Ehkä vielä kiinnittäisin huomiota siihen epäkohtaan, että kun näistä
vierastaistelijoista on puhuttu, on kuitenkin todettu, että samanaikaisesti näille henkilöille
on saatettu maksaa Suomesta suomalaista sosiaaliturvaa, ja tämä on minusta aika käsittä-
mätöntä. Jos näin todellakin on, että Suomesta on maksettu suomalaista sosiaaliturvaa ih-
misille, jotka ovat sellaisissa toimissa, jotka meillä tuomitaan raskaimman mahdollisen
mukaisesti, niin tässä kohdassa kyllä toivoisin, että meillä sitten Kelan etuuksien harkitsi-
jat voisivat kyllä katsoa vähän, minnekäpäin maailmaa Kelan etuuksia oikein maksetaan ja
toisaalta myöskin sitten näitten etuuksien takaisinperinnän pitäisi olla aivan itsestään sel-
vää.

14.38 Simon Elo sin: Arvoisa puhemies! Edustaja Essayah on oikeassa siinä, että julki-
suudessakin keskusteltiin siitä, voitaisiinko esimerkiksi tällaisissa Oulun kaltaisissa ta-
pauksissa törkeistä seksuaalirikoksista tuomitut kaksoiskansalaiset karkottaa. Käsitykseni
tästä lainsäädännön kehittämisestä oli se, että meidän ei ole sekä perustuslain että sitten kä-
sittääkseni kansainvälisten sopimusten mukaisesti mahdollista tällaista tehdä. Terrorismi-
rikos tai maanpetos tai valtiopetos ovat sellaisia vakavia rikoksia, joiden nojalla kansalai-
suus voidaan poistaa, mutta käsitykseni on, että tässä prosessissa tultiin siihen tulokseen,
että törkeä seksuaalirikos, niin vakava kuin se kansalaisen näkökulmasta ja minunkin nä-
3



Pöytäkirjan asiakohta PTK 169/2018 vp
kökulmastani voi olla, ei kuitenkaan täyttäisi niitä ehtoja, mitä kansalaisuuden menettämi-
seen liittyisi.

Tämä on tietysti siinä mielessä erikoinen tilanne, että itse asiassa parlamentaarisesti
kaikkien eduskuntaryhmien kesken kun neuvoteltiin Oulun jälkeen niistä toimista, mitkä
liittyvät seksuaalirikoslainsäädäntöön, tämäkin nousi esille. Muistan, että esimerkiksi
edustaja Lindtman sosiaalidemokraateista aivan oikein sanoi, että tämäkin pitäisi tehdä,
mutta valitettavasti täytyy sanoa, että se ei ole mahdollista.

Täytyy lisätä vielä, että päätös kansalaisuuden menettämisestä tietysti tehtäisiin vain
lainvoimaisen rikostuomion perusteella, eli esityksen mukaisesti vain sellaisen rikoksen
vuoksi, joka olisi tehty tämän ehdotetun lain voimaantulon jälkeen. Eli myös keskuste-
luun, mihin viittasin aikaisemmin, näistä Isisin taistelijoiksi jo lähteneistä: tietysti sen ri-
koksen pitäisi olla tapahtunut tämän lain voimaantulon jälkeen. Tietenkään takautuvaa
lainsäädäntöä, rangaistusta ei tässä esitetä, vaan kyse on tulevista tapauksista, mitkä mei-
dän tietoomme ja viranomaisten tietoon tulevat.

14.40 Antero Laukkanen kd: Arvoisa herra puhemies! Suomessa on pitkään ollut maa-
hanmuuton suhteen hyvin sinisilmäinen linja, ja on tietysti oikein se, että haluamme uskoa
asioita parhain päin, niin kuin sanotaan, parhaalla mahdollisella tavalla. Mutta nyt sitten
kun tosiasiat ovat alkaneet tulla julki ja tätä rikollisuutta on yhä enemmän ja enemmän ja
ne ovat yhä vakavampia, niin on hyvä, että tällainen esitys on meillä käsittelyssä, ja kan-
salaisuuden menettäminen on tietysti varmasti raskaimmasta päästä näitä keinoja, joita täs-
sä voidaan soveltaa.

Kun näin vakavasta ja raskaasta menettelystä nyt päätetään, on tärkeää myös seurata sit-
ten huolella, mitä tästä seuraa ja minkälaisia tapauksia käytännössä meillä on edessä. —
Kiitos.

Yleiskeskustelu päättyi.

Eduskunta hyväksyi hallituksen esitykseen HE 272/2018 vp sisältyvien 1.-4. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen lakialoittee-
seen LA 12/2018 vp sisältyvän lakiehdotuksen hylkäämisestä. Lakiehdotusten ensimmäi-
nen käsittely päättyi.
4


