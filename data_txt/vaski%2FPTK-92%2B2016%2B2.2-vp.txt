















































DEM8112.tmpSave.xml


Pöytäkirjan asiakohta PTK 92/2016 vp
Pöytäkirjan asiakohta 

PTK 92/2016 vp

Täysistunto

Torstai 29.9.2016 klo 15.59—19.30

2.2. Suullinen kysymys nuorten syrjäytymisen ehkäisystä (Olli-Poika Parviainen vihr)
Suullinen kysymys SKT 93/2016 vp

Suullinen kyselytunti

Puhemies Maria Lohela: Seuraava kysymys, edustaja Olli-Poika Parviainen.

Keskustelu

16.22 Olli-Poika Parviainen vihr: Arvoisa rouva puhemies! Hiljattain uutisoitiin OECD-
raportista, jonka mukaan yli viidennes parikymppisistä miehistä on työn ja koulutuksen ul-
kopuolella. Kuluneen vuosikymmenen aikana näiden nuorten osuus on kasvanut lähes 10
prosenttiyksiköllä. Nuorten naisten vastaavat luvut ovat alhaisemmat, mutta yhteenlasket-
tunakin tilanne on Suomessa OECD:n keskiarvoa heikompi. Olemme päätyneet samaan
joukkoon pahoissa talousvaikeuksissa painineiden EU-maiden kanssa.

Hallitus on vähentänyt nuorisotakuun ja nuorisotyön rahoitusta. Myös koulutusleikka-
ukset pahentavat osaltaan asiaa. Satsaukset esimerkiksi nuorille tai palveluja tarjoaviin Oh-
jaamoihin ovat toki hyviä mutta mielestäni riittämättömiä. Kysynkin, arvoisa puhemies:
miten hallitus aikoo vastata tähän yhteiseen haasteeseemme siltä osaltaan, että yksikään
nuori ei jäisi tyhjän päälle?

16.22 Opetus- ja  kulttuuriministeri Sanni Grahn-Laasonen  (vastauspuheenvuo-
ro): Arvoisa puhemies! Erittäin tärkeä aihe ja suuri huoli nuorista, jotka jäävät kokonaan
koulutuksen ja työelämän ulkopuolelle. Siitä syystä meillä on tällä hetkellä käynnissä erit-
täin monia toimenpiteitä, joilla pyritään tähän asiaan vaikuttamaan. Edellisellä hallituskau-
della oli vilpitöntä yritystä. Tehtiin nuorisotakuuta, mutta sen tulokset eivät valitettavasti
olleet kovin lupaavia, nimittäin nuorisotyöttömyys ja koulutuksen ja työelämän ulkopuo-
lella olevien nuorten määrä ovat kasvaneet. Nyt tarvitaan parempia ja tehokkaampia lääk-
keitä ja sitten toisaalta tarvitsee turvata sitä toimintaa, joka tuottaa hyviä tuloksia. Esimer-
kiksi etsivä nuorisotyö tavoitti viime vuonna 19 000 nuorta, jotka ovat vaarassa syrjäytyä
tai ovat jo syrjäytyneet. Tätä toimintaa jatkamme, ja se rahoitus turvattiin budjettiriihessä
samoin kuin työpajatoiminnan rahoitus. Ohjaamo-toimintaa, joka on yhden luukun palve-
lua nuorille, valtakunnallistetaan. Lisäksi olemme tekemässä ammatillisen koulutuksen re-
formia, missä kiinnitetään aivan erityistä huomiota läpäisyn parantamiseen elikkä siihen,
että koulutus ei jäisi kesken, mikä on ihan keskeinen ongelma.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 92/2016 vp
16.24 Olli-Poika Parviainen vihr (vastauspuheenvuoro): Arvoisa rouva puhemies! Kii-
tos opetusministeri Sanni Grahn-Laasoselle vastauksesta.

Ammatillisesta koulutuksesta ollaan reformista huolimatta leikkaamassa kuitenkin noin
190 miljoonaa euroa. Ammatillinen koulutus on yksi tärkeimmistä keinoista saattaa nuo-
riamme kohti työelämää ja pärjäämistä. Ammatilliset oppilaitokset ovat tunnetusti jo sääs-
täneet seinistään ja hallinnosta. Nyt uhkana ovat lisäsäästöt opetuksesta, henkilöstöstä ja
tärkeistä syrjäytymistä ehkäisevistä lisäpalveluista. Tämä lisää koulupudokkuutta ja opin-
tojen keskeytyksiä.

Ammatillisella koulutuksella on todella erityisen tärkeä tehtävä erityisesti nuorten mies-
ten osallisuuden lisäämisessä. Sisäänottomäärien väheneminen puolestaan johtaa kasva-
vaan kilpailuun paikoista, jolloin juuri ne seiskan pojat putoavat helpoiten. Kysynkin hal-
litukselta: miten varmistatte sen, että ammatillisessa koulutuksessa voidaan toteuttaa jat-
kossa osallisuutta lisääviä syrjäytymisen vastaisia toimia leikkauksista huolimatta?

16.25 Opetus- ja kulttuuriministeri Sanni Grahn-Laasonen  (vastauspuheenvuo-
ro): Arvoisa puhemies! Jälleen erittäin hyvä kysymys, joka varmasti meille kaikille on tär-
keä. Edelliseltä hallitukselta jäi perinnöksi ammatillisen koulutuksen säästöjä, ja tämä hal-
litus joutuu nyt toteuttamaan ne. Mutta me teemme sen rakenteellisen uudistuksen kautta
pitäen aivan todella tiukasti kiinni siitä koulutustakuusta, eli jokaiselle peruskoulunsa päät-
täneelle turvataan toisen asteen koulutuspaikka joko lukiosta tai ammatillisesta koulutuk-
sesta.

Sitten meillä on myöskin tietysti nuoria, joilla on sellaisia elämänhallintaan tai mielen-
terveyteen tai päihteisiin liittyviä ongelmia, joiden vuoksi he eivät voi opiskella. Siitä syys-
tä viime kauden nuorisotakuuseen on lisätty myöskin mielenterveyspalvelujen elementte-
jä, joista ministeri Rehula varmasti voi jossain kohdassa kertoa enemmän.

Mutta sitten ammatillisen koulutuksen reformissa se keskeinen ajatus on siinä, että ra-
kennetaan joustavia polkuja, joissa pystytään entistä paremmin palvelemaan yksilöllisiä
osaamistarpeita eli vähän ottamaan huomioon sitä, minkälainen sen nuoren tai sen opiske-
lijan lähtötaso on, minkälaista osaamista hän tarvitsee ja minkälaista tukea erityisesti sii-
hen omaan opiskeluunsa juuri kyseinen (Puhemies koputtaa) opiskelija tarvitsee.

16.26 Ville Niinistö vihr (vastauspuheenvuoro): Arvoisa puhemies! Tosiaan se, että jo yli
viidennes nuorista, 20—24-vuotiaista pojista on työn tai koulutuksen ulkopuolella, on to-
della huolestuttavaa. Moni heistä on myös vailla toisen asteen tutkintoa, ja silloin ennuste
työmarkkinoilla on todella huono. Heidän, jotka eivät saa edes toisen asteen tutkintoa lä-
päistyä, mahdollisuutensa työllistyä ja pysyä yhteiskunnassa osallisena ovat heikot läpi
elämän, ja sitten tulee syrjäytymisongelmia. Näihin nuoriin panostaminen on aina kannat-
tavaa. Näitä nuoria, jotka jäävät nyt koulutuksen tai työn ulkopuolelle, on koko ajan kas-
vava määrä. Ja silloin haluan kysyä vielä koko hallitukselta, myös valtiovarainministeriltä
ja pääministerin sijaiselta: Miten samaan aikaan voidaan leikata koulutuksesta näin paljon
ja heikentää nuorisotakuun toimintaa, koska sieltäkin on leikattu? Nämä paikot näihin yk-
sittäisiin työpajarahoituksiin eivät riitä, jos kokonaistilanne on se, että nuorten ulkopuolel-
le jääminen lisääntyy, erityisesti nuorten poikien, ja se on myös alueellinen ongelma. Mitä
te aiotte koko hallituksena tehdä tälle, eikä vain jättää sitä opetusministerin paikkoratkai-
sujen varaan?
2



Pöytäkirjan asiakohta PTK 92/2016 vp
16.27 Opetus- ja kulttuuriministeri Sanni  Grahn-Laasonen (vastauspuheenvuo-
ro): Arvoisa puhemies! Haluan korjata tästä edellisestä puheenvuorosta yhden käsityksen,
ettei synny väärää käsitystä: Etsivän nuorisotyön ja työpajatoiminnan rahoitus turvattiin
budjettiriihessä, eli se jatkuu. Samoin sitten panostamme nuorten aikuisten osaamisohjel-
man jatkumiseen eli siihen, että juuri niille nuorille, joilta on jäänyt koulutus eri syistä kes-
ken tai käymättä kokonaan, voidaan tarjota niitä paikkoja siinä vaiheessa, kun ollaan noin
parikymppisiä ja on heikko työmarkkina-asema, kun sitä koulutusta ei ole siellä taustalla.
Eli näihin todella panostetaan. Samoin turvapaikanhakijoiden koulutukseen on erillisesti
määrärahoja sovittu, jotta voidaan heti vastata siihen osaamistarpeeseen, mitä sieltä tulee,
että saataisiin nopeasti heidätkin työelämään ja osallisiksi meidän yhteiskuntaan. Eli näi-
hin asioihin kiinnitetään erittäin paljon huomiota.

Siinä ammatillisen koulutuksen reformissa on nyt tärkeä onnistumisen paikka siinä, että
tätä keskeyttämistä voidaan vähentää, koska se ongelma on nimenomaan siinä, että kaikki
nuoret saavat sen koulutuspaikan, mutta se jää hyvin monilta toisella asteella kesken. Sii-
hen kiinnitetään huomiota muun muassa kehittämällä sitä rahoitusmallia kannustavam-
maksi, jotta oppilaitosten kannattaa erityisesti panostaa nuorten tukemiseen, (Puhemies
koputtaa) ja sitten lisätään työpaikkaoppimista, (Puhemies: Aika!) eli uusi koulutussopi-
musmalli.

16.28 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Tärkeä keskustelu tärkeästä aiheesta. Minulla oli tilaisuus maanantaina aloittaa
tämä viikko vierailemalla Lahdessa tutustumassa nimenomaan tämmöiseen Ohjaamo-toi-
mintaan ja heidän konseptiinsa. Minun mielestäni siellä on malli, josta kannattaa ottaa esi-
merkkiä muuallekin maahan, ja tätä ollaan viemässä. Eli he ovat tunnistaneet nämä ongel-
mat ja lähteneet yhdessä tekemään näitä ratkaisuja. Siellä ovat yritykset mukana, siellä
ovat koulut mukana. Kyllähän tämä nuorten miesten koulupudokkaiden iso, kasvava mää-
rä lähtee ihan sieltä koulusta, ja siitä pitää meidän kaikkien kantaa huolta. Monesti siinä
vaiheessa, kun he tulevat sinne toiselle asteelle, voi olla jopa niin, että heillä on onneton lu-
kutaito, laskutaito. Heidät on vain päästetty siihen vaiheeseen, ja se on karhunpalvelus
näille ihmisille. Pitää myös pystyä vaatimaan. Tämä lähtee kotoa, tämä lähtee koulusta.
Mutta nämä hyvät mallit ja tämmöisen toiminnan jakaminen ympäri Suomea — tässä on
yksi hyvä vastaus.

16.29 Jukka Gustafsson sd (vastauspuheenvuoro): Arvoisa puhemies! Tässä on kysy-
mys noin 35 000 nuoresta miehestä, jotka ovat elämänsä parhaimmassa iässä, 20—24-vuo-
tiaita. Tämä luku on dramaattinen, eikä se vika ole yksin nykyisen hallituksen. Mutta yh-
destä näkökulmasta se on, ja nyt katson erityisesti varapääministeri Soinia: Esimerkiksi
tämä nuorten aikuisten osaamisohjelma, jossa on 15 000 ilman tutkintoa olevaa nuorta nyt
suorittamassa tutkintoa. Mitä tekee hallitus? On dramaattisesti laskemassa näitä määrära-
hoja, ja se on minusta aivan väärää politiikkaa. Nyt pitää siis täsmäohjauksella saada ne
nuoret, joista suurin osa on jättänyt koulunsa kesken, suorittamaan tutkinnon. Vain sillä ta-
valla voi päästä (Puhemies koputtaa) pysyvästi yhteiskuntaan kiinni.

Puhemies Maria Lohela: Onko kysymystä?
3



Pöytäkirjan asiakohta PTK 92/2016 vp
Siis oletteko, varapääministeri Soini, perehtynyt tähän asiaan? (Naurua) Nyt en laita mi-
nisteri Grahn-Laasosta tiukoille, vaan teidät.

16.31 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä oli mielenkiintoinen näkökulma: kumpi tässä nyt oli se kohde, nuori ihminen vai mi-
nä? Molemmat varmasti. Hyvä niin. (Jukka Gustafsson: Vakava asia, ministeri!) Kerran-
kin — kun kuuntelisitte, edustaja Gustafsson, niin pystyisi vastaamaan paremmin — tämä
teidän kysymyksenne tai se, mitä te jatkokysyitte vihreitten kysymykseen, on sellainen,
että olemme samaa mieltä. Minä jaan tämän huolen teidän kanssanne ja omalta osaltani
teen parhaani tällaisten ratkaisujen osalta, ja näitä on monia muita. Tämä on varmasti hy-
vä, mitä sanoitte. Oppisopimuskoulutus on erittäin tärkeä. Tunnen aika paljon itsekin tä-
män ikäisiä nuoria miehiä. Se lukeminen ei aina maistu, mutta työ saattaisi maistua. Mutta
olen siitä teidän kanssanne samaa mieltä, että jatkossa, jos sinulla ei ole sitä todistusta, sinä
et välttämättä sitä työpaikkaa saa.

16.32 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Onhan se niin, että tämähän on dramaattinen luku, kuten edustaja Gustafsson sanoi,
ja meidän täytyy ottaa tämä erittäin vakavasti, ja niin me otammekin. Jos joka viides nuori
mies syrjäytyy peruskoulun jälkeen, niin se on viesti, joka on pakko ottaa vakavasti. Hal-
litus vastasi tähän osaltaan niin, että tähän nuorten aikuisten koulutukseen lisättiin 15:n
päälle 10 miljoonaa kehykseen, tai sen kehyksen päälle, eli siihen lisättiin nyt määräraho-
ja. Sen lisäksi ministeri Grahn-Laasonen tekee ihailtavaa työtä vaikeassa taloudellisessa ti-
lanteessa etsiessään kaikin keinoin resursseja ja kohdentaen niitä juuri niihin kaikkein ki-
peimpiin kohtiin. Mutta tämä on asia, jossa on selvää, että tämä on hallituksessa otettu va-
kavasti, ja me etsimme laajalla rintamalla tähän ongelmaan keinoja ja apuja.

16.32 Mika Niikko ps (vastauspuheenvuoro): Arvoisa rouva puhemies! Tämä syrjäyty-
miskehitys nuorten keskuudessa on ikävä kyllä jatkunut jo useita vaalikausia. Nimittäin
meillähän on yli 110 000 20—29-vuotiasta nuorta, joilla ei ole toisen asteen koulutusta
lainkaan, ja siinä mielessä on erittäin tervetullut tämä ammattikoulureformi. Olisin minis-
teriltä kysynyt sitä, millä tavalla te meinaatte saada nuoret jaksamaan istua siellä koulussa,
koska monet nuorethan eivät jaksa kahta tai kolmea vuotta käydä sitä tutkintoa läpi siinä
mielessä, että se on heille liian pitkä aika eikä se välttämättä oppimisympäristönä ole kaik-
kein paras. Toisekseen, myöskin tätä nuorisotakuuta uudistetaan, koska viime vaalikaute-
na se ei oikein tuottanut tuloksia. Mitä odotuksia teillä siinä mielessä ministerinä on teidän
näkökannaltanne siinä, että nuorisotakuutyöryhmä tekisi siellä? Nimittäin näistä asioista
me parhaillaan keskustelemme.

16.33 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Se on todellinen, hyvä huomio, että moni peruskoulun jälkeen —
erityisesti täällä on näitä poikia, mistä on puhuttu, mutta ihan yhtä lailla tyttöjä — haluaisi
enemmän päästä tekemään käsillä työelämässä oikeasti niitä töitä ja kokee, että haluaisi jo
päästä siitä ikään kuin koulumaisesta oppimisesta enemmän tämmöiseen käytännön teke-
miseen. Tämä pitää ottaa ihan vakavasti. Esimerkiksi Keski-Euroopassa on hyviä koke-
muksia siitä, että niissä maissa, joissa on paljon tällaista työpaikoilla tapahtuvaa oppimis-
ta, on matalampi nuorisotyöttömyys ja pystytään rakentamaan tiiviimmät yhteydet työelä-
4



Pöytäkirjan asiakohta PTK 92/2016 vp
mään jo silloin opiskeluvaiheessa. Tästä syystä rakennamme tämän ammatillisen koulu-
tuksen reformin yhteydessä laajempaa työssäoppimisen mallia, muun muassa tämmöisen
uuden koulutussopimusmallin oppisopimuskoulutuksen rinnalle, kuitenkin ottaen huo-
mioon sen, että me emme voi kouluttaa liian kapea-alaisesti vaan pitää olla myös sellaisia
valmiuksia, joilla pärjää sitten muuttuvassa työelämässä, että voi oppia aina uusiin ammat-
teihin, jos se oma katoaa alta työuran aikana.

16.34 Sari Essayah kd (vastauspuheenvuoro): Arvoisa rouva puhemies! Ammatillisen
koulutuksen reformin ja säästöjen kohdalla on se kummallisuus, että ensin viedään rahat ja
sitten oletetaan, että pystytään tekemään tuo reformi, lainsäädännön mukainen uudelleen-
järjestäytyminen, ja tämä vääränlainen järjestys aiheuttaa sen, että on hyvin mahdollista,
että tehdään sellaisia harkitsemattomia ja nopeita säästötoimenpiteitä tulevana vuonna ja
se saattaa myöskin aluepoliittisesti vaikuttaa niin, että toimipisteitä laitetaan alas, kun pi-
tää nopeasti yrittää löytää niitä säästökohteita. Tälläkin hetkellä esimerkiksi Itä- ja Pohjois-
Suomessa alle 16-vuotiaitten toisen asteen koulutuspaikkaan oleva välimatka on pisimpiä
Suomessa, ja on pelättävissä, että siellä laitetaan näitten säästöjen takia toimipisteitä alas.
Onko mitenkään mahdollista vielä harkita sitä, että odotettaisiin niin kauan, että lainsää-
däntö saadaan paikoilleen, ennen kuin näitä säästöjä lähdetään viemään eteenpäin, jotta
tämmöistä harkitsematonta aluepoliittista vaikutusta ei tulisi?

16.36 Opetus- ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Tämä säästöjen aikataulu on todella haaste, ja se on tunnistettu,
mutta siihen on vastattu myöskin niin, että tätä ammatillisen koulutuksen reformia on tehty
erittäin hyvässä yhteistyössä ammatillisen koulutuksen kentän kanssa, ja tavoitteena on
saada lokakuun aikana ammatillisen koulutuksen reformi, tämä suuri lainsäädäntöuudis-
tus, lausuntokierroksille, jolloin koulutuksen järjestäjillä on hyvin aikaa valmistautua ja he
tietävät jo, mitä tulossa on sitten 2018 alusta, ja pystyvät sitten jo ensi vuonna sitä omaa toi-
mintaansa sopeuttamaan sen uuden rahoitusmallin ja sen uuden toimintalainsäädännön
pohjalta. Eli parhaamme teemme tiukassa taloustilanteessa tiukalla aikataululla, mutta täy-
tyy sanoa, että ihailen kyllä myöskin sitä valmistelua, mitä ammatillisen koulutuksen jär-
jestäjät yhteistyössä opetus- ja kulttuuriministeriön virkamiesten kanssa ovat tässä asiassa
tehneet.

Kysymyksen käsittely päättyi.
5


