















































DEM8854.tmp.xml


Pöytäkirjan asiakohta PTK 35/2019 vp
Pöytäkirjan asiakohta 

PTK 35/2019 vp

Täysistunto

Perjantai 20.9.2019 klo 13.02—13.28

3. Hallituksen esitys eduskunnalle kirkkolaiksi
Hallituksen esitys HE 19/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään hallintovaliokuntaan, jolle pe-
rustuslakivaliokunnan on annettava lausunto.

Keskustelu

13.04 Tiede- ja kulttuuriministeri Hanna Kosonen (esittelypuheenvuoro): Arvoisa pu-
hemies! Tämä hallituksen esitys kirkkolaiksi sisältää lain, joka korvaisi nykyisen kirkko-
lain. Tämä esitys on kirkolliskokouksen ehdotuksen mukainen, ja tämä esitys ja ehdotus on
kirkolliskokouksessa hyväksytty yksimielisesti. Kirkolliskokouksessa päätettiin samassa
yhteydessä myös kirkolliskokouksen omaan päätösvaltaan kuuluvan kirkkojärjestyksen
uudistamisesta.

Tämä esitys on luonteeltaan lainsäädäntötekninen kodifiointi, ja tavoitteena on raken-
teellisesti selkeämpi ja käyttäjälleen helpommin avautuva laki. Tämä nykyinen kirkkola-
kihan on ollut voimassa vuodesta 1994, ja tähän mennessä sitä on muutettu yli 50 kertaa,
joten voimme kuvitella, että tämä kokonaisuus on nyt hyvin tilkkutäkkimäinen. Kodifioin-
tihankkeen tuloksena on siis tämä hallituksen esitys, ja siinä on haluttu keskittyä kirkko-
lain lainsäädäntötekniseen uudistamiseen. Tässähän ei ole sen vuoksi merkittäviä sisällöl-
lisiä muutoksia nykyiseen lakiin verrattuna — esimerkiksi kirkon ja valtion suhteet säily-
vät ennallaan — mutta kuitenkin joitakin vähäisempiä sisällöllisiä muutoksia ehdotukseen
sisältyy. Tässä seuraavia:

Esimerkiksi seurakuntajaon muutosta koskeviin säännöksiin ehdotetaan joitakin tarken-
nuksia. Kirkkolakiin lisättäisiin seurakunnan jäsenten osallistumis- ja vaikuttamismahdol-
lisuuksia koskeva säännös, jota tuetaan säätämällä viestinnästä ja tietojenantovelvollisuu-
desta.

Kirkon hallintoa kevennettäisiin purkamalla alistusmenettelyä monilta osin. Muun
muassa kiinteistöjen luovuttamista, seurakunnan hautausmaakaavaa ja hautausmaan käyt-
tösuunnitelmaa sekä jumalanpalveluksen alkamisajan muutosta koskevien päätösten alis-
tamisvelvollisuudesta luovuttaisiin, ja tältä osin muuten kirkolliskokouksessa on käsitte-
lyssä ehdotus, jolla poistettaisiin loputkin alistusmenettelyt kirkon hallinnossa. [Hälinää]
— Täällä salissa on tämmöinen mukava perjantaipäiväinen hulina, mutta jatketaan.

Kirkon hallinnossa mahdollistettaisiin sähköiset kokoukset ja sähköinen päätöksenteko-
menettely, ja kirkollisesta arkistotoimesta otettaisiin lakiin nykyistä kattavammat säännök-
set.
 Tarkistettu
4.0



Pöytäkirjan asiakohta PTK 35/2019 vp
Loppuun haluan vielä todeta, että kirkkolakiahan koskee erityinen säätämisjärjestys, eli
kirkolla on yksinoikeus kirkkolain säätämistä koskevien ehdotusten tekemiseen. Eli edus-
kunta ei voi tehdä kirkon ehdotuksen asiasisältöön vaikuttavia muutoksia. Täällä meillä
päätetään vain ehdotuksen hyväksymisestä tai hylkäämisestä.

Toinen varapuhemies Juho Eerola:  Arvoisat edustajat, koetetaan pitää ne perjantaipu-
linat tämän salin ulkopuolella ja keskitytään siihen, kun ministeri esittelee, ja nyt näiden
puheenvuorojen aikana ei pulista.

13.08 Päivi Räsänen kd: Arvoisa herra puhemies! 70 prosenttia suomalaisista kuuluu
kirkkoon, jonka toimintaa säätelevään lainsäädäntöön ollaan siis tekemässä nyt kokonai-
suudistus, ja siksi tämä mielestäni ansaitsee perusteellisen keskustelun niin täällä istunto-
salissa kuin sitten valiokunnissa.

Kirkkolakihan juontuu ortodoksisen keisarin ja suuriruhtinaan ajalta, jolloin valtion ja
kirkon suhde oli aluksi hyvinkin tiivis. Sadan vuoden aikana kirkon kytkennät valtioon
ovat keventyneet ja sen julkisoikeudellinen asema kaventunut. Perustuslain kirkkolakia
koskevan 76 §:n tarkoitus on suojata kirkon autonomiaa, jota lisäksi vahvistavat perustus-
lain 11 § uskonnon- ja omantunnonvapaudesta sekä uskonnonvapauslaki. Kirkon autono-
miaa tukee myös se, että eduskunta voi tämänkin esityksen vain joko sellaisenaan hyväk-
syä tai sitten palauttaa valmisteltavaksi uudestaan kirkolliskokoukselle.

Esitys on todellakin pääasiassa lainsäädäntötekninen, mutta siihen sisältyy joitakin kan-
natettavia sisällöllisiä muutoksia: Seurakuntajaon muutosta koskevia säännöksiä tarkistet-
taisiin. Seurakunnan jäsenen vaikuttamismahdollisuuksia tuettaisiin säätämällä viestinnäs-
tä ja tietojenantovelvollisuudesta. Kirkon hallintoa jonkin verran kevennettäisiin luopu-
malla alistusmenettelystä muun muassa kiinteistöjen luovuttamista, seurakunnan hautaus-
maakaavaa, hautausmaan käyttösuunnitelmaa ja jumalanpalveluksen alkamisajankohtaa
koskevien päätösten osalta. Sähköiset kokoukset ja sähköinen päätöksentekomenettely
mahdollistettaisiin.

Aloittaessani kirkollisten asioiden ministerinä vuonna 2011 sain pöydälleni esityksen,
jonka liitteenä oli toistakymmentä lausuntoa ja päätöstä eri käsittelyvaiheista alkaen kirk-
kovaltuustosta, kirkkoneuvostosta, kirkkoherralta, tuomiokapitulilta, maanmittaustoimis-
tolta, maakuntamuseolta, Museovirastolta, Kirkkohallituksen kansliapäälliköltä, arkkipiis-
palta. Monen portaan läpikäynyt esitys tuli sitten opetusministeriöön, jossa sitä käsitteli en-
sin yliarkkitehti ja lopulta sitten kirkkoministeri. Ja tämä päätös koski Peräseinäjoen san-
karihautausmaan nimikilpien tekstin taustan syventämistä muutamalla millimetrillä. [Nau-
rua — Ville Tavio: Hyvä päätös!] Huolellista valmistelua. Vastaavat pöydälleni päätyneet
esitykset koskivat muun muassa kirkon valaistuksen uudistamista ja hautausmaan aidan
korjaamista. Kirkollisten rakennusten suojelua koskevat säännökset eivät ole tällä hetkellä
enää alisteisia opetus- ja kulttuuriministeriölle. Tätä koskeva säännös lakkautettiin kirkko-
ministeriaikanani vuoden 2013 lopulla.

Arvoisa puhemies! Pienehköjen sisällöllisten muutosten sijaan huomionarvoisempaa on
se, miten suurelta osin kirkkolaki säilyy keskeiseltä sisällöltään entisellään. Kiinnitän eri-
tyisen huomion siihen, että kirkkolain 2 §:ssä todetaan, että kirkko tunnustaa Raamattuun
perustuvaa kristillistä uskoa. Sama pykälä on siis voimassa myös nykyisessä kirkkolaissa.
Eduskunta ei siis ainoastaan ole sallinut kirkon noudattaa Raamattua sen toiminnassa ja
opissa, vaan suorastaan kirkkolailla säätänyt, että näin tulee toimia. Kirkkovaltuutettujen ja
2



Pöytäkirjan asiakohta PTK 35/2019 vp
muiden luottamushenkilöiden asema myös määritellään tässä kirkkolakikokonaisuudessa.
Heitä koskee kirkkojärjestys, jossa linjataan, että kaikkea oppia kirkossa on tutkittava ja ar-
vioitava Jumalan pyhän sanan, Raamatun, mukaan.

Arvoisa puhemies! Mielestäni on sopivaa nostaa esiin tässä yhteydessä ajankohtaisessa
keskustelussa julkisuudessa ollut tapaus. Olen itsekin tällä hetkellä kirkon luottamushen-
kilö, Riihimäen seurakunnan kirkkovaltuutettu, ja tässä tehtävässäni nostin esiin tilanteen,
jossa kirkon toiminta oli mielestäni ristiriidassa Raamatun opetuksen kanssa. Esitin kesä-
kuussa julkisesti seuraavan kysymyksen: ”Kirkko, jonka jäsen olen, on ilmoittanut olevan-
sa Setan Helsinki Pride 2019:n virallinen kumppani. Miten kirkon oppiperusta, Raamattu,
sopii yhteen aatteen kanssa, jossa häpeä ja synti nostetaan ylpeyden aiheeksi?” Ja tviittiini
poimin Raamatusta kohdan, jossa asiaa käsitellään. Luen senkin tässä: ”Sentähden Jumala
on heidät, heidän sydämensä himoissa, hyljännyt saastaisuuteen, häpäisemään itse omat
ruumiinsa, nuo, jotka ovat vaihtaneet Jumalan totuuden valheeseen ja kunnioittaneet ja pal-
velleet luotua enemmän kuin Luojaa, joka on ylistetty iankaikkisesti, amen. Sentähden Ju-
mala on hyljännyt heidät häpeällisiin himoihin; sillä heidän naispuolensa ovat vaihtaneet
luonnollisen yhteyden luonnonvastaiseen; samoin miespuoletkin, luopuen luonnollisesta
yhteydestä naispuolen kanssa, ovat kiimoissaan syttyneet toisiinsa ja harjoittaneet, mies-
puolet miespuolten kanssa, riettautta ja villiintymisestään saaneet itseensä sen palkan,
mikä saada piti.”

Arvoisa puhemies! Tarkoitukseni ei ole tässä avata keskustelua Pride-tapahtumasta
vaan nimenomaan nyt tästä kirkkolain 2 §:stä. En ole hakemassa omaan rikostutkintaani
tältä salilta oikeutta, mutta nostan tapauksen esiin siksi, että eduskunnan on syytä tiedos-
taa, että kirkkolaissa, nytkin tässä käsiteltävänä olevassa esityksessä, sen tunnustusta ja
tehtävää koskevassa 2 §:ssä, linjataan kirkon suhde Raamattuun. Raamattu, myöskään tuon
tekstin osalta, jonka äsken luin, ei ole siis miltään osin kielletty kirja, ja sen vuoksi juuri
tässä yhteydessä poikkeuksellisesti otin tämän Raamatun nyt tukiaineistoksi tälle puhujan-
korokkeelle mukaan. [Puhuja näyttää kädessään pitämäänsä Raamattua] Tätä en ole aikai-
semmin tehnyt.

Raamatun asema säädetään siis kirkkolaissa kirkon oppia ja toimintaa ohjaavaksi ja si-
tovaksi auktoriteetiksi. Nykyisen keskustelun valossa on tärkeää huomata, että tätä pykä-
lää ei siis ehdoteta muutettavaksi. Se koskee kaikkea kirkon päätöksentekoa. Tämä on mie-
lestäni tärkeä huomio sanan- ja uskonnonvapauden näkökulmasta kirkon työntekijöiden,
luottamushenkilöiden ja kaikkien kirkon jäsenten kohdalla, joita on siis noin 70 prosenttia
väestöstämme.

Toinen varapuhemies Juho Eerola: Muistutan edustajia siitä, että havaintovälineet pu-
hujapöntössä ovat kiellettyjä. — Edustaja Aittakumpu näyttää tästä esimerkkiä.

13.15 Pekka Aittakumpu kesk: Arvoisa puhemies! Evankelisluterilainen kirkko hoitaa
monia hyvin tärkeitä yhteiskunnallisia tehtäviä, jotka on laissa määritelty. Kirkon tällaisia
tehtäviä ovat hautaustoimi ja väestörekisterin ylläpitoon liittyvät tehtävät sekä kulttuurihis-
toriallisesti arvokkaiden rakennusten ja irtaimiston ylläpito. Näiden lakisääteisten yhteis-
kunnallisten tehtävien lisäksi kirkolla on hyvin vaikuttavia ja merkittäviä sosiaalisia palve-
luja, kuten diakoniatyö sekä lapsi- ja nuorisotyö. Nämä työmuodot näkyvät ja tuntuvat
myönteisesti yhteiskunnassamme, ja esimerkiksi kunnat tekevät runsaasti yhteistyötä seu-
rakuntien kanssa. Merkittävää on myös se, että kansamme 15-vuotiaiden ikäluokasta esi-
3



Pöytäkirjan asiakohta PTK 35/2019 vp
merkiksi vuonna 2017 kirkon järjestämän rippikoulun kävi 84 prosenttia. Perhetyön pap-
pina toimiessani sain nähdä ja kokea hyvin läheltä, miten valtavan merkityksellistä työtä
kirkko ja seurakunnat tekevät. Esimerkiksi diakoniatyöntekijät, nuorisotyönohjaajat ja las-
tenohjaajat ovat hyvin lähellä tavallisen ihmisen arkea ja elämää. Moni talousongelmiin,
parisuhdekriisiin tai esimerkiksi vaikean sairauden keskelle joutunut on kokenut, että kun
kukaan muu ei enää auta, ei edes yhteiskunnan palveluista saa enää apua, silloin kirkko aut-
taa. Moni kääntyy viimeisessä hädässään kirkon puoleen. Lämmin kiitos kirkolle näiden
tärkeiden yhteiskunnallisten tehtävien ja muiden huolenpitotehtävien hoitamisesta.

Arvoisa puhemies! Kirkon sanoma on muuttumaton ja kaikkina aikoina kestävä. Kirkko
kuitenkin elää muuttuvassa ajassa ja yhteiskunnassa, ja siksi kirkkolain uudistaminen on
nyt hyvinkin ajankohtainen. Kirkolliskokous on hyväksynyt tämän käsittelyssä olevan esi-
tyksen uudeksi kirkkolaiksi. Tämä esitys ei sisällä kirkon ja valtion välisiä suhteita koske-
via muutoksia.

Pidän hyvänä, että tämän lain valmistelua on ohjannut se periaate, että tavoitteena on ol-
lut siirtää säännöksiä mahdollisimman paljon kirkkolaista kirkkojärjestykseen ja tällä ta-
valla tukea ja vahvistaa kirkon autonomiaa ja päätösvaltaa. Aiemminkin toki on ollut lain-
säädännöllisestikin aivan selvä, että kirkko päättää täysin itsenäisesti esimerkiksi avioliit-
tokannastaan, johon äskeisessä puheenvuorossa viitattiin.

Arvoisa puhemies! Kirkkolain 1 luvussa säädetään kirkon tunnustuksesta, tehtävästä ja
jäsenyydestä, ja siinä todetaan, että kirkon tehtävänä on tunnustuksensa mukaisesti julistaa
Jumalan sanaa ja jakaa sakramentteja sekä toimia muutenkin kristillisen sanoman levittä-
miseksi ja lähimmäisenrakkauden toteuttamiseksi. Tässä lakiesityksessä todetaan aivan oi-
kein, että kirkkolaissa tulee säätää niistä asioista, joissa on olemassa yhteys valtioon, ja kir-
kon autonomiasta seuraa se, että sen hallinnosta voidaan säätää laajemmin kirkkojärjestyk-
sessä, ja näin esimerkiksi kirkon tunnustus ja oppi ovat kirkon sisäisen säädösvallan piiris-
sä. On erittäin hyvä, että tämän uuden lain tavoitteena on uudistaa lainsäädäntöä sillä ta-
valla, että se vahvistaa tavallisen seurakuntalaisen osallistumismahdollisuuksia ja keven-
tää hallintoa.

Kaikkiaan lakiesitys uudeksi kirkkolaiksi on erittäin hyvä ja kannatettava.
Arvoisa puhemies! Tässä yhteydessä totean, että pidän erittäin tärkeänä sitä, että meillä

on yhteiskunnassamme hyvin näkyvällä tavalla esillä kirkko, joka pitää esillä perinteisiä
kristillisiä arvoja. Suomessa ovat monet asiat aineellisesti huomattavasti paremmin kuin
aiemmin. Kuitenkin henkinen ja hengellinen pahoinvointi on lisääntynyt, ja siitä tässäkin
salissa on monesti puhuttu ja kyselty ja ihmetelty, mistä se johtuu. Esimerkiksi lasten ja
nuorten mielenterveysongelmat ja alkoholinkäytön haitat ovat yhä yleisempiä.

Arvoisa puhemies! Monet aikamme ongelmat juontavat juurensa siihen, että perinteiset
kristilliset arvot on unohdettu ja tämä terve, kestävä arvopohja on murentunut. Kulttuuris-
samme on saanut liian korkean aseman viihde ja pintaliito ja erilaiset hetkelliset muoti-il-
miöt, taloudellisen voiton ja ulkoisen näyttävyyden tavoittelu. Suomessa olisi hyvä palata
laajasti takaisin niihin kestäviin perusarvoihin, joita meidän kirkkomme pitää jatkuvasti
esillä ja joiden perustalle meidän isänmaamme aineellinen hyvinvointikin on aikojen saa-
tossa rakennettu. [Sari Essayah: Hyvä puhe, erittäin hyvä puhe!]

13.21 Mikko Kinnunen kesk: Arvoisa herra puhemies! Kuten ministeri Kosonen ja edus-
tajat Räsänen ja Aittakumpu ovat jo todenneet, meillä on säädettävänä Suomen evankelis-
luterilaiselle kirkolle uusi kirkkolaki, joka korvaa vuoden 1993 kirkkolain. Vuonna 94 voi-
4



Pöytäkirjan asiakohta PTK 35/2019 vp
maan tullutta kirkkolakia on muutettu yli 50 kertaa, joten kodifiointi eli lukuisten säädös-
ten koontaminen yhteen säädökseen on enemmän kuin tarpeen. On kysymys kokonaisuu-
distuksesta.

Esitys on, niin kuin ministeri kertoi, kirkolliskokouksen yksimielisesti tekemän esityk-
sen mukainen. Laki on aiempaa enemmän puitelaki, joka mahdollistaa tarkemman säänte-
lyn kirkkojärjestyksessä. On tarpeen tehdä tarkempi jako kirkkolain ja kirkkojärjestyksen
välillä.

Uusi laki on johdonmukainen ja käyttäjän kannalta selkeä. Se on kirjoitettu selvällä suo-
men nykykielellä, pykäliä on pantu uuteen järjestykseen. Tämä lakiesitys huomioi muun
lainsäädännön edellyttämät muutostarpeet ja perustuslain sille osoittamat vaatimukset.

On hyvä muistaa, että lainmuutos on pääosin tekninen. Esityksen sisällölliset muutokset
ovat varsin vähäisiä. Kuten ministerikin totesi, esimerkiksi kirkon ja valtion suhteet säily-
vät entisellään. Muutokset tehostavat kuitenkin kirkon ja seurakuntien hallintoa. Tavoittee-
na on siirtää mahdollisimman paljon kirkon sisäistä toimintaa ja hallintoa koskevaa normi-
nantovaltaa kirkon omille toimielimille siltä osin kuin kyseessä eivät ole laintasoista sään-
telyä edellyttävät asiat.

Esitys ei muuta kirkon ja valtion suhteen perusteita. Kirkolla on edelleen julkisoikeudel-
linen erityisasema.

Esitys ei muuta kirkon hallinnon rakenteita kuitenkaan vaan yksinkertaistaa ja johdon-
mukaistaa hallintoa koskevaa sääntelyä. Esitykseen sisältyvä sisällöllinen uudistus toteu-
tuu pääosin kirkkojärjestyksessä.

Jos muutamia nostoja näistä pienistä sisältömuutoksista teen, niin niillä on kuitenkin tär-
keä merkitys kirkon toiminnalle.

Kirkko haluaa siirtyä digiaikaan. Kirkon hallinnossa mahdollistetaan sähköiset kokouk-
set ja sähköinen päätöksentekomenettely. Kun toimin parikymmentä vuotta kirkon luotta-
mustehtävissä, koin tämän selkeänä puutteena, joka nyt saa ratkaisunsa.

Pidän tärkeänä sitä, että kirkkolakiin lisätään seurakunnan jäsenten osallistumis- ja vai-
kuttamismahdollisuuksia koskeva säännös, jota tuetaan säätämällä viestinnästä ja tietoje-
nantovelvollisuudesta. Tämä lisää avoimuutta ja osallisuuden mahdollisuuksia.

Lakiesityksessä kevennetään kirkon hallintoa purkamalla alistusmenettelyä: esimerkik-
si kiinteistöjen luovuttamista, seurakunnan hautausmaakaavaa ja hautausmaan käyttösuun-
nitelmaa sekä jumalanpalveluksen alkamisajankohdan muutosta koskevien päätösten alis-
tamisvelvollisuudesta luovutaan. Nämä kaikki ovat tervetulleita asioita.

Uudessa kirkkolaissa tarkistetaan seurakuntajaon muutosta koskevia säännöksiä, ja
kirkkolaissa säädetään seurakuntajaon muuttamisen edellytyksistä sekä seurakunnan osa-
alueen hallinnon järjestämisestä, tätäkin tarvitaan.

Pidän hyvänä myös sitä, että kirkollista arkistointia kehitetään ottamalla kirkkolakiin ja
kirkkojärjestykseen aikaisempaa kattavammat säännökset kirkollisesta arkistotoimesta.
Kirkossa noudatettaisiin näin soveltuvin osin yleistä arkistolainsäädäntöä. Tämä yhdenmu-
kaistaa ja selkeyttää käytäntöjä.

Arvoisa puhemies! Suomen evankelisluterilaisen kirkon erityisellä julkisoikeudellisella
asemalla on pitkä historiallinen tausta. Kirkko hoitaa monia tärkeitä tehtäviä, niin kuin
olemme kuulleet. Tämän uudistuksen jälkeen Suomen evankelisluterilaisen kirkon lainsää-
däntö on kohdillaan ja se saa toteuttaa tärkeää tehtäväänsä yhteiskunnassa oman perinteen-
sä pohjalta. On hienoa, että tämä lakiesitys etenee nyt ripeästi, jotta kirkko saa työrauhaa
arvokkaassa tehtävässään.
5



Pöytäkirjan asiakohta PTK 35/2019 vp
Keskustelu ja asian käsittely keskeytettiin.
6


	3
	13.04
	13.08
	13.15
	13.21


