















































DEMF132.tmp.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

10. Hallituksen esitys eduskunnalle laiksi arvonlisäverolain 137 ja 143 §:n muuttamisesta
Hallituksen esitys HE 139/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

18.40 Jani Mäkelä ps: Arvoisa puhemies! Monissa yhteyksissä, kun olen tässä kauden
mittaan kuullut yrittäjiä, tästä hallituksen esityksestä tai sen sisältämästä asiasta on tullut
yksinomaan positiivista palautetta. On perustavanlaatuista oikeudenmukaisuutta, että ve-
rot maksetaan vasta rahasta, joka on saatu, eikä rahasta, joka saadaan ehkä myöhemmin.
On käsittämätöntä, miten hallitukset ennen perussuomalaisten nousua ovat keksineetkin
luoda maahan näin epäoikeudenmukaista lainsäädäntöä, jossa yrittäjät ja työnantajat on
laitettu maksamaan veroa tulosta, jota ei ole vielä olemassakaan. Tämä arvonlisäveron
muuntaminen maksuperusteiseksi ansaitsisi kyllä valtiollisen oikeudenmukaisuuspalkin-
non, jos sellaisia jaettaisiin. Näin ilmiselvän vääryyden ja epäkohdan korjaaminen sym-
boloi koko tätä hallituksen toimintaa ja tahtotilaa. Korjataan Suomea pienin askelin mutta
määrätietoisesti nykyaikaiseksi ja työllistämistä kunnioittavaksi maaksi.

18.41 Sami Savio ps: Arvoisa puhemies! Hallituksen kärkitavoitteena on tehdä työllistä-
minen ja työnteko nykyistä helpommaksi ja kannattavammaksi, ja siihen tähdätään sekä
verotuksellisin että lainsäädännöllisin keinoin. Tämä hallituksen esitys arvonlisäverolain
muuttamisesta on eräs valtion kannalta sinänsä pieni mutta monelle yrittäjälle merkittävä
parannus aiempaan verrattuna. Yrittäjät ovat joutuneet tilittämään arvonlisäveron suorite-
perusteisesti, vaikka raha ei olisi vielä siirtynytkään asiakkaalta yritykselle, ja se on aiheut-
tanut monelle yritykselle ongelmia, varsinkin kun maksuajat ovat pidentyneet viime vuo-
sina. Yrittäjäjärjestöjen pitkäaikainen toive on ollut siirtyminen maksuperusteiseen arvon-
lisäveron tilitykseen pienimmissä yrityksissä, ja nyt tämä toive toteutuu nykyisen hallituk-
sen päätösten myötä. Pienyrityksille ei jatkossa aiheudu enää kohtuuttomia seurauksia las-
kun maksun viivästymisestä, ja päätöksellä vähennetäänkin pienimpien yritysten käyttö-
pääoman tarvetta, mikä voi joissakin tapauksissa estää yrityksen konkurssin tai
lopettamisen. Tämä uudistus koskee peräti 90:tä prosenttia arvonlisäverovelvollisista yri-
tyksistämme.

Arvoisa puhemies! Tämä hallituksen esitys on erittäin kannatettava, mutta kenties sitä
voisi jatkossa edelleen vielä hieman parantaa. Tässä esityksessä liikevaihtorajaksi on ase-
tettu 500 000 euroa tilikauden aikana. Se voisi olla vielä hieman korkeampikin, kuten jois-
 Tarkistettu
4.0



Pöytäkirjan asiakohta PTK 90/2016 vp
sakin muissa Euroopan maissa jo onkin. Kirjanpitolaissa mikroyrityksen rajaksi on määri-
telty 700 000 euron liikevaihto, ja olisi loogista, että vähintään tämä sama liikevaihtoraja
olisi käytössä myös arvonlisäveron tilitysperusteita määritettäessä. Tämä selkeyttäisi sa-
malla mikroyrityksiin liittyvää lainsäädäntöä. (Puhemies koputtaa) Muutos vaatisi EU:n
arvonlisäverokomitean kuulemista, mutta toivottavasti asiaan vielä palataan.

18.43 Toimi Kankaanniemi ps: Arvoisa herra puhemies! Nyt hallituksella on oikea ote
suomalaiseen yrittäjyyteen. Sitä kannustetaan, sen kynnyksiä ja esteitä puretaan monella
tavalla, ja näin ollen on odotettavissa, että se kasvu, joka on nyt lähtenyt käyntiin pitkän
vaikean ajan jälkeen, saa lisää vauhtia tämän hallituskauden loppua kohti ja näin ollen
myös se tavoite, että päästään 72 prosentin työllisyysasteeseen ja saadaan ne 110 000 uutta
työpaikkaa, tulee yhä realistisemmaksi. Kilpailukykysopimus oli tässä mielessä erittäin
tärkeä, samaten yrittäjävähennys, joka on tulossa, vaikka täällä sitä pilkataan erään ammat-
tikunnan nimeä käyttäen, joten on kuitenkin nähtävä, että se on osa hallituksen kokonais-
politiikkaa ja tähtää työllisyyden parantamiseen, yritysten kilpailukyvyn ja kannattavuu-
den lisäämiseen ja on näin ollen erittäin tärkeä uudistus.

Tämä arvonlisäveron maksuperusteisuus on osa tätä yrittäjyyden edistämistä ja kannus-
tamista ja tekemistä joustavammaksi. Maksuperusteisuus on todella tärkeä monelle yrityk-
selle. Jotkut ovat sitä käyttäneet järjestelemällä laskutuksensa näin jo tähän mennessä,
mutta nyt se tulee aivan lailliseksi, ja tätä kautta on mahdollista myös se, että yritys selviää
vaikeistakin ajoista, kun ei joudu maksamaan arvonlisäveroja niin sanotusti ennenaikaises-
ti vaan silloin, kun on rahat käytössä. Tuloista on helppo maksaa veroja. Silloin kun ei ole
tuloja, niin veron maksaminen on paljon vaikeampaa. Tästä johtuu selkeästi se, että yrityk-
set ovat tämän arvonlisäveromallin kanssa vaikeuksissa, mikä meillä nyt on. (Puhemies
koputtaa) Nyt se saadaan korjattua, kiitos tämän hallituksen.

18.45 Lea Mäkipää ps: Arvoisa puhemies! Nykyisinhän arvonlisävero pitää maksaa tili-
kauden aikana käytännössä laskutuskuukautta seuraavan toisen kuukauden 12. päivään
mennessä. Esityshän lähtee nyt siitä, että yrittäjä voi tilittää veron vasta sitten, kun yritys
itse on saanut asiakkaaltaan maksun. Tämä on pieni esitys, mutta kun ajatellaan, että näitä
alle 500 000 liikevaihdon yrityksiä on maassamme 90 prosenttia, niin kyllä tämä koskettaa
ennen kaikkea juuri näitä pieniä, sanotaan nyt mikroyrityksiä, eli mielestäni tämä on erit-
täin hyvä ja kannatettava oleva esitys.

18.46 Hannu Hoskonen kesk: Arvoisa herra puhemies! Tämä hallituksen esitys on erit-
täin hyvä ja kannatettava. On tärkeää, että nämä pienet yritykset, joiden liikevaihto todel-
lakin on alle 500 000 euroa tilikautena, saavat tämän tavallaan ajantasaisen arvonlisävero-
järjestelmän, maksuperusteisen, jossa tulleista alveista ja menneistä alveista tehdään tilitys
vasta sitten, kun maksutapahtumat ovat tapahtuneet, elikkä ei tule mitään ennakkoja. Mo-
nelle pienyrittäjälle tämmöinen arvonlisäveron järkevä ajantasaistaminen tuo erittäin suu-
ren hyödyn ja ennen kaikkea on myös signaali hallitukselta pieniin ja keskisuuriin yrittä-
jiin päin, että nämä pystyvät todella omassa toiminnassaan saamaan pikkuisen ennustetta-
vuutta ja pikkuisen myös taloudellista kestävyyttä siihen toimintaan. Hallituksen ideahan
on ollut koko ajan se, ja kylmä tosiasia on se, että suuret yritykset tänä päivänä mieluum-
minkin vähentävät työvoimaa ja uudet työpaikat, jos ne ovat syntyäkseen, syntyvät pieniin
yrityksiin. Tämä hallituksen esitys nimenomaan sitä tukee.
2



Pöytäkirjan asiakohta PTK 90/2016 vp
18.47 Petri Honkonen kesk: Arvoisa herra puhemies! Tosiaankin, täytyy lausua tästä esi-
tyksestä hallitukselle kiitokset. Paljon tulee esityksiä, joista tulee negatiivista palautetta,
mutta tästä on kyllä kerta kaikkiaan tullut pelkästään positiivista palautetta. Tämä on erit-
täin tärkeä uudistus monille pienille yrityksille ja varsinkin sellaisille, joidenka liiketoi-
minta on sen muotoista, että siinä tuppaavat maksut viipymään. Itse keskustelin tässä tovi
sitten yrittäjän kanssa, jolla on auton ja kolariautojen hinaukseen erikoistunut yritys, ja hei-
dän tapauksessaan maksut saattavat vakuutusyhtiöstä johtuen viivästyä erittäinkin pit-
kään, ja tällä on, totta kai, yrityksen maksuvalmiuteen negatiivisia vaikutuksia. Senpä ta-
kia tämä esitys on todella, todella hyvä ja tuo monia uusia mahdollisuuksia näille yrityk-
sille.

Totta kai tämä 500 000 euron liikevaihtoraja voi jonkinnäköisen katon asettaa. Se voi
myös johtaa siihen, että pilkotaan osia liiketoiminnasta pienempiin pöytälaatikkoyhtiöi-
hin, mutta varmastikin näitä haasteita voidaan sitten myöhemmin arvioida.

18.49 Olli-Poika Parviainen vihr: Arvoisa herra puhemies! Hallituksen budjettiesityk-
sen kanssa on monesta asiasta helppo olla eri mieltä, mutta tämä on asia, josta olen sen
kanssa hyvin samoilla linjoilla. Mielestäni tällä pienellä mutta tärkeällä askeleella anne-
taan hyvä signaali siitä, että yrittäjyyttä halutaan tukea, ja toisaalta myös muistetaan sitä,
että erityisesti pienissä yrityksissä pienetkin mahdollisuudet arjen joustoihin voivat helpot-
taa paljon.

Kuten edustaja Honkonen mainitsi, niin tämäkään esitys ei ole aukoton. Tietenkin tätä
puolen miljoonan euron rajaa voidaan kiertää ja sen kanssa voidaan kikkailla, mutta se on
minun nähdäkseni toissijaista suhteessa siihen, että tällä esityksellä kyllä helpotetaan mo-
nien yrittäjien arkea.

Arvoisa puhemies! Yhä useammin myös yrittäjän arki on epätyypillistä, kun me jo tie-
dämme, että monet työsuhteet ovat luonteeltaan niin sanotusti epätyypillisiä ja hyvinkin
vaihtelevia. Siksikin tällaisten joustojen rakentaminen on tärkeää.

Toivon, että uudistukset eivät jää tähän, vaan jatkossa kiinnitämme huomiota myös en-
simmäisten työntekijöiden palkkaamisen helpottamiseen nykyisestä merkittävästi, koska
työtä Suomessa kyllä on, mutta työpaikoista on usein pulaa.

Toisaalta myös yrittäjävähennystä kannattaisi kehittää edelleen. Voisi miettiä, onko sitä
mahdollisuutta ohjata esimerkiksi pienempiin yrityksiin tai suoraan työllistämisen edistä-
miseen tai jotain muuta. Toivon, että keskustelu yrittäjyysasioista jatkuu aktiivisena tässä
salissa.

18.50 Jani Mäkelä ps: Arvoisa puhemies! Liittyen tähän arvonlisäverovelvollisuuteen,
yrittäjyyden teemaan ja siihen jatkokehitykseen: Tässäkin salissa on tänään esitetty sitä,
että arvonlisäverovelvollisuuden alarajaa nostettaisiin esimerkiksi 30 000 euroon. Tästä ai-
hepiiristä tuli eräs iäkkäämpi mieshenkilö kerran keskustelemaan minun kanssani torita-
pahtumassa ja sanoi, että semmoinen vähän vähemmän tiedetty asia on, että EU olisi Suo-
melta kieltänyt tällaisen toimenpiteen, että Suomi voisi tätä alarajaa itse muuttaa. Tarkis-
tin, onko näin, ja kyllähän se vähän näin näyttäisi olevan.

Seuraavassa vastaus kirjalliseen kysymykseen, KKV 366/2016 vp, suora lainaus: "Ar-
vonlisäverotuksessa sovellettavan veropohjan laajuus on säädelty Suomea sitovasti yhtei-
sestä arvonlisäverojärjestelmästä annetussa neuvoston direktiivissä (2006/112/EY). Liitty-
missopimuksessa Suomelle on myönnetty oikeus vapauttaa verosta sellaiset vähäisen lii-
3



Pöytäkirjan asiakohta PTK 90/2016 vp
ketoiminnan harjoittajat, joiden vuosiliikevaihto on enintään 10 000 euroa. Verovelvolli-
suuden alarajan nosto tämän raja-arvon yläpuolelle edellyttäisi komission ehdotukseen
pohjautuvaa neuvoston poikkeuslupaa. Suomi ei voi siten kansallisin päätöksin korottaa
verovelvollisuuden alarajaa yli tämän määrän." Eli tämä on ministerin vastaus kirjalliseen
kysymykseen. Kyllä on näin, että meidän täytyy sitä asiaa neuvostolta kysyä Eurostoliitos-
ta.

18.52 Anneli Kiljunen sd: Arvoisa herra puhemies! Kuten täällä on tänään todettu useis-
sa puheenvuoroissa, täällä on kritisoitu monia tämänkin päivän esityksiä, mutta tämä esi-
tys saa kyllä minultakin vahvan tuen. Olen ollut yrittäjän vaimona 30 vuotta, ja tämä on ol-
lut meidänkin perheessä monesti pöydän ääressä keskusteluissa. Ongelmana on ollut ni-
menomaan se, että alvimaksut on joutunut maksamaan, vaikka varsinaista tilitystä ei ole
tästä yrityksestä vielä tullut, elikkä ei ole käytännössä likviditeettiä tai maksuedellytyksiä
suorittaa näitä alveja, ja nyt tämä mahdollistaa yritysten joustavan toiminnan ja turvaa sen,
että tämä maksuturva näitten alvien maksamiseen on tätä kautta turvattu. Tuen tätä esitystä
erittäin lämpimästi.

18.53 Markku Eestilä kok: Arvoisa puhemies! Käytän tämän puheenvuoron sen takia,
että saan kiittää edustaja Kiljusta. Se on aivan oikein, että annetaan hallituksen esitykselle
täysi tuki silloin, kun se oikeasti on hyvä. Minulle ainakin tämä, kun itsekin olen paljon ar-
vonlisäveroa joutunut käsittelemään, on eräällä tavalla oikeudenmukaisuuskysymys. Mi-
nua ihmetytti aina, että miksi minun pitää tilittää verottajalle sellainen raha, jota minä en
ole saanut enkä koskaan kenties tule saamaan. Silloin kun me menemme maksuperustei-
suuteen, niin toteutuu veronkannon oikea luonne, niin että siinä mielessä tämä on kyllä kä-
sittämätöntä, että niin pitkään sai olla ikään kuin laittomassa tilassa tämä, minkä hallitus
nyt korjaa.

Todella täytyy yhtyä siihenkin, että joskus sitten, kun tätä lakia vähän uudelleen katso-
taan, kyllä varmaan tämä 500 000 on sen verran pieni, että en minä ymmärrä, miksi sen-
kään jälkeen yrityksen pitäisi maksaa veroa semmoisista rahoista, mitä se ei ole saanut.
Kyllähän kaiken verotuksen pitää perustua siihen, kun puhutaan ansiotuloverotuksesta,
että raha on saatu.

18.54 Ritva Elomaa ps: Arvoisa puhemies! Hallitus joutuu tekemään kipeitä leikkauk-
sia, mutta se tekee myös päätöksiä, joista tulee pelkkää hyvää palautetta, ja tämä on yksi
sellainen. Maksuperusteinen alvihuojennus kohdistuu pieniin yrityksiin. Se on todella tar-
peellinen tässä ajassa, kun kansalaisia innostetaan ryhtymään yrittäjiksi ja sitä kautta työl-
listymään ja työllistämään. On myös hyvä kuulla, että opposition taholta tulee kiitosta täs-
tä hallituksen esityksestä.

Keskustelu päättyi.

Asia lähetettiin valtiovarainvaliokuntaan.
4


