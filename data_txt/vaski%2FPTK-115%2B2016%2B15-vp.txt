















































DEMF883.tmpSave.xml


Pöytäkirjan asiakohta PTK 115/2016 vp

 Tarkistettu
4.0

Pöytäkirjan asiakohta 

PTK 115/2016 vp

Täysistunto

Keskiviikko 16.11.2016 klo 13.59—17.26

15. Hallituksen esitys eduskunnalle laeiksi järjestyslain 22 §:n väliaikaisesta muuttamises-
ta ja yksityisistä turvallisuuspalveluista annetun lain 28 §:n muuttamisesta

Hallituksen esitys HE 101/2016 vp
Valiokunnan mietintö HaVM 19/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 15. asia. Käsittelyn pohjana  on hallintovaliokunnan mietintö HaVM
19/2016 vp. Nyt päätetään lakiehdotuksen sisällöstä.

Keskustelu

17.19 Jani Mäkelä ps:  Arvoisa puhemies! Viime vuoden turvapaikkakriisin yhteydessä
meille nopeasti selvisi, että valtaosa tänne tulleista hakijoista ei ollut turvaa vailla vaan en-
neminkin paremman elintason perässä. Suomea mainostettiin ihmissalakuljettajien verk-
kosivuilla jopa niin, että täältä saatavilla tuilla voisi salakuljetettu nuori mies sitten maksaa
jopa jälkikäteen salakuljetuksen kustannuksia. Tämän myötä maahan tuli paljon sotilas-
taustaisia henkilöitä ja terrorismitoiminnassa mukana olleita nuoria miehiä, ja pian oli sel-
vää, etteivät poliisin resurssit tulisi riittämään pitämään yllä rauhaa vastaanottokeskuksis-
sa. Paitsi että nuorille miehille tulee suljetussa ympäristössä nopeasti sanaharkkaa, niin eri-
laiset jännitteet syntyvät nopeasti sen myötä, mihin järjestöön, armeijaan, uskontokuntaan
asianomainen henkilö lähtömaassaan kuului. 

Arvoisa puhemies! Ehdotetuilla muutoksilla mahdollistettaisiin järjestyksenvalvojien
asettaminen hakemuksesta poliisin myöntämällä luvalla vastaanotto- ja järjestelykeskuk-
siin. On parempi, että tämä laki tulee voimaan myöhään kuin ei milloinkaan, ja toivotta-
vasti tämä auttaa edes jotain. Näin ollen laki on kannatettava. Kuitenkin lisää toimivaltuuk-
sia ja tiukennuksia tarvitaan varmasti tulevaisuutta ajatellen. Järjestyskeskuksia on perus-
tettava myös käytännössä ja säilöönoton säädöksiä on tiukennettava. 

Yleiskeskustelu päättyi.

Eduskunta hyväksyi hallituksen esitykseen HE 101/2016 vp sisältyvän 2. lakiehdotuksen
sisällön mietinnön mukaisena. Eduskunta yhtyi valiokunnan ehdotukseen hallituksen esi-
tykseen HE 101/2016 vp sisältyvän 1. lakiehdotuksen hylkäämisestä. Lakiehdotuksen en-
simmäinen käsittely päättyi.


