















































DEM9E56.tmpSave.xml


Pöytäkirjan asiakohta PTK 69/2016 vp
Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

4. Hallituksen esitys eduskunnalle laiksi perhehoitolain muuttamisesta
Hallituksen esitys HE 86/2016 vp
Valiokunnan mietintö StVM 10/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on sosiaali- ja terveysvaliokunnan mietintö StVM 10/
2016 vp. Nyt päätetään lakiehdotuksen sisällöstä.

Keskustelu

15.52 Tuula Haatainen sd (esittelypuheenvuoro): Arvoisa rouva puhemies! Tässä halli-
tuksen esityksessä ehdotetaan muutettavaksi perhehoitolakia. Perhehoitoa pyritään lisää-
mään kehittämällä perhehoitojärjestelmän ehtoja ja kannustimia. Esityksessä ehdotetaan
nostettavaksi perhehoitajien vähimmäishoitopalkkio 775 euroon hoidettavaa henkilöä
kohti. Perhehoitajan oikeutta vapaaseen lisätään vähintään 1 arkipäivästä 2 vuorokauteen
sellaista kalenterikuukautta kohti, jolloin hän on toiminut toimeksiantosopimuksen perus-
teella vähintään 14 vuorokautta perhehoitajana.

Valiokunta toteaa, että hoitopalkkioiden nostaminen, palvelu- ja tukitoimien vahvista-
minen sekä vapaiden lisääminen ovat omiaan lisäämään perhehoitoa ja tukemaan perhe-
hoitajien jaksamista. Esityksen mukaan kunnan tuleekin järjestää päätoimiselle toimek-
siantosuhteiselle hoitajalle mahdollisuus hyvinvointi- ja terveystarkastukseen joka toinen
vuosi ja muille toimeksiantosuhteisille perhehoitajille tarvittaessa. Lisäksi kunnan on tar-
vittaessa järjestettävä perhehoitajalle hänen hyvinvointiaan tukevia sosiaalihuoltolain mu-
kaisia palveluja. Valiokunta pitää säännöllisten hyvinvointi- ja terveystarkastusten järjes-
tämistä perusteltuna, jotta mahdollisiin perhehoitajan hyvinvointia tai perhehoidon sijoi-
tusta koskeviin riskitekijöihin voidaan puuttua mahdollisimman varhaisessa vaiheessa.

Arvoisa puhemies! Esityksen perustelujen mukaan päätoimisten perhehoitajien toimin-
taedellytyksiä parannetaan myös siten, että hoidettavien enimmäismäärä nostetaan kuu-
teen, mikä nykytilannetta paremmin mahdollistaisi molempien vanhempien toimimisen
päätoimisena perhehoitajana. Perhekodissa hoidettavien enimmäismäärän korottaminen
koskee myös lasten perhehoidon järjestämistä.

YK:n lapsen oikeuksien yleissopimuksen mukaan muun muassa kaikissa julkisen tai yk-
sityisen sosiaalihuollon, tuomioistuinten, hallintoviranomaisten tai lainsäädäntöelimien
toimissa, jotka koskevat lapsia, on ensisijaisesti otettava huomioon lapsen etu. Lapsen
edun ensisijaisuus ilmaistaan myös muun muassa lastensuojelulain keskeisissä periaatteis-
sa ja sijaishuoltopaikan valintaa koskevissa säännöksissä. Hallituksen esitys ei sisällä lap-
sivaikutusten arviointia. Esityksen vaikutusarvioinnissa olisi ollut tärkeää huomioida sijoi-
 Tarkistettu
4.0



Pöytäkirjan asiakohta PTK 69/2016 vp
tettujen lasten erityiset tarpeet, jotka syntyvät esimerkiksi lapsen sairaudesta tai vammai-
suudesta. Valiokunta toteaa, että vaatimus lapsivaikutusten arvioinnista perustuu edellä
mainittuun YK:n lapsen oikeuksien sopimukseen.

Valiokunta korostaa, että perhehoitoon sijoittamisesta päätettäessä tulee perhehoitolain
ja muiden asiakkaan asemaan vaikuttavien säännösten perusteella ottaa ensisijaisesti huo-
mioon sijoitettavan henkilön etu. Lapsen ja nuoren sijoittaminen perhehoitoon on lasten-
suojelun erityisosaamista vaativa prosessi. Kunnan tehtävänä on varmistaa perhekodin ko-
konaistilanne ja valmiudet hoitaa kaikkia perhekodin lapsia heidän etunsa mukaisesti. Per-
hehoitajalla ei ole oikeutta tiettyyn määrään hoidettavia, vaan perhehoidon sijoituksista
päättää jatkossa kunta. Sijoitusta tehtäessä on syytä ottaa huomioon, hyväksyvätkö muut
perhekodin jäsenet perhehoitoon sijoitettavan ja voiko hän saada perhekodin muihin jäse-
niin nähden tasavertaisen aseman. Valiokunta toteaa, että hoidettavien enimmäismäärän
nostamisen mahdollistava lainmuutos ei siis automaattisesti tarkoita jokaisen perhekodin
osalta sitä, että hoidettavia olisi enemmän kuin neljä. Hoidettavien määrä on edelleen suh-
teutettava perhehoitajien lukumäärään, hoidettavien tarvitsemaan hoitoon ja kasvatukseen
sekä toiminnan luonteeseen.

Eduskunta on aiemmin perhehoitolain säätämisen yhteydessä hyväksynyt lausuman,
jossa edellytetään hallituksen seuraavan perhehoitolain vaikutuksia eri väestöryhmiin ja
perhehoidon eri muotoihin sekä sitä, miten perhehoito vaikuttaa kuntien kustannuskehityk-
seen. Valiokunta toteaa, että ehdotettujen perhehoitolain muutosten vaikutuksia on syytä
seurata samassa yhteydessä.

Arvoisa puhemies! Valiokunta pitää tärkeänä perhehoitajien sosiaaliturvan ja lakisää-
teisten vapaiden kehittämistä sekä perhehoidon laadun vahvistamista parantamalla perhe-
hoidon tukea hallituksen esityksen mukaisesti.

Valiokunta puoltaa lakiehdotuksen hyväksymistä muutettuna. Mietintöön sisältyy yksi
vastalause.

15.56 Aila Paloniemi kesk (varsinainen puheenvuoro): Arvoisa rouva puhemies! Kuten
lähetekeskustelussa jo totesin, tänään käsittelyssä oleva omaishoidon ja perhehoidon kehit-
tämiseen tähtäävä kokonaisuus on merkittävin sosiaalihuollon palvelujen uudistus tällä
hallituskaudella. Suuruusluokaltaan valtion vuosittainen panostus omaishoidon ja perhe-
hoidon kehittämiseen on mittavampi kuin esimerkiksi edellisellä hallituskaudella koko
vanhuspalvelulain toimeenpanoon. Nyt omaishoidon ja perhehoidon kehittämiseen on va-
rattu huomattava lisämääräraha, suurimmillaan lähes 100 miljoonaa euroa vuodessa vuo-
desta 2018 alkaen.

Iäkkäiden perhehoidon kehittäminen on ollut kehittämiskohteena monessa hallitusohjel-
massa viime vuosina. Perhehoito siis halutaan nyt vakiinnuttaa osaksi iäkkäiden palvelu-
järjestelmää. Useissa kunnissa ja useilla alueilla on laadittu tai ollaan laatimassa iäkkäiden
perhehoidon toimintaohjetta. Lisäksi osana kärkihankkeen toimenpiteitä ollaan muodosta-
massa alueellisia omais- ja perhehoidon keskuksia, jotka vastaisivat esimerkiksi perhehoi-
tajien rekrytoinnista ja valmentamisesta. Kunnat palvelujen järjestäjinä ovat siis tällä het-
kellä erittäin hyvässä valmiudessa perhehoidon kehittämisessä.

Arvoisa rouva puhemies! Nyt käsittelyssä olevan lakimuutoksen mukaan toimeksianto-
suhteisten perhehoitajien vähimmäispalkkiota korotetaan ja perhehoitajien oikeutta vapaa-
seen lisätään kahteen vuorokauteen yhden arkipäivän sijasta. Esityksessä perhehoitolakia
ehdotetaan muutettavaksi myös siten, että perhekodissa hoidettavien enimmäismäärä voisi
2



Pöytäkirjan asiakohta PTK 69/2016 vp
laissa säädetyin edellytyksin olla kuusi. Päätoimisille perhehoitajille tulee tarjota mahdol-
lisuutta hyvinvointi- ja terveystarkastukseen vähintään joka toinen vuosi ja muille perhe-
hoitajille tarvittaessa.

Omais- ja perhehoitoa kehittämällä yhteiskunta säästää merkittävästi kalliista laitoshoi-
dosta. Lakimuutosten tavoitteena on tukea omaishoitajien ja perhehoitajien jaksamista.
Hoidon painopiste voidaan siirtää kotona asumista tukeviin palveluihin vain, jos omais- ja
perhehoitajista pidetään riittävästi huolta.

Kotisairaanhoitajien tekemien havaintojen mukaan perhehoidossa olevien ikäihmisten
toimintakyky on parantunut jo muutamassa viikossa: Turvattomuus, ahdistus ja masentu-
neisuus ovat vähentyneet. Säännöllisen arjen perusrytmin ansiosta lääkityksiä, muun
muassa unilääkkeitä, on voitu vähentää. Lääkärissäkäynnit ja sairaalajaksot ovat vähenty-
neet. Perheytyminen, mielekäs arki ja puuhailu kodissa ovat lisänneet kokemusta oman
elämän merkityksellisyydestä. Huomion saaminen omana itsenään on vähentänyt tarvetta
huomion saamiseen niin sanotun oirepuheen kautta. Myös omaishoitajien ja heidän läheis-
tensä kokemukset lyhytkestoisesta perhehoidosta ovat olleet hyvin rohkaisevia. "Oli lotto-
voitto päästä tänne", kuvasi eräs lyhytkestoisessa perhehoidossa oleva ikäihminen olojaan.

Arvoisa puhemies! Hiukan ihmettelen tätä vastalauseen peikkoa. Vastalauseen tekijöi-
den mielestä ei ole hyväksyttävää se, että perhehoitoon voidaan sijoittaa kuusi henkilöä,
mikäli pariskunta toimii päätoimisina perhehoitajina ja vähintään toisella on säädetty kel-
poisuus. Aiemminhan tämä määrä oli seitsemän eikä se aiheuttanut mitään erityisiä ongel-
mia. Joustavuus koettiin, päinvastoin, erittäin hyväksi. Lapsen etu on mielestäni nimen-
omaan se, että myös pariskunnat voivat toimia perhehoitajina ja huolehtia yhdessä esimer-
kiksi lasten terapiakäynneistä, biologisten vanhempien tapaamisista, harrastuksista ja niin
edelleen ja niin edelleen. Aikaisemminkin oli niin, että kunnat päättivät joka tapauksessa
siitä, kuinka monta lasta perheeseen voidaan sijoittaa, ja kunnat päättävät, ihan samalla ta-
valla, tämän uudenkin lain myötä tästä asiasta. Perhehoitajat eivät sitä itse tee.

Jokaisella lapsella ja nuorella on oikeus perheeseen. Tästä perusoikeudesta kannattaa pi-
tää kiinni, ja tämän perusoikeuden toteutumisesta minä olen erityisesti huolissani. Me tar-
vitsemme siis lisää perhehoitajia ja sijaisvanhempia. Tämän pitäisi olla ykkösasia maassa,
jossa lapsia, kuten tuossa aikaisemmin sanoin, sijoitetaan aivan liian paljon vääriin paik-
koihin eli lapsen edun kannalta paikkoihin, joita he eivät tarvitsisi. Tähän palettiin pitää
saada nyt ratkaisu, ja näillä toimilla, uskon, perhehoitajien ja sijaisvanhempien määrä
myös lisääntyy.

16.01 Sari Sarkomaa kok: Arvoisa puhemies! Käsittelyssä oleva lakiesitys on todellakin
tärkeä arvovalinta nykyiseltä hallitukselta. On tärkeää, että hallitus vahvasti vie eteenpäin
hallitusohjelmassa yhdessä sovittua tavoitetta kehittää kaikenikäisten omaishoitoa ja vah-
vistaa perhehoitoa. On erittäin tärkeää, on lapsen etu, jos puhutaan lapsista — tai minkä
ikäisistä tahansa suomalaisista ihmisistä — että meidän palvelurakenteessamme on muka-
na perhehoito, ja nyt perhehoitoa todellakin vahvasti tässä vahvistetaan ja viedään eteen-
päin. Tämän lakiesityksen tavoitteena on erityisesti kehittää iäkkäiden perhehoitoa ja va-
kiinnuttaa perhehoito osaksi iäkkäiden hoidon palvelujärjestelmää. Tämä lakiesitys tukee
vahvasti myöskin omaishoitoa ja sitä, että sijaishoitoa on mahdollista järjestää perheissä.
Tämä on kyllä jokaisen suomalaisen etu, eli kokoomuksen eduskuntaryhmä erityisesti kiit-
tää tästä lakikokonaisuudesta.
3



Pöytäkirjan asiakohta PTK 69/2016 vp
Tämä on osa sitä työtä, mitä nykyinen hallitus tekee, eli palvelurakenteesta tehdään
enemmän ihmisille sopiva ja inhimillinen, mutta tässä on myöskin taloudellisia puolia, eli
perhehoidon kehittämisellä on myöskin mahdollisuus saada aikaan säästöjä, ja tämä on tär-
keä asia tässä valtion taloudellisessa tilanteessa. On arvioitu, että uudistuksen vaikutukses-
ta tulisi kunnille ensi vuonna noin 7 miljoonan euron säästö, ja sen arvioidaan kasvavan
noin 30 miljoonaan euroon vuonna 2020, jolloin tavoitteena on, että perhehoidossa olisi
ikäihmisiä noin 1 500 henkilöä. Nämä ovat tietenkin tavoitteita, ja tulevaisuudessa näh-
dään, kuinka tässä onnistumme. Mutta tavoite on selvä, ja sen eteen tekevät hallitus ja hal-
lituspuolueet vahvasti työtä.

On ilahduttavaa, että perhehoitajan palkkiota korotetaan ja perhehoitajan oikeutta va-
paapäiviin lisätään ja myöskin tuodaan nuo hyvinvointiterveystarkastukset ikään kuin per-
hehoitajan työterveyshuolloksi ja sillä huolehditaan hoitajien jaksamisesta ja vahvistetaan
sitä ja sitä kautta parannetaan perhehoidon laatua.

Arvoisa puhemies! Tässä lakiesityksessä on myöskin kohta, jossa päätoimisten perhe-
hoitajien toimintaedellytyksiä parannetaan. Tämä on perusteltu tässä lakiesityksessä siten,
että hoidettavien enimmäismäärä nostetaan kuuteen, jotta nykytilannetta paremmin mah-
dollistettaisiin molempien vanhempien toimiminen päätoimisena perhehoitajana. Tämä
kohta on herättänyt keskustelua ja pohdintaa, ja tähän oppositio on myöskin jättänyt vas-
talauseen. Siksi on todellakin tärkeää todeta, niin kuin myöskin mietinnössä toteamme, että
perhehoitoon sijoittamisesta päätettäessä tulee aina niin perhehoitolain kuin muidenkin
asiakkaan asemaan vaikuttavien säännösten perusteella ottaa aina ensisijaisesti huomioon
sijoitettavan henkilön etu, ja kun lapsesta ja nuoresta puhutaan, niin lapsen ja nuoren etu.
Kun lapsi sijoitetaan perhehoitoon, siinä tarvitaan lastensuojelun erityisosaamista, ja se on
vaativa prosessi. Kunnan tehtävänä on varmistaa perhekodin kokonaistilanne ja valmiudet
hoitaa kaikkia perhekodin lapsia heidän etunsa mukaisesti. Näin on, ja näin on mietintöön
myöskin kirjattu.

Selvää on, että perhehoitajalla ei ole oikeutta tiettyyn määrään hoidettavia, vaan perhe-
hoidon sijoituksista päättää jatkossakin kunta — eli kunta päättää. Sijoitusta tehtäessä on
myös syytä ottaa huomioon, hyväksyvätkö muut perhekodin jäsenet perhehoitoon sijoitet-
tavan ja voiko hän saada perhekodin muihin jäseniin nähden tasavertaisen aseman. Tämä
on tärkeä asia, liittyy lapsen etuun, ja se on myöskin tähän mietintöön vahvasti laitettu.
Myöskään hoidettavien enimmäismäärän nostamisen mahdollistava lainmuutos ei siis to-
dellakaan automaattisesti tarkoita jokaisen perhekodin osalta sitä, että hoidettavia olisi
enemmän kuin neljä.

Haluan nostaa tässä esille vielä sen, että lasten ja perheiden muutosohjelman yhteydessä
osana lastensuojelun kehittämistyötä on tarkoitus luoda uudenlaiset palvelu- ja toiminta-
mallit lapsi- ja perhekohtaiseen lastensuojelutyöhön sekä sijaishuollon ohjaukseen ja val-
vontaan. Tämä on myöskin tärkeä osa perhehoidon kehittämistä.

Lopuksi vielä alleviivaan tuon lausuman tärkeyttä, jonka valiokunnan puheenjohtajakin
nosti esille, eli eduskunta on hyväksynyt lausuman, jossa todellakin edellytetään, että hal-
litus seuraa perhehoitolain vaikutuksia eri väestöryhmiin ja perhehoidon eri muotoihin ja
myöskin sitä, miten perhehoito vaikuttaa kuntien kustannuskehitykseen. Tätä koko koko-
naisuutta ja tätä lakiesitystä on tarkkaan seurattava.

Todellakin lopuksi totean lapsivaikutusten arvioinneista kuten lähetekeskustelussa, että
erityisesti tämän viimeisen kokonaisuuden osalta olisi ollut tärkeää, että perusteluissa olisi
4



Pöytäkirjan asiakohta PTK 69/2016 vp
arvioitu hoidettavien määrän lisäysmahdollisuutta myös lasten osalta, mutta kun sitä ei ol-
lut, teimme sen valiokunnan mietinnössä. Kannatan lämpimästi tätä lakiesitystä.

16.07 Tuula Haatainen sd (vastauspuheenvuoro): Arvoisa herra puhemies! Tarkennuk-
sena näihin aiempiin puheenvuoroihin, edustaja Paloniemen puheenvuoroon, että nythän
perhekodissa hoidettavien määrä nousee siis neljästä kuuteen, mutta tämä seitsemän on ol-
lut ammatillisessa perhekodissa ja on edelleenkin. Tästähän valiokunnassa käytiin nyt kes-
kustelua, että tässä on vaarana, että hämärtyy käsitys siitä, mikä on ammatillinen perhehoi-
to verrattuna sitten tähän muuhun perhekotiin, joka on tavallinen perhe, jonne otetaan si-
joitettavia lapsia. Tästä syystä tätä eroa pitäisi pitää kyllä selkeänä, koska ammatillinen
perhehoito on sitä, että siellä pitää olla ammatti-ihmiset, se on valvonnassa, sitä valvotaan
valvontaviranomaisten toimesta ja se on huomattavasti järjestäytyneempää. Tämä herätti
huolta myös näissä eri lausunnoissa, ja se liittyi myös tähän määrän nostamiseen. Tästä so-
sialidemokraattinen valiokuntaryhmä (Puhemies koputtaa) oli huolissaan, nimenomaan tä-
män hämärtymisen osalta.

16.08 Aino-Kaisa Pekonen vas (vastauspuheenvuoro): Arvoisa puhemies! Pidän erittäin
tärkeänä tätä perhehoidon kehittämistä, yhtenä hyvänä tapana järjestää hoitoa lapsille ja
nuorille, vammaisille henkilöille sekä jatkossa myöskin ikäihmisille, mikä on erittäin hyvä
asia.

 Mutta samaan asiaan kiinnitän huomiota, mitä tässä edustaja Haatainen edellä mainitsi
tästä lasten lukumäärän kasvattamisesta, erityisesti nyt neljästä kuuteen, ja tämän perhe-
hoidon rajan hämärtymisestä sen suhteen, onko kyseessä sitten tämmöinen perhehoito vai
ammatillinen perhehoito. Haluan kiittää edustaja Sarkomaata hyvästä puheenvuorosta, sii-
tä, että nostitte esiin nimenomaan sen asian, että jatkossakin tästä lasten lukumäärästä per-
hehoidossa päättää nimenomaan kuntien sosiaalitoimi.

16.09 Arja Juvonen ps (vastauspuheenvuoro): Arvoisa puhemies! En pyytänyt vastaus-
puheenvuoroa, mutta toki voin pitää vastauspuheenvuoron tässä nyt, puheenvuoro on kui-
tenkin tuossa seuraavana.

Pidän hyvänä täällä käytyä keskustelua, ja erityisesti edustaja Sarkomaa todellakin tuos-
sa tähdensi vielä sitä, että kunta päättää lasten lukumäärästä perhehoidossa. On hyvä myös,
että meillä on täällä lausuma, jossa perhehoitolain vaikutuksia eri väestöryhmiin ja perhe-
hoidon eri muotoihin seurataan ja katsotaan, miten se vaikuttaa myös kuntien kustannus-
kehitykseen.

Tämä perhehoitolaki on nostanut perhehoitajat päivänvaloon. Emme varmasti ole ym-
märtäneet ajatellakaan, miten hienolla tavalla koti voi olla paras paikka asua sille vanhuk-
selle siellä perhehoidossa mutta se voi olla myös paras paikka tehdä niin sanotusti sitä työ-
tä ikäihmisten tai sitten nuorten ja lasten parissa, elikkä se ammattitaito ja osaaminen ote-
taan käyttöön myös siellä kotiympäristössä. Tämä on hieno asia, että ikäihmiset voivat
viettää kotona, kotioloissa, elämänsä (Puhemies koputtaa) ehtooaikaa.

Ensimmäinen varapuhemies Mauri Pekkarinen: Olin näkevinäni, että edustaja Juvo-
nen olisi noussut ylös vastauspuheenvuoron vuoksi, mutta näköjään erehdyin.
5



Pöytäkirjan asiakohta PTK 69/2016 vp
16.11 Aila Paloniemi kesk (vastauspuheenvuoro): Arvoisa puhemies! Haluan muistuttaa
edustaja Haataiselle, että silloin kun tämä lukumäärä oli seitsemän, niin se oli nimen-
omaan toimeksiantosuhteista perhehoitoa eikä suinkaan ammatillista perhehoitoa. Minä en
ymmärrä, mikä hämäryys tässä nyt sitten yhtäkkiä tulee, koska ammatillinen perhehoitaja
toimii usein laitosluvilla ja sitä toimintaa valvoo Valvira muun muassa ja kunnat valvovat
ihan samalla tavalla toimeksiantosuhteista perhehoitoa. Nämä ovat ihan selkeitä asioita.

Ja jos puhutaan sitten perhehoidon laadusta, niin minä sanon, että se laatu ei kyllä synny
siitä, onko yksi hoidettava vai vaikkapa neljä tai viisi. Kyllä se syntyy siitä, että oikeat ih-
miset hakeutuvat perhehoitoon, soveltuvuudesta, siis valmennuksesta, ja erityisesti siitä,
että kunnat tarjoavat perhehoitajien, sijaisvanhempien tarvitsemat tukipalvelut. Kun on tut-
kittu näitä katkeamisia hoidossa, niin se on ollut juuri sitä, että kunnat eivät ole tarjonneet
näitä laissakin sanottavia tukipalveluita. Se on aivan olennainen kuntien tehtävä tässä.

16.12 Tuula Haatainen sd (vastauspuheenvuoro): Arvoisa puhemies! Puhun nyt perhe-
kodissa yhtä aikaa hoidettavien lasten määrästä. Se nousee nyt: nyt voimassa olevassa lais-
sa se on neljä, ja se nousee nyt kuuteen. (Aila Paloniemi: Mutta se oli seitsemän aikaisem-
min!) Ammatillisessa perhekodissa hoidettavien määrä voi olla seitsemän. Ammatillisen
perhekodin hoidon erona on se, että siellä on ammatti-ihmiset, sitä valvotaan ja se on ihan
eri tavalla seurannassa ja kontrollissa. Nämä ovat eri hoitotyyppejä, hoitomuotoja. Eli per-
hekodissa oli aiemman lain mukaan neljä, nyt se nousee kuuteen. Se on täällä mietinnössä:
"Voimassa olevan perhehoitolain 7 §:n mukaan perhekodissa saadaan samanaikaisesti hoi-
taa enintään neljää henkilöä hoitajan kanssa samassa taloudessa asuvat alle kouluikäiset
lapset ja muut erityistä hoitoa ja huolenpitoa vaativat henkilöt mukaan luettuna." Eli se on
neljä, ja nyt se nousee kuuteen.

16.13 Aila Paloniemi kesk (vastauspuheenvuoro): Arvoisa puhemies! Mutta yritinkin
tuossa nyt juuri sanoa, että ennen kuin se laskettiin neljään, se oli seitsemän — olen itse ol-
lut tekemässä näitä lakiesityksiä myös tässä talossa — ja se oli nimenomaan toimeksianto-
suhteista perhehoitoa. Minä yritän nyt vain sanoa, että mitä ihmettä nyt tapahtuu sellaista,
että tulee hirveästi ongelmia ja rajat hämärtyvät. Ammatillinen perhehoito on edelleenkin
ammatillista. Sitä valvoo Valvira, valtaosa toimii varmasti laitosluvilla, se on oma koko-
naisuutensa. Mutta ei tässä mitään taivasta ole tipahtanut niskaan. Silloin kun toimeksian-
tosuhteinen perhehoito sai ottaa seitsemän, varmaankin silloinkin hyvin harvoissa paikois-
sa oli se seitsemän, mutta se oli mahdollista, ja se oli joustava. Nyt on kuusi, ja se on hyvä.

Ensimmäinen varapuhemies Mauri Pekkarinen: Ja puhujalistaan.

16.13 Arja Juvonen ps: Arvoisa puhemies! Kiitän vielä tuosta vastauspuheenvuorosta.
Äsken näitte tarkkasilmäisenä ihan oikein: nousin seisomaan, kun olin liian nopea, pitääk-
seni tämän puheenvuoron. Mutta tämän vuoro on nyt. Elikkä se oli hyvä, että sain myös sen
vastauspuheenvuoron pitää.

Elikkä hallituksen esitys on äärettömän hyvä. Tässä korotetaan vähimmäispalkkiota per-
hehoitajille, oikeutta vapaaseen lisätään, ja todellakin hoidettavien määrä voi tietyin edel-
lytyksin olla kuusi. Päätoimisille perhehoitajille tulee myös mahdollisuus hyvinvointi- ja
terveystarkastukseen vähintään joka toinen vuosi. Pitää korostaa, mitä tuossa vastauspu-
heenvuorossakin jo sanoin, että osaaminen otetaan käyttöön. Kun siellä on sitten kuusi
6



Pöytäkirjan asiakohta PTK 69/2016 vp
henkilöä perhekodissa hoidettavana, niin 6 §:n mukaan siellä pitää olla säädetty kelpoi-
suus myös niillä, jotka sitä työtä tekevät, tai ainakin toisella heistä.

Koti on paras paikka asua, elää ja olla, ja se on sitä myös ikäihmiselle. On hienoa, että
tällä eduskuntakaudella olemme saaneet vietyä omaishoitoon liittyvän lakiesityksen ja nyt
tämän perhehoitolakiin liittyvän esityksen eteenpäin ja mahdollistamme sen, että myös
tämä toimintamuoto on tulevaisuudessa mahdollista. En sano, että välttämättä perhehoito
on aina helppoa sekään, sillä kyllähän siellä haasteita on ja siihen jaksamiseen ja tukemi-
seen on sitten kohdistettava katsetta ja resursseja. Tuolla valiokuntakeskustelussa nousivat
esiin muun muassa tilanteet yöaikaan. Vanhana yöhoitajana — olen tehnyt 13 vuotta yö-
työtä — tunnen ne tilanteet, ja kun tilanne on päällä, niin se voi olla myös yöaika ja silloin
siellä tarvitaan apua ja resurssia ja silloin monesti se oma jaksaminen voi olla kovilla. Mut-
ta tarkoitus on kuitenkin, että asiat hoidetaan ja asioihin saa neuvontaa ja ohjausta.

16.16 Merja Mäkisalo-Ropponen sd: Arvoisa puhemies! Perhehoito on yksi yhteisöko-
tiasumisen muoto. Muita yhteisökoteja ovat esimerkiksi ryhmäkodit ja tuettu palveluasu-
minen — jos se on siis rakennettu kodiksi. Kaikki palvelutaloasuminen ei valitettavasti täl-
lä hetkellä täytä yhteisökotiasumisen kriteereitä. Kotihan on muutakin kuin seinät: se on
oikeaa asennetta, kodikasta ilmapiiriä ja mielekästä tekemistä.

Perhehoitolaki saatiin aikaan viime kaudella, ja nyt lakiin tehdään joitakin muutoksia.
Nyt tehdään hyviä muutoksia mutta myöskin vähemmän hyviä. Hyvä muutos on esimer-
kiksi perhehoitajien terveys- ja hyvinvointitarkastusten lisääminen ja hyvinvointiin muu-
tenkin panostaminen. Olen kuitenkin samaa mieltä vastalauseen kanssa siitä, että lasten
perhehoidossa hoidettavien lasten määrän lisääminen ei ole hyvä muutos eikä tässä ajatella
ensisijaisesti lasten etua. Tässä kohdassa lapsivaikutusten arvioinnin tekeminen olisi ollut
todella tärkeää, ennen kuin tämmöistä muutosta tehdään.

Itse seuraan perhehoitoa lähinnä ikääntyvien ja erityisesti muistisairautta sairastavien
hoidon näkökulmasta. Monelle muistisairaalle perhehoito sopii erinomaisesti, ja tiedän
useitakin sellaisia henkilöitä, joiden laadukas hoito ei ole onnistunut missään muualla: per-
hehoitoon päästyään hyvinkin haasteellisesti käyttäytyvä muistisairas on löytänyt itselleen
juuri oikean paikan, siis kodin. Toisaalta perhehoito sopii erinomaisesti myös vuorohoi-
don toteuttamiseen, ja tämäkin on todettu erityisesti muistisairautta sairastavien kohdalla.

Kuten alussa sanoin, koti on muutakin kuin seinät ja kodissa erityisen tärkeitä asioita
ovat ilmapiiri ja ihmissuhteet. Muistisairautta sairastavien kohdalla tämä tarkoittaa, että
perhehoidossa hoitajalla on oltava riittävä koulutus ja valmiudet kohdata muistisairautta
sairastavan erityistarpeet. Pelkkä hyvä tahto tai motivaatio ei riitä, sillä muistisairautta sai-
rastavan kohtaaminen ja auttaminen vaativat erityisosaamista. Siksi kouluttautuminen per-
hehoitajan tehtävään on välttämätöntä. Myös työnohjaus, vertaistuki ja jatkuva täydennys-
koulutus ovat tärkeitä asioita työssäjaksamisessa ja ammatissa kehittymisessä.

Arvoisa puhemies! Perhehoito ei sovi kaikille, ja siksi on tärkeää, että jokaisen hoitoa
tarvitsevan kohdalla voidaan yksilöllisesti päättää, mikä on juuri tälle ihmiselle paras vaih-
toehto. Perhehoidon lisääminen on järkevää, mutta samalla meillä on pulaa myös muista
yhteisökodeista, erityisesti sellaisista, joissa on muistisairautta sairastavien hoidon erityis-
osaajia.

Arvoisa puhemies! Perhehoito on suhteellisen uusi asia, ja siksi tutkittua tietoa asiasta
— siis sekä mahdollisuuksista että sen kriittisistä kohdista — on ihan liian vähän. Toivon-
kin, että saadaan tutkimusta tästä tärkeästä aiheesta ihan lähiaikoina. — Kiitos.
7



Pöytäkirjan asiakohta PTK 69/2016 vp
16.19 Aino-Kaisa Pekonen vas: Arvoisa puhemies! Hallitus esittää perhehoitolain muut-
tamista siten, että toimeksiantosuhteisten perhehoitajien vähimmäispalkkiota nostetaan ja
perhehoitajien oikeutta vapaaseen lisätään. Päätoimisille perhehoitajille tulee tarjota mah-
dollisuutta hyvinvointi- ja terveystarkastukseen vähintään joka toinen vuosi ja muille per-
hehoitajille tarvittaessa. Nämä ovat hyviä parannuksia nykytilaan.

Pidän perhehoidon kehittämistä myös yhtenä hyvänä tapana järjestää hoitoa lapsille ja
nuorille, vammaisille henkilöille sekä jatkossa yhä useammin myös ikäihmisille. Muutos-
ehdotukset parantavat perhehoitajan jaksamista ja edellytyksiä huolehtia entistä paremmin
hoidettavastaan.

Arvoisa puhemies! Kaikilta osin en voi kuitenkaan olla samaa mieltä hallituksen esityk-
sen kanssa. Sosialidemokraatit, vihreät ja vasemmistoliitto ovat tehneet vastalauseen va-
liokunnan mietintöön. Hallitus esittää, että perhekodissa hoidettavien enimmäismäärä nos-
tettaisiin laissa säädellyin edellytyksin enintään kuuteen henkilöön, jos hoidosta vastaisi
vähintään kaksi perhekodissa asuvaa, laissa säädetyt kelpoisuusehdot täyttävää henkilöä.
Hoidettavien enimmäismäärä säilyisi muussa tapauksessa neljänä, ja tähän enimmäismää-
rään lasketaan mukaan samassa taloudessa asuvat alle kouluikäiset lapset ja muut erityistä
hoitoa tai huolenpitoa vaativat henkilöt. Hallituksen esityksessä ehdotettua muutosta pe-
rustellaan ainoastaan yhteiskunnallisia vaikutuksia kuvaavassa kohdassa, jossa todetaan,
että muutos parantaisi päätoimisten perhehoitajien toimintaedellytyksiä. Vaikutusten arvi-
ointi on ollut puutteellista, sillä esimerkiksi se, kuinka muutokset vaikuttavat hoidettavien
arkeen ja asemaan, on jätetty kokonaan käsittelemättä. Pelkästään taloudelliset syyt ja per-
hehoitajien toimintaedellytysten parantaminen eivät ole riittäviä perusteita määrän kasvat-
tamiseen. Perhehoidon kehittäminen tulee aina tehdä ensisijaisesti hoidettavien tarpeet
huomioiden. Perhehoitolain säätämisen yhteydessä valiokunta totesi mietinnössään, että
perheessä hoidettavien lasten enimmäismäärän rajaus on tehty lasten edun näkökulmasta.
Sijoitettavat lapset tulevat hyvin erilaisista taustoista, ja heillä on usein takanaan traumaat-
tisia kokemuksia, jotka lisäävät hoidon vaativuutta. Nämä jo usein kovia kokeneet lapset
tarvitsevat turvallisen aikuisen läsnäoloa, huolenpitoa ja rauhaa, ja sitä on vaikea tarjota,
jos hoidettavien määrää kasvatetaan.

Arvoisa puhemies! Jo tällä hetkellä perhehoitolaki mahdollistaa poikkeamisen säädetys-
tä enimmäismäärästä, kun kyse on täysi-ikäisistä hoidettavista, ja sitä voitaisiin soveltaa
ikäihmisten perhehoidon yhteydessä. Näin voidaan edelleen turvata perhehoidossa ole-
vien lasten ja nuorten asema. Lisäksi huomioitavaa on, että voimassa oleva perhehoitolaki
mahdollistaa poikkeuksen myös ala-ikäisten kohdalla, kun kyse on hoidon antamisesta si-
saruksille tai saman perheen jäsenille. Olennaista on mielestämme se, että hoidettavien
määrä on aina suhteutettu niin perhehoitajien lukumäärään kuin hoidettavien tarvitsemaan
hoitoon ja kasvatukseen sekä toiminnan luonteeseen.

Arvoisa puhemies! Yksityiskohtaisessa käsittelyssä esitämme muutosta 7 §:ään.

16.23 Hannakaisa Heikkinen kesk: Arvoisa herra puhemies! Tämä perhehoitolain muu-
tosesitys, hallituksen esitys, ja tuossa äsken käsitelty omaishoitolain muutosesitys ovat
kulkeneet käsi kädessä valiokuntakäsittelyssä. Molempien lakien tarkoituksena on erityi-
sesti löytää vaihtoehtoja sille, että me pystymme ikäihmisiä hoitamaan yhä enemmän ko-
deissa. Tämän perhehoitolakiesityksen tavoitteena on erityisesti kehittää iäkkäitten perhe-
hoitoa, ja se osaltaan siis tukee tuossa äsken käsiteltyjä omaishoitolain muutoksia. Siinä
8



Pöytäkirjan asiakohta PTK 69/2016 vp
erityisesti lyhytaikaisen perhehoidon nähdään antavan mahdollisuuksia hyvälle omaishoi-
dettavan hoidolle omaishoitajan vapaan aikana.

Toissa kaudella sosiaali- ja terveysvaliokunta vieraili Juankosken Muuruvedellä perhe-
kodissa, ja viime elokuussa tämä nykyinen sosiaali- ja terveysvaliokunta vieraili perheko-
dissa Kuopiossa. Se, minkä näimme siellä, varmasti elähdytti meitä, ja varmistuimme kaik-
ki siitä, että tämäntyyppistä hoivaa me ikäihmisillemme haluamme. Sen takia on todella
hienoa, että tämä lakiesitys on nyt täällä. Tällä hetkellähän näitä ikäihmisiä on hoidettavi-
na perhehoidossa vain noin 400, ja tämän hallituksen kärkihankkeen tavoitteena on lisätä
ikäihmisten perhehoitoa noin 1 500 henkilöön vuoteen 2020 mennessä. Tuon tavoitteen
saavuttamiseksi hallituksen esitys perhehoitolain muuttamiseksi on aivan välttämätön.
Ikäihmisten perhehoito on sitova tehtävä, minkä vuoksi erityisesti hyvinvointi- ja terveys-
tarkastukset ja riittävä vapaa on turvattava lainsäädännöllä.

Arvoisa puhemies! Nyt tähän perhehoitolakiin tehdyt muutokset ovat ratkaisevan tärkei-
tä ikäihmisten perhehoitajien rekrytoinnin kannalta. Sitova tehtävä toimeksiantosuhtee-
seen perustuen tarvitsee perhehoidon lainsäädännöltä signaalin nimenomaan yhteiskun-
nan tuesta. Tuen myötä turvataan perhehoidon laatua ja voidaan varmistua siitä, että per-
hehoito vastaa ikäihmisen tarpeisiin. Inhimillinen, perhe-elämänä toteutuva hoitomuoto
tuo yhteiskunnallemme huomattavia kustannussäästöjä, joita tulee suunnata ja ohjata myös
perhehoitajien tuen kehittämiseen. 

Arvoisa puhemies! Vielä tässä oikeastaan ainoana asiana, joka ehkä tässä valiokuntakä-
sittelyssä nostattaa oppositiosta halua eriävään mielipiteeseen, on tämä lasten ja nuorten si-
joitusmäärän nostaminen, sen mahdollistaminen, että se määrä on enemmän kuin tällä het-
kellä laissa oleva neljä. Haluan muistuttaa siitä asiasta, että lapsen ja nuoren sijoittaminen
perhehoitoon on lastensuojelun erityisosaamista vaativa prosessi jo tällä hetkellä ja se tu-
lee olemaan sitä myös jatkossa. Sijaisperheen valinta lapselle ja nuorelle on kunnan tehtä-
vä ja päätettävissä jo tällä hetkellä ja myös jatkossa. Perhehoitaja ei voi koskaan päättää,
montako sijoitettua lasta ja nuorta hänen perheeseensä sijoitetaan, niin on jo tällä hetkellä
ja myös tulevaisuudessa. Kunnan tehtävänä on varmistaa yhteistyössä perhehoitajan kans-
sa se, monenko lapsen ja nuoren sijaisperheeksi perheen valmiudet ja kokonaistilanne riit-
tävät, sekä varmistaa, että sijoitus on perheen jokaisen lapsen edun mukainen, jo tällä het-
kellä ja myös tulevaisuudessa.

Arvoisa puhemies! Haluan myös korostaa, että Perhehoitoliitto tämän asian erityisenä
asiantuntijana pitää välttämättömänä perhehoitolain 7 §:n muutosta. Perhehoidon lainsää-
dännön tulee mahdollistaa perhehoidon joustava käyttö liian tiukan rajaamisen sijaan. Per-
hehoidossa olevien henkilöiden maksimimäärän nostaminen kuuteen edistää myös uusien
sijaisperheiden rekrytointia. Me haluamme, että yhä useammat lapset, nuoret, vammaiset
ja ikäihmiset, silloin kun he eivät voi asua omin turvin omissa kodeissaan, saavat mahdol-
lisimman perheenmukaista hoitoa, ja sen takia nämä uudistukset perhehoitolaissa ovat
välttämättömiä.

16.29 Aila Paloniemi kesk: Arvoisa puhemies! Kyllä lapsen etu on ilman muuta se, että
myös pariskunta voi olla kotona päätoimisina perhehoitajina, sijaisvanhempina, se on ai-
van selvä asia. Kunta päättää aina — edelleenkin siis aina — onko perheellä valmiuksia sii-
hen, että voitaisiin sijoittaa jopa kuusi, mutta ilman muuta kunta voi sijoittaa neljä tai vä-
hemmän kuten tähänkin saakka. Kysymyshän on silloin siitä, että kunta voi sijoittaa vä-
hemmän ja maksaa korkeampaa palkkiota. Mutta en minä ymmärrä, mitä pahaa on siinä,
9



Pöytäkirjan asiakohta PTK 69/2016 vp
että päätoimiset kaksi perhehoitajaa saisivat siitä työstä elannon. Kyllä kai me olemme
vaatimassa elantoa muillekin ryhmille, jotka hoitavat arvokasta tehtävää 24/7. Erittäin pal-
jon on lapsilla terapiakäyntejä ja muuta, kuten tuossa puheenvuorossani mainitsin. Silloin
se kahden, myös pariskunnan, mahdollistaminen olla kokopäiväisinä perhehoitajina lasten
kanssa on ilman muuta tärkeätä, ilman muuta hyvä asia, mutta se ei ole välttämätöntä: kun-
nat päättävät, miten sijoitetaan.

16.30 Antti Kurvinen kesk: Arvoisa herra puhemies! Omais- ja perhehoitolainsäädäntöä
on tänään täällä eduskunnassa käsitelty yhtenä pakettina, eri kohtina, mutta nämä ovat sa-
maa kokonaisuutta. Omais- ja perhehoidon kehittäminen on yksi Juha Sipilän hallituksen
kärkitavoitteista sosiaali- ja terveyspolitiikassa. Perhehoito on taloudellisesti edullisempi
vaihtoehto laitoshoidolle, on kysymys sitten lapsista, nuorista tai ikäihmisistä, ja se on
myös inhimillisesti monta kertaa paljon parempi vaihtoehto kuin se, että ihminen elää ja
asuu laitoksessa.

Pidän erittäin positiivisena asiana ja hienona juttuna, että tämä kärkihanke on nyt tällä
tavalla menossa eteenpäin, ja tälle tulee antaa voimakas tuki meiltä edustajilta. On tärkeää,
että jatkossa entistä useampi apua tarvitseva pääsee perhehoidon piiriin, ja sitten kun tätä
kokonaisuutta katsotaan, tätä ikään kuin laitosten ulkopuolella tapahtuvaa sosiaalipuolen
toimintaa, olisi tärkeää, että me löytäisimme ne henkilöt, jotka tekevät sitä omaishoitotyö-
täkin ilman, että he tällä hetkellä saavat mitään yhteiskunnan tukea. Meidän pitää pitää yli
puoluerajojen omais- ja perhehoito korkealla ja auttaa tätä erittäin arvokasta työtä.

16.31 Sari Tanus kd: Arvoisa herra puhemies! Tämä perhehoitolaki on erittäin tärkeä, ja
kaiken kaikkiaan on hyvä, että perhehoito nousee ja se saa ne mahdollisuudet, mitkä se voi
tarjota kodinomaisissa olosuhteissa sekä ikäihmisiä että lapsia hoidettaessa. Tässä edelli-
set puheenvuorot ovat olleet erittäin hyviä, samoin kuin valiokunnassa käyty keskustelu.
Olen nostanut itse monta kertaa esiin sen, että tärkeintä on huomioida se kokonaistilanne,
perhehoidossa olevien hoitoisuus, hoidon vaativuus, samoin kuin perhehoitopaikan olo-
suhteet, eli huomioida nimenomaan kokonaistilanne. Näen, että on erittäin hyvä tämä mah-
dollisuus nostaa hoidettavien määrä kuuteen silloin, kun kaksi on hoitamassa perheessä.

Kaiken kaikkiaan tämä on hoitomuoto, mikä toivon mukaan tulee lisääntymään, ja toi-
von mukaan myös perhehoitajien hyvinvointiin kiinnitetään riittävästi huomiota. Terveh-
din tätä muutosta ilolla.

Yleiskeskustelu päättyi ja asian käsittely keskeytettiin.
10


