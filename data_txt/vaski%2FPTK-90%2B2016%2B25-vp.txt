















































DEM979C.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

25. Hallituksen esitys eduskunnalle laiksi eläkkeensaajan  asumistuesta annetun lain 54 §:n 
muuttamisesta

Hallituksen esitys HE 152/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 25. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

21.29 Anneli Kiljunen sd: Arvoisa rouva puhemies! Tässä on vähän oikeastaan jatkoa
viime syksyn lainsäädäntöesitykseen, että eläkkeensaajan asumistukeen liittyvien lämmi-
tys-, vesi- ja kunnossapitokustannuksien ja näiden keskimääräisten asumismenojen ja
enimmäisasumismenojen jäädyttämistä jatketaan sitten myös eteenpäin. Emme voi hyväk-
syä, että eläkkeensaajan asumistukea tullaan näiltä osin leikkaamaan, varsinkin kun me tie-
dämme, että eläkeläisiin kohdistuu myös muita leikkauksia, kuten edellä keskustelussa ol-
leet kansaneläkeindeksiin sidotut etuudet ja lääkekorvausten tason lasku, matkakorvaus-
ten omavastuiden nostaminen ja tämä asiakasmaksujen 30 prosentin nousu ja niin edel-
leen. Elikkä tässä voi todeta sen, että eläkkeensaajiin ja sairaisiin ikääntyneihin ihmisiin
kumuloituvat kaikki leikkaukset jälleen. Senkin takia olisimme ehdottomasti toivoneet,
että tästäkin oltaisiin voitu tehdä vaikutusarviointi, jonka pohjalta me sitten tietäisimme,
mitenkä on eläkkeensaajien kokonaistilanne, ja muun muassa tältäkin osin voitaisiin pa-
remmilla perusteilla päätöksiä tehdä. Emme voi siis hyväksyä esitystä eläkkeensaajan asu-
mistuesta.

21.30 Merja Mäkisalo-Ropponen sd: Arvoisa puhemies! Tämä esitys yhdessä muiden
eläkeläisiin kohdistuvien leikkausesitysten kanssa lisää eläkeläisköyhyyttä ja myös syven-
tää sitä. Kaikkein heikoimmassa asemassa olevien toimeentuloon kohdistuvia säästöjä on
mahdotonta hyväksyä. Jo nyt meillä on paljon ikäihmisiä, jotka kertovat minulle, että he
joutuvat miettimään joka kuukausi, ostavatko kaupasta ruokaa vai apteekista lääkkeitä.
Näiden ihmisten määrä jatkaa kasvamistaan näiden päätösten johdosta.

21.31 Ilmari Nurminen sd: Arvoisa rouva puhemies! Itsekin olen samaa mieltä edellä ol-
leiden edustajien kanssa, että tätä leikkausta ei voi hyväksyä, koska se kohdistuu jälleen
hyvin pienituloisiin ihmisiin. Ylipäätänsä eläkkeensaajan asumistukea saavat jo ennestään
hyvin pienituloiset ja usein kaupungeissa vuokralla asuvat ikääntyneet.

Ehkä ongelmallisen tästäkin heikennyksestä tekee se, että eläkeläisköyhyys on todelli-
nen ongelma Suomessa, ja luulen, että täällä ei ole ehkä niin hyväksytty sitä tosiasiaa, että
 Tarkistettu
4.0



Pöytäkirjan asiakohta PTK 90/2016 vp
sille ongelmalle pitäisi tehdä jotain, koska jatkuvasti tulee heikennyksiä, jotka ennestään
vain heikentävät näiden tiettyjen ihmisten asemaa. Ja kuten edustaja Mäkisalo-Ropponen-
kin toi esille, niin asiakasmaksujen korotukset, isot ja merkittävät lääkekorvausten heiken-
nykset, Kela-maksujen nostot ja sitten tulojen useissa tapauksissa jopa laskeminen lisäävät
tätä eläkeläisköyhyyttä. Itse myös olisin perännyt hallitukselta näiden leikkausten koko-
naisvaikutuksia ensinnäkin näihin ikääntyviin ihmisiin, koska luulen, että ne heikentävät
hyvin merkittävästi näiden ihmisten asemaa.

21.33 Matti Semi vas: Arvoisa rouva puhemies! Meillä vasemmistoryhmässäkin on käy-
ty keskustelua näistä asioista ja nähty tämä suoraan sinä hallituksen oikeistolaisena linja-
na, että köyhiä ruvetaan kyykyttämään. Tässä on yksi pahimpia esimerkkejä, mitenkä se
tehdään. Vanhuksilta, joilla muutenkin on jo hankala elämäntilanne, viedään asumistukien
myötä lisää rahaa pois ja heidän asemaansa vaikeutetaan. Minä tunnen hirmu paljon ihmi-
siä, vanhuksia, joiden luona olen käynyt kylässä, ja he kertovat siitä, mitenkä vaikealta tun-
tuu, kun rahat tuntuvat koko ajan loppuvan ja normaalielämiseen, mihinkään semmoiseen,
mitä voisi itselleen jotakin pienempää hommata, eivät rahat riitä. Ollaan koko ajan riippu-
vaisia siitä, miten toimeentulotuesta tai muualta saadaan rahaa. Tämä ei ole ollenkaan sem-
moinen ratkaisu, mitä me kannatamme ollenkaan tässä, ja tulemme vastustamaan tätä esi-
tystä, mitä hallitus on pohjannut tähän.

21.34 Krista Mikkonen vihr: Arvoisa rouva puhemies! Edustaja Nurminen nosti tässä
esiin tärkeän asian elikkä tämän eläkeläisköyhyyden. Minä luulen, että tämä on asia, mitä
me emme ole ehkä vielä tarpeeksi hyvin ymmärtäneet. Me olemme ajatelleet usein, että ai-
empina vuosikymmeninä meillä oli paljonkin pienituloisia eläkeläisiä. Nyt sitten tulevai-
suudessa meidän eläkeläiset ovat tulotasoltaan hyvinkin heterogeeninen joukko ja siellä on
itse asiassa aika paljon myös hyvin toimeentulevia, mutta samanaikaisesti meillä tulee tu-
levaisuudessa olemaan äärimmäisen paljon hyvin pienituloisia eläkeläisiä johtuen esimer-
kiksi siitä, että monen työura on jäänyt hyvin lyhyeksi tai hyvin pirstaloituneeksi eikä elä-
kettä ole kertynyt.

Sen takia olisi äärimmäisen tärkeää, että näistä erilaisista leikkauksista, mitkä nyt koh-
distuvat monelta eri suunnalta eläkeläisiin, tehtäisiin semmoinen kokonaisarvio, minkä pe-
rusteella pystyttäisiin katsomaan, minkälaisiin eläkeläisiin nämä säästöt kaikkein eniten
kohdentuvat. Sen tietysti pystyy nyt tälleen arvioimaankin vähän vain perustuen näihinkin
esityksiin, mitä tänään on ollut, että kyllähän ne kohdistuvat niihin kaikkein pienituloisim-
piin. Meillä tulee olemaan lisääntynyt joukko köyhyysrajan alapuolella eläviä eläkeläisiä,
ja tämä on kyllä asia, mistä meidän kaikkien olisi syytä huolestua ja todellakin tehdä sel-
laista eläkeläispolitiikkaa, mikä kohdistuu ennen kaikkea kaikkein pienituloisimpiin, ja
huolehtia siitä, että jokaisella eläkeläisellä on mahdollisuus elää ihmisarvoista vanhuutta ja
tulot riittävät siihen.

Keskustelu päättyi.

Asia lähetettiin sosiaali- ja terveysvaliokuntaan.
2


