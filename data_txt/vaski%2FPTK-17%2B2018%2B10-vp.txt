















































DEMFD73.tmp.xml


Pöytäkirjan asiakohta PTK 17/2018 vp
Pöytäkirjan asiakohta 

PTK 17/2018 vp

Täysistunto

Tiistai 6.3.2018 klo 14.02—16.37

10. Hallituksen esitys eduskunnalle yksityistielaiksi ja eräiksi siihen liittyviksi laeiksi anne-
tun hallituksen esityksen (HE 147/2017 vp) täydentämisestä

Hallituksen esitys HE 11/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään liikenne- ja
viestintävaliokuntaan, jolle perustuslakivaliokunnan, hallintovaliokunnan, maa- ja metsä-
talousvaliokunnan ja ympäristövaliokunnan on annettava lausunto.

Keskustelu

16.00 Markku Pakkanen kesk: Arvoisa herra puhemies! Tässä on eduskunnalla nyt kes-
kustelussa uusi yksityistielaki. Suomessa tapahtuu maakuntauudistus, ja yksityisteiden
hoito alistetaan maakuntien alle, ja tätä suuntausta varten tämä lakiesitys on nytten tehty.

Hyvä kysymys, joka varmaan tässä salissa ja varmaan tuolla valiokunnissakin on edus-
tajien hyvä esittää itselleen tai ainakin kavereilleen, on, että mikä se yksityistie varsinai-
sesti on. Uskon niin, että monikaan suomalainen ei tunnista liikkuessaan tuolla maanteillä,
että ajelee kenties yksityisteillä. Kaiken kaikkiaan Suomessahan on yksityisteitä noin
360 000 kilometriä, ja se on 80 prosenttia tieverkostosta. Se koskettaa meitä kaikkia. Ihmi-
sillä on usein sellainen harhakäsitys siitä, että mikä se yksityistie kaiken kaikkiaan on. Yk-
sityisteiden varsiltahan lähtee valtava määrä esimerkiksi raaka-aineita teollisuudelle, niin
metsäteollisuuden, biotalouden kuin elintarviketeollisuuden tuotteet kulkevat alkumatkan
useimmiten juuri yksityisteitä pitkin. Ja juuri siksi tämä yksityistielaki on syytä päivittää
tälle vuosituhannelle. Se taitaa olla viime vuosisadan aikainen laki, mikä kaipaa monelta
osin päivitystä.

Ammattimainen hoito tiekunnilla, joita ne tänä päivänä ovat, on saanut hyvän vastaan-
oton, ja nyt tässä tulevassa lakiesityksessä korostetaan sitä ammattimaisen hoidon tärkeyt-
tä.

Nyt vielä toivonkin, kun viime viikolla parlamentaarinen työryhmä sai oman työnsä val-
miiksi, että tämän työn innoittamana tällainen parlamentaarinen näkemys löytyisi myös tä-
hän yksityisteiden lakiuudistuksen taustalle.

16.02 Hannu Hoskonen kesk: Arvoisa rouva puhemies! Yksityistiet ovat tärkeä osa suo-
malaista yhteiskuntaa, ja yksityistieasiat tunnetusti herättävät valtavasti mielenkiintoa ja
joskus nostavat vähän turhaankin ihmisten verenpaineita.

Yksityisteiden hallinto on järjestetty yksityistiehoitokuntien kautta niin, että yksityistie-
hoitokunta voi päättää asioista tiealuetta koskien kohtuullisen vapaasti. Sillä on oikeus
 Tarkistettu
4.1



Pöytäkirjan asiakohta PTK 17/2018 vp
hankkia ja saada jonkun verran avustuksia yhteiskunnan rahoista. Tässä asiassa Suomessa
on pieni harhakäsitys: se, että yhteiskunta avustaisi yksityisteitä. Se summa, mikä yksityis-
teille tulee vuosittain yhteiskunnan potista valtion budjetin kautta ja jonkun verran kuntien
talousarvioiden kautta, on hyvin, hyvin pieni. Tosiasiassa yksityistiet avustavat valtiota
suurilla summilla, koska kaikkien niiden tiehoitolaskujen ja toimenpiteiden, mitä yksityis-
teillä tehdään, yhteydessä laskussa on tietysti arvonlisävero, ja tämä arvonlisävero on mon-
ta, monta kertaa suurempi kuin yksityistieavustukset koskaan ovat olleet. Ja toinen myytti,
joka näistä yksityisteistä on tässä maassa vallalla, on se, että yksityisteitä olisi pohjoisessa
ja itäisessä Suomessa, Metsä-Suomessa, enemmän. Tosiasiassa yksityisteiden avustuksis-
ta suurin osa tulee tänne Uudellemaalle. Täällä nämä pienet tiet, joiden varrella on paljon
asutusta, kuuluvat tämän lain piiriin, tietenkin, ja ne ovat niitä suurimpia avustusten saajia.
Tämä on syytä sanoa jo tässä hyväksi aluksi.

Mutta joka tapauksessa tärkeää on muistaa, kun yksityistielakia muutetaan ja ollaan nyt
virittämässä tämän päivän vaatimusten mukaiseksi, se, että tiehoitokuntien asema on edel-
leen turvattu. Ja toinen asia sitten: Näihin tieasioihin, kuten tiedämme, liittyy aika paljon
erilaisia eriäviä mielipiteitä, suoranaisia riitoja, ja näiden tieriitojen ratkaisumenettely on
tähän asti ollut kuntien tielautakunnilla tai sitten esimerkiksi kunnanhallituksen alle perus-
tetuilla eräänlaisilla toimielimillä, jotka ovat ratkaisseet näitä ihmisten valituksia koskien
yksityisteitä. Totta kai näiden lautakuntien valituksien jälkeen on mahdollisuus päästä sit-
ten [Puhemies: Aika!] oikeusasteisiin... — Jatkan hetken kuluttua toisessa puheenvuoros-
sa.

16.04 Katja Taimela sd: Arvoisa rouva puhemies! Tässä esityksessä ehdotetaan täyden-
nettäväksi hallituksen esitystä yksityistielaiksi ja eräiksi siihen liittyviksi laeiksi. Alkupe-
räisessä esityksessä ehdotettiin, että yksityistielaki tulisi voimaan vuoden 2020 alusta maa-
kuntauudistuksen aikataulusta johtuen. Yksityistielakiehdotuksen liitynnät maakuntauu-
distukseen ovat kuitenkin vähäiset, näin on arvioitu, ja tämän vuoksi nyt ehdotetaan, että
lait tulisivat voimaan jo vuoden 2019 alusta. Näin ollen päästäisiin myös käsittelemään tätä
koko lakipakettia valiokuntatyössä uudelleen tai jatkettaisiin sen käsittelyä.

Alkuperäisessä esityksessä ehdotettiin, että lakkautettavien kuntien tielautakuntien teh-
tävät siirrettäisiin kunnan kadunpitovelvollisuuden arviointiin, tiekunnan kokouksen kool-
le kutsumiseen ja hallintopakkokeinojen käyttämiseen liittyen maakuntauudistuksen yh-
teydessä perustettavalle valtion lupa- ja valvontavirastolle. Tässä esityksessä nyt ehdote-
taan, että tielautakuntien tehtävät hoidettaisiin vuoden 2019 ajan elinkeino-, liikenne- ja
ympäristökeskuksissa elikkä tuttavallisemmin tässä talossa ely-keskuksissa.

Esitys liittyy siis lokakuussa lähetekeskustelussa olleeseen yksityistielain uudistami-
seen, johon lausuntokierroksella ei erityistä kritiikkiä tullut oikeastaan ollenkaan. LVM
perustelee tätä täydennystä sillä, ettei yksityistielailla ole kovin paljoa kosketuspintaa maa-
kuntauudistukseen. Kuitenkin se, että alkuperäisestä suunnitelmasta poiketaan, tuo taval-
laan, kun olemme itsellemme rehellisiä, moninkertaisen lainsäädäntötyön ja ely-keskusten
lisätyön tullessaan. Ja tuo kaikki siis tulee siitä, että nyt sitten vuodella aikaistetaan. Mutta
siis avoimin mielin jatketaan tästä aiheesta valiokuntatyössä, nykyinen yksityistielaki kun
on vuodelta 1963, ja uskallan väittää, että varmasti tämän ikäinen laki on myös uudistami-
sen tarpeessa liittyen niihinkin haasteisiin, [Puhemies koputtaa] joihin tässä viitattiin kah-
dessa edeltävässä puheenvuorossa.
2



Pöytäkirjan asiakohta PTK 17/2018 vp
16.06 Juha Pylväs kesk: Arvoisa puhemies! Tämä yksityistielaki on varsin hyvä laki, ja
tämä lakitäydennys vain nopeuttaa niitä yksityistielain monia hyviä puolia, jotka on syytä
saada mahdollisimman pian voimaan. Käytännössä tämä täydennysesitys nopeuttaa tämän
lain voimaantuloa ja siirtää näitä maakunnalle kaavailtuja tehtäviä ely-keskuksille ennen
maakuntien voimaantuloa.

Ely-keskuksille ollaan myös siirtämässä kunnista lakkautettavien tielautakuntien tehtä-
vät. Tässä yhteydessä olisin kyllä pohtinut myös sitä vaihtoehtoa, joka oli myös aiemmissa
luonnoksissa, että tämä valitus- ja sovitteluelin olisi myös maakunnallinen valitus- ja so-
vitteluelin, elikkä olisi ollut mahdollisuus maakunnalla tämmöinen elin perustaa, niin tästä
olisi tämä oikeusprosessi jäänyt pois, mutta tätä tässä esityksessä ei ole. Olisin toivonut tie-
tenkin senkin olevan tässä mukana. Hyvä laki sinänsä, mutta pienellä viilauksella aina en-
tistä parempi.

16.07 Eeva-Maria Maijala kesk: Arvoisa puhemies! Tämä täydennyslaki yksityistie-
asioista on todella tervetullut ja odotettu. Kentällä, jossa ollaan tämän yksityistielain kans-
sa tekemisissä kunnissa, tätä lakia odotetaan todella paljon. Ei ole montaa päivää aikaa,
kun minuun viimeksi yhdestä lappilaisesta kunnasta otettiin yhteyttä, että onko tosi, että
tämä laki ei nytten toteudukaan. Sain onneksi rauhoitettua hänet, että kyllä se laki nytten
viedään läpi, koska he kaikki olivat jo valmistautuneet siihen, että ensi vuoden alusta tämä
laki on voimassa.

Kun yleensä ottaen maakuntahallintopuolella on meneillään paljon muutosesityksiä,
niin ei varmasti ketään haittaa se, että tämä laki nyt sitten tulee jo maakuntatasolle hoidet-
tavaksi, sillä hyvin todennäköistä on se, että ne henkilöt, jotka nyt ottavat nämä asiat ely-
keskustasolla hoidettavakseen, ovat sitten niitä henkilöitä, jotka hoitavat niitä jatkossa
maakuntahallinnossakin tämän jälkeen. Elikkä se ei ollenkaan tule varmastikaan tätä ko-
konaisuutta sekoittamaan.

Elikkä näillä asioilla eteenpäin. Tärkeää koko tämän yksityistielain puolella on se, että
varmistetaan se pieni rahoitusasia, mikä on mahdollista yksityisteille jatkossakin jakaa.
Koko lakihan on kokonaisuus, jossa viedään eteenpäin näitä yksityistieasioita.

Yksityistielain puolesta vielä sen verran, että kysehän on aika pienistä rahasummista —
12, vai oliko se 13, miljoonaa euroa vuodessa. Mutta nämä ovat äärettömän tärkeitä raha-
summia tämänkin jälkeen näille yksityisteille.

16.09 Markku Pakkanen kesk: Arvoisa rouva puhemies! Vielä haluaisin palata parla-
mentaarisen työryhmän lopputulokseen. Siinähän ei sinällänsä puututtu tähän yksityistie-
asiaan, mutta ajatus siitä, että kuitenkin budjettipohjaisesti perusväylänpitoon Suomessa
parlamentaarisesti nyt sitouduttiin miljardiluokan rahoituksella, on hyvä. Toivoisinkin,
että sieltä työryhmän työn perusteella löytyisi sellainen hyvä henki, jolla yksityistierahoi-
tuskin pystyttäisiin Suomessa turvaamaan ja sitä perustasoa nostamaan, niin kuin tuossa
edellä kuultiin. Edustaja Maijala kertoi, että valtion yksityistieavustusrahat ovat noin 13
miljoonaa vuositasolla. Se on todella pieni summa rahaa, mitä valtio käyttää, koska tosiaan
niitä on satojatuhansia kilometrejä. Kunnathan tänä päivänä vielä monilta osin tukevat yk-
sityisteitä, on pääsääntöisesti tiehoitokunnat, tai omistajathan maksavat ne kulut. Ja tiet
ovat meillä kaikilla käytössä, niin että se on siinä mielessä erittäin edullista väylärahoitus-
ta. Toivoisin, että tähän saataisiin tasokorotusta.
3



Pöytäkirjan asiakohta PTK 17/2018 vp
Maakunnat tulevat tulevaisuudessa vastaamaan yksityisteiden hallinnosta, ja siinä mie-
lessä poliittinen päätöksenteko pääsee siihen vaikuttamaan. Toivoisinkin, että tämä yhteis-
kunnan tarjoama tuki, mikä on, tavalla tai toisella korvamerkittäisiin sinne maakuntiin.
Nämä rahat, mitkä kuuluvat yksityisteille, tulisi myös kohdentaa sinne väylille, koska ko-
vin helposti ne rahat sieltä menevät joihinkin muihin, myös tärkeisiin, kohteisiin, mutta itse
pidän tätä yksityistierahoituksen turvaamista ihan ensiarvoisen tärkeänä asiana.

16.11 Hannu Hoskonen kesk: Arvoisa rouva puhemies! Vielä muutama huomio tästä yk-
sityisteiden tärkeydestä. Kuten sanottu, se 360 000 kilometriä yksityisteitä, mitä Suomes-
sa on, on äärimmäisen tärkeä liikenneväylä Suomen tulevaisuuden kannalta. Ensinnäkin
tämä tällä hetkellä tapahtuva valtava ja erittäin positiivinen metsienkäytön lisääntyminen
ja sen tuoma lisätyö tähän maahan — kansantalouden nousemisessa laman suosta yhtenä
tärkeänä osana on metsätalous — ja kaikki metsätoimintahan tapahtuu yksityisteiden kaut-
ta. Joka ainut puumotti, mikä metsästä lähtee, käytännöllisesti katsoen tulee yksityisteille
ensin ja sen jälkeen vasta yleisille teille. Sen takia on aika onnetonta tavallaan, että tässä
maassa ei ole tätä asiaa kovin vahvasti tunnustettu.

Aikoinaan kun 95 Euroopan unioniin liityimme ja siihen liittyvään lainsäädäntöön
aloimme tottua, direktiiveihin sun muihin, siitä asti on tämä yksityisteiden avustus, joka
valtion kassasta on saatu, pienentynyt vuosi vuodelta. Nykyisinhän siitä ei saa enää hoito-
avustuksia ollenkaan, vaan kysymys on peruskorjauksesta. Että voisi sanoa, että pitäisikö
tässä asiassa nyt palata oikeastaan juurille ja todeta, että valtio voisi pikkusen antaa sitä ra-
haa sillä keinoin, että myös tienhoitoon saisi rahoitusta, koska tänä päivänä se peruskorja-
ushan tulee vain kovin kovin harvoin, ehkä 15 vuoden välein, ja se tienhoito on oikeastaan
se suurempi menoerä, kun katsoo sen tien historiaa.

Sen takia toivoisin, että tämän lain valiokuntakäsittelyssä nostettaisiin terävästi esille
tämä teiden hoidon ja kunnon tärkeys, koska kaikki me tiedämme, että tänäpänä metsäte-
ollisuuden ja kuljetusten vaatimukset ovat aiheuttaneet sen, että akselipainot ovat nousseet
valtavasti. Ne rekat, mitkä Suomen teillä kulkivat vielä 60- ja 70-luvuilla, olivat todella
pieniä, kevyitä rekkoja. Tänä päivänä ne ovat valtavia, valtavia. Koko ajan akselipainot
nousevat, ja se, että tiellä voi tulla vastaan talvisaikaan 70—80 tonnin rekka, joka todella
on valtava laiva, asettaa erittäin kovat vaatimukset teiden rungoille varsinkin kesäaikaan. 

Toivoisin, että tässä asiassa vihdoin ja viimein päästäisiin sellaiseen näkemykseen myös
täällä eduskunnassa, että näitä yksityisteitä kannattaa hieman tukea ja sitä kautta myös var-
mistaa se, että tätä jokaiselle meille niin tärkeää jokamiehenoikeuttakin voitaisiin harjoit-
taa niin, että jokainen tienkäyttäjä voisi sanoa, että minunkin verorahoistani muutama sent-
ti on tälle tielle ehkä tullut ja siten voin hyvällä omalla tunnolla tätä tietä pitkin ajaa.

Itse kuulun kahteenkin tienhoitokuntaan jäsenenä ja olen murheellinen siitä, että mo-
lemmissa tapauksissa maanomistajille on jäänyt näiden teiden hoidon kustantaminen, ja
teiden käyttö maanomistajien osalta on hyvin vähäistä. Voi sanoa, että niiden kahden tien
osalta tieosakkaiden käyttö tälle tielle edustaa noin yhtä prosenttia ja 99 prosenttia on sit-
ten näitä jokamiehenoikeuteen perustuvia käyttöjä. Valtiolta emme käytännössä saa sille
tielle yhtään mitään. Kunta antaa pienen avustuksen joka vuosi. Se on todella pieni, muu-
tama sata euroa. Loput maksavat maanomistajat itse. Maanomistajien tienkäyttö siellä on
lähinnä metsätalouskäyttöä ja hieman kesämökkikäyttöä, ja se on todella vähäistä. Ne ovat
läpikulkuteitä käytännössä molemmat, ja se aiheuttaa erittäin suuren rasituksen.
4



Pöytäkirjan asiakohta PTK 17/2018 vp
Pitää muistaa myös, että yksityistielakiinhan sisältyy myös vastuu. Tie on pidettävä sii-
nä kunnossa, että se on turvallinen liikennöidä. Jos tiellä sattuu joku onnettomuus, joka
johtuu tien huonosta kunnosta, siinäpä tienhoitokunta on vastuussa sitten, mitä tapahtuu.
Kuka sen maksaa? Siinä voi rikosoikeudelliseen vastuuseen joutua, jos vaikka siltarumpu
on pettänyt ja joku yön pimeydessä ajaa siihen, särkee autonsa ja pahimmillaan itsensä. Sii-
nä hyvin äkkiä lähdetään käymään käräjiä, kuka tämän lystin maksaa, ja ihan varmasti jou-
tuu syylliseksi sitten tiehoitokunta siitä, kun tie on tässä kunnossa, koska se on yleinen. Sitä
ei voi tietä panna umpeen eikä puomia tielle, kun siihen on valtionavustusta saatu.

Lopuksi, arvoisa rouva puhemies, vielä yksi asia:
Kun nämä riidanratkaisuasiathan kuuluvat myös yksityisteille ja totta kai tieasiat, kalas-

tusasiat ja monet muut tällaiset kuumat asiat, metsästys mukaan lukien, aiheuttavat aina
erittäin korkeita verenpaineita eri kokouksissa ja sitten tulee turhia valituksia — valittajan
mielestä äärimmäisen tärkeitä valituksia — niin toivoisin, että valiokunta yhdessä minis-
teriön kanssa pohtii vielä sitä, että tässä tieriitojen ratkaisussa päästäisiin uuden maakunta-
hallinnon myötä sellaiseen menettelyyn, että tulisivat tämmöiset maakunnalliset toimieli-
met, jotka ratkaisevat tämän asian niin, että tarvittaisiin mahdollisimman vähän oikeuden-
käyntejä. Moni valittajahan, kun saa ratkaisun joltakin tielautakunnalta, monesti tyytyy sii-
hen, mutta totta kai senkin jälkeen on vielä hallinto-oikeustie olemassa. Se olisi maailman
halvin oikeudenkäyttömenetelmä, ja sen jälkeen, jos sitten valittaja olisi vielä tyytymätön
siihen tielautakunnan tai vaikka maakunnallisen oikeudenkäyttöelimen ratkaisuun, hän
voisi tietenkin mennä hallinto-oikeuskierrokselle, jos niin asiakseen katsoo.

Tämä entinen kuntien tielautakuntamenettely oli erittäin hyvä, erittäin toimiva, ja ennen
kaikkea tällaisessa valtion taloustilanteessa, kun katsotaan lopputulosta, erittäin edullinen.
Jos katsotaan, mitä juristit laskuttavat, jos rupeavat asioita hoitamaan, niin siellä ei alle tu-
hannen euron laskuja tietääkseni kukaan ole vielä kirjoittanut. Mutta kun kunnan tielauta-
kunta kokoontuu, niin ainut kustannus käytännössä on muutamien kymmenien eurojen ki-
lometrilasku per kokous ja sitten kokouspalkkio, joka harvemmin ylittää 100:a euroa per
lautakunnan jäsen. Sen halvempaa oikeudenkäyttöjärjestelmää ei tässä maassa ole, ja on
erittäin toimiva.

Toivon, että valiokunta ottaa tämän vakavasti ja yhdessä ministeriön kanssa tätä asiaa
vielä pohtii yhden kerran, koska se on mielestäni pohdinnan arvoinen asia.

16.17 Markku Eestilä kok: Arvoisa puhemies! Yksityistiet äkkiä tuovat mieleen, että ky-
symyksessä on joku pieni asia. Sitä suinkaan tämä hallituksen esitys ei ole, sillä yksityis-
tiet kuuluvat oleellisena osana suomalaiseen infrajärjestelmään. Niin kuin edustaja Hosko-
nen totesi, oman muistini mukaan niitä on tarkasti 358 000 kilometriä, ja meidän metsäte-
ollisuuden puuhuolto hyvin pitkälle perustuu niihin. Eli ne saattavat olla pieniä teitä, mutta
niitten strateginen merkitys on erittäin suuri.

Mitä tulee niitten peruskorjaukseen, edellisellä eduskuntakaudellahan täällä korjausvel-
katyöryhmä teki erinomaista työtä ja päätyi sitten siihen, mihin päätyi, ja sehän sitten tuli-
kin seuraavan hallituksen ohjelmaan. Eli me pistimme 600 miljoonaa peruskorjauksiin ja
korjausvelan taittamiseen ja vielä vähän näistä kehittämishankkeista, 364 miljoonaa. Eli
tuli aika iso ylimääräinen panostus entiseen verrattuna, ja sehän näkyi myös yksityisteitten
avustuksissa: 30 miljoonaa tuli kolmelle vuodelle eli 10 miljoonaa per vuosi. Että jotakin
hyvää on saatu aikaan, ja tässä nähtiin, mikä merkitys loppujen lopuksi oli sillä parlamen-
taarisella korjausvelkatyöryhmällä — se teki erinomaista työtä.
5



Pöytäkirjan asiakohta PTK 17/2018 vp
Mutta haluaisin vielä, arvoisa puhemies, tuoda puheenvuorossa sen esille, että nämä yk-
sityistietkin ovat menneet aika huonoon kuntoon. Kuten edustaja Hoskonen ja muutkin
täällä totesivat, ajoneuvot tänä päivänä ovat isoja, ne ovat painavia, ne tarvitsevat pitävän
alustan. Näin erään tutkimuksen, jossa oli arvioitu, mikä tämä korjausvelka on loppujen lo-
puksi yksityisteillä, ja yllätys yllätys, näiden peruskorjausten, siltojen ja siltarumpujen hin-
ta oli yhteensä 500 miljoonaa, mitä pitäisi investoida ja laittaa kuntoon. Eli sanoisin näin,
että jos joskus on arvioitu ja arvosteltu siltarumpupoliitikkoja, niiden aika ei kyllä ole ohi,
päinvastoin: heille on suuri sosiaalinen tilaus suomalaisessa yhteiskunnassa.

16.19 Eeva-Maria Maijala kesk: Arvoisa puhemies! Kunnista on tullut kahdenlaista pa-
lautetta siitä, pidetäänkö kunnissa tielautakunnat vai siirretäänkö sitten nämä tehtävät ely-
keskukselle, jatkossa mahdollisesti maakuntatasolle ohjattavaksi. Sehän on tosi, että kun se
on lähellä hoidettavana, niin silloin päätös tehdään todellakin lähellä ja päästään hyvin hel-
posti myöskin sovittelemaan tuttujen henkilöitten kanssa, mutta tämä usein tuo myöskin
ongelmia. Nyt kun olen kuunnellut kahdenlaisia palautteita tästä, niin kyllä minä kokonai-
suudessaan olen tullut kuitenkin siihen tulokseen, että on parempi, että tämä siirtyypi sit-
ten ely-keskukseen, jatkossa maakuntatasolle hoidettavaksi sen takia, että monissakin kun-
nissa niitä tapauksia on hyvin vähän elikkä nämä yksittäiset tapaukset sitten suhteessa työl-
listävät tätä kunnan virkamiestä aika paljon ja monestikin on tilanne se, että tavallinen vir-
kamieskin joutuu neuvottelemaan ja keskustelemaan tuttujen henkilöitten kanssa, niin että
siinä voi olla myöskin vaikea tehdä semmoinen järkevä ratkaisu eikä se ole mikään kiva ti-
lanne hoitaa sitä asiaa.

Tärkeintä kuitenkin minusta on se, että jatkossa, kun tämä siirtyy maakuntatasolle, siis
ensin ely-tasolle, koulutukseen satsattaisiin niin, että tulisi tämä asia kunnolla hoidettavak-
si ja saataisiin todella ammattilaisia hoitamaan tätä asiaa. Nyt kun meillä tuleepi henkilöi-
tä, jotka hoitavat useita tapauksia vuoden aikana, niin sen jälkeen se olisi joustavaa ja su-
juvaa eikä sitten tulisi tämmöistä ylimääräistä raskasta oikeusprosessikokonaisuutta, sillä
siihen ei saa missään nimessä päästää tätä asiaa.

16.21 Markku Pakkanen kesk: Arvoisa herra puhemies! Edustaja Eestilä nosti hyvin
tuon siltarumpupolitiikan, ja itse tunnustan olevani vahvasti siltarumpupoliitikko silloin,
kun on kyse tieasioista ja väyläinvestoinneista. Tuo 500 miljoonaa, mitä korjausvelkaa on,
sehän on kutakuinkin 20 prosenttia suomalaisten teiden korjausvelasta. Siinä mielessä
tämä parlamentaarisen työryhmän lopputulos on tärkeä huomioida, että kun tulevaisuudes-
sa korjausvelkaa pyritään sillä 300 miljoonan lisärahoituksella lyhentämään, niin on arvi-
oitu tämän päivän tilanteen mukaan, että se veisi noin 12 vuotta, että se 2,5 miljardia saa-
daan taitettua, mikäli tilanne säilyy tällaisena ja tulevatkin hallituksetkin sitoutuvat tähän
hyvään tie- ja väyläpolitiikkaan, mitä Sipilän hallitus on kiistatta kyllä tehnyt, koska tämä-
hän on selvästi perustienpitoon satsannut rahaa ja korjausvelkarahaa ja myös yksityistei-
hin on laitettu se ylimääräinen 30 miljoonaa, mikä on ollut tärkeä raha. Toivottavasti täl-
laista henkeä ja asennetta löytyy tuleviltakin hallituksilta Suomessa ja saadaan perusväy-
länpito sille kuuluvalle tasolle. Se on erittäin tärkeä elinkeinojen kohdalta ja metsäteolli-
suuden tilanteessa erityisesti, nyt kun Suomessa puu kasvaa hyvin ja kauppa käy. Toivot-
tavasti silläkin perusteella tälle löytyisi sellaista myönteistä asennetta. Tämähän on elin-
voimakysymys koko Suomessa, ja pitäisin hienona, jos erityisesti tuolla kotiseudullani
6



Pöytäkirjan asiakohta PTK 17/2018 vp
Kaakkois-Suomessa, missä metsäteollisuuden osuus on muutenkin tärkeä, tämä yksityis-
tierahoitusasia saataisiin tulevinakin vuosina hyvin pidettyä nykytasolla.

16.23 Hannu Hoskonen kesk: Arvoisa rouva puhemies! Vielä yksi asia jäi sanomatta, ja
se on se, että kun yksityisteitä on Suomessa paljon, sellaisiakin teitä, jotka eivät ole järjes-
täytyneet, tämän lain myötä käytännössä käy niin, että jokaisen yksityistien kannattaa jär-
jestäytyä, koska jos meinaa joitakin avustuksia saada yhteiskunnalta tien hoitoon, kunnos-
sapitoon tai muuhun vastaavaan, niin silloin se kyllä käytännössä tarkoittaa, että tiekunnan
pitää olla järjestäytynyt.

Mutta edelleen vielä tästä riidanratkaisumenettelystä, joka yksityisteiden päätöksiä kos-
kee: Siinä asiassa todella toivon, että pysyttäisiin kuntien ylläpitämän tielautakuntamenet-
telyn jälkeen uudessa maakuntahallinnossa siinä, että saataisiin vaikka tällaiset maakun-
nalliset riidanratkaisuelimet. Jos maakunnan pinta-ala on iso, esimerkiksi vaikka Lapissa,
niin siellähän voisi olla eri kunnissa muutama — kaksi, kolme, jopa neljä — näitä erilaisia
lautakuntia, jotka toimisivat tavallaan itsenäisinä toimieliminä. Mutta tietenkin senkin jäl-
keen, jos vääryyttä kärsinyt henkilö kokee vielä, että hänen asiansa ei ole riittävän hyvin
tullut ratkaistuksi tässä maakunnallisessa toimielimessä, hän totta kai voisi mennä tuo-
mioistuimeen valittamaan. Mutta tällaisissa menettelyissä, mitä tiedän kotikunnassani näi-
tä ratkaisuja tehdyn, tielautakunnan ratkaisut ovat lähes poikkeuksetta sellaisia — uskallan
sanoa, että 95-prosenttisesti — että valittavat osapuolet ovat tyytyneet tielautakunnan rat-
kaisuun eikä ole tarvittu kalliita oikeudenkäyntejä sen jälkeen. Kuten vanha juristi eläk-
keelle jäädessään totesi eräässä puheenvuorossa, kun häneltä kysyttiin, että missä oikeu-
dessa ne riidat parhaiten ratkaistaan, ja jokainen järkevä ihminen sen tietää: ”Älkää, ihmi-
set, kun te riitelette, koskaan viekö mitään asioitanne oikeuden päätettäväksi, koska siellä
voi tulla ihan mikä päätös tahansa. Sopikaa, se on kaikkien kannalta aina paras ratkaisu.”

16.25 Juha Pylväs kesk: Arvoisa puhemies! Niin kuin tässä edellä edustaja Hoskonen toi
esille tämän riitojenratkaisuelimen, nostaisin myös samaa asiaa voimakkaammin esille.
Elikkä varsinaisen uudistuksen myötä tielautakunnat kunnista lakkaavat, ja varsinaisessa
esityksessä ei ole mainintaa tämmöisistä maakunnallisista tielautakunnista, jotka olisivat
niitä riidanratkaisuelimiä. Olen kyllä taipuvainen samaan ajatukseen kuin edustaja Hosko-
nen siinä mielessä, että maakunnilla pitäisi olla mahdollisuus perustaa tämmöinen riidan-
ratkaisuelin — nythän sitä siellä ei lue — ja tämän maakunnallisen elimen myötä sitten
päästäisiin näissä maallisemmin keinoin, ennen kuin mennään oikeusasteisiin, ja se oike-
usaste sitten olisi sen maakunnallisen toimielimen jälkeen, jos ei sieltä ratkaisua löydy. Ja
mikä tässä maakunnallisessa toimielimessä olisi se hyvä puoli, niin itsekin olen kahdeksan
vuotta istunut paikallisen tielautakunnan puheenjohtajana ja tiedän tasan tarkkaan sen, että
aika usein siellä ne riita-asiat rikkovat kyläyhteisöjä, naapurussuhteet ovat kärsimässä, sa-
moiten sukulaisuussuhteet, ja kun pelätään sitä, että kyläyhteisössä tulee sitä eripuraa, niin
ei uskalleta olla sitten ratkaisemassa siellä kuntatasolla, kun on liian lähellä se riita-asia,
niin että tämmöinen maakunnallinen elin olisi riittävän kaukana, että näitä jääviysongel-
mia ei tulisi ja päästäisiin sitten tästä ongelmasta eroon. Kannustaisin kyllä valiokuntaa tätä
asiaa pohtimaan käsittelyn yhteydessä.

Sitten, arvoisa puhemies, toinen semmoinen merkittävä asia tässä on se, että jatkossa tä-
män esityksen mukaan valtio, kunnat ja maakunnat voivat olla tiekunnan osakkaana. Sa-
moiten valtio voidaan velvoittaa osakkaaksi. Ja sitten tämä hyötyjä maksaa -periaate on
7



Pöytäkirjan asiakohta PTK 17/2018 vp
semmoinen keskeinen periaate tässä lakiuudistuksessa, joka on monen yksityistien osak-
kaan kannalta oikein järkevä. Varsinkin tuolla Pohjanmaan lakeuksilla, kun siellä Valtion-
rautatiet halkoo niitä tiluksia hyvin pitkästi ja rata on tiestön varrelle rakennettu, nyt sitten
[Puhemies koputtaa] Liikennevirastokin olisi osakkaaksi mahdollista saada tämän uuden
lain mukaan.

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan, hallinto-
valiokunnan, maa- ja metsätalousvaliokunnan ja ympäristövaliokunnan on annettava lau-
sunto.
8


	10
	16.00
	16.02
	16.04
	16.06
	16.07
	16.09
	16.11
	16.17
	16.19
	16.21
	16.23
	16.25


