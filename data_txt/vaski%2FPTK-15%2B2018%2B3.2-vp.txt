















































DEME5F5.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

3.2. Suullinen kysymys Tiitisen listan julkistamisesta (Ritva Elomaa ps)
Suullinen kysymys SKT 18/2018 vp

Suullinen kyselytunti

Puhemies Paula Risikko: Seuraava kysymys: perussuomalaisten eduskuntaryhmä, edus-
taja Elomaa.

Keskustelu

16.33 Ritva Elomaa ps: Arvoisa puhemies! Vaikka kommunismin luhistuminen oli hyvä
asia — oli hyvä asia todella — niiltä ajoilta on kassakaapeissa vielä paljon luurankoja, ku-
ten Tiitisen lista ja 90-luvun laman ja pankkikriisin salaisuudet, joilla käytännössä orjuu-
tettiin satojatuhansia suomalaisia pankkien ehdoilla. Niin sanottu Tiitisen lista, joka sisäl-
tää nimiä kommunistisen DDR:n pelätyn tiedustelupalvelu Stasin mielestä kiinnostavista
suomalaisista henkilöistä, on edelleen salattu. Kaikki sivistyneet Euroopan maat ovat pes-
seet likaiset pyykkinsä rautaesiripun takana olleiden syntien suhteen. Olisi ennenkuuluma-
tonta, jos mikä tahansa muu maa kätkisi nimiä, jotka ovat tavalla tai toisella sotkeutuneet
Stasin toimintaan. Siis aikooko hallitus viimein painostaa avaamaan tämän kassakaapin,
jotta me suomalaiset saamme avoimen tiedon historiamme kipeistäkin kohdista — vai kei-
tä tässä oikein suojellaan?

16.34 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin Suomessa hallitus ei painosta viranomaisia eivätkä viranomaiset tee painostuksesta
päätöksiä, vaan oikeusvaltiossa lakien ja omien toimintavaltuuksien puitteissa suojelupo-
liisi todella on päättänyt tämän kyseisen Tiitisen listan tutkimuspyynnön osalta, että sitä
itse listaa koskeva asianmukainen salassapitopäätös pysyy voimassa. Siinä on vuosikym-
meniä vielä normaalin käytännön mukaista salassapitoa, joka turvaa sekä lähteitä että sillä
listalla olevia nimiä, heitä koskevien epäilyksien väärällä tavalla käyttöä, ja tätä asiaa tie-
tysti hallitus ei ryhdy purkamaan.

Tässä suhteessa minusta olisi erittäin vaarallistakin, jos me rupeaisimme täältä käsin
puuttumaan siihen, mikä on turvaluokiteltua tietoa mitenkin pitkään, arvioimaan, mikä on
meidän tietojemme perusteella jo julkaistavissa, vaikka normaalit tiedusteluyhteistyön
puitteet pitävät kiinni siitä. Siinä ovat ne tietyt säännöt, ja tiedon luovuttajan on täytynyt
silloin tietää ja voida luottaa siihen, että suojelupoliisi ja Suomi toimivat niiden pelisään-
töjen mukaan, jotka meillä on voimassa.

Puhemies Paula Risikko: Pyydän niitä edustajia, jotka haluavat esittää tähän lisäkysy-
myksiä, ilmoittautumaan painamalla V-painiketta ja nousemalla seisomaan. 
 Tarkistettu
4.0



Pöytäkirjan asiakohta PTK 15/2018 vp
16.35 Ritva Elomaa ps (vastauspuheenvuoro): Arvoisa puhemies! Tuntuu siltä, että salai-
lu jatkuu.

Tiedustelulait ovat käsittelyssä, ja niihin liittyvää valvontavaliokuntaa ollaan perusta-
massa. Samalla kun mietimme, minkälaisia perustuslaillisiin oikeuksiin puuttuvia pakko-
keinoja meidän on voitava äärimmäisissä tilanteissa käyttää, meillä on papereita, joilla
näyttää olevan lakiakin korkeampi suoja. Meillä voi tulevaisuudessa olla tilanne, jossa vie-
raan valtion tiedustelupalvelulle, Stasille, tietoja antanut henkilö istuu Suomen tiedustelu-
valiokunnassa. Näin voi olla. [Leena Meri: Näin voi olla!] Ja näin ei voi olla.

Joku huutelee, että nämä ovat vanhoja asioita, mitä niitä kaivelemaan. Sellaiset huuteli-
jat taitavat tuntea piston sydämessään. Me perussuomalaiset vaadimme avoimuutta, sillä
vaikka se joskus kirpaisee hetkellisesti, se aloittaa haavan parantumisen. Nyt haava on vie-
lä aika avoin. Kysynkin, ministeri Mykkänen: Mitä te aiotte tehdä, että voimme varmistua
siitä, että tuleva tiedusteluvaliokunta ei tule sisältämään mahdollisesti maalle haitallisesti
toimineita henkilöitä? Miten te aloitatte tämän vanhojen haavojen parantamisen?

16.36 Sisäministeri Kai Mykkänen (vastauspuheenvuoro): Arvoisa puhemies! Hallituk-
sen esityksiin on sisällytetty säännöt siitä, että tämän mahdollisesti perustettavan tieduste-
luvalvontavaliokunnan jäsenet turvaselvitetään. Tietysti siinä yhteydessä, jos on sellaisia
suhteita ja velvollisuuksia ulkovaltoja kohtaan, jotka estävät toiminnan tiedusteluvalvon-
tavaliokunnan mandaatin mukaisessa tehtävässä, tulee esille tämä asia, ja sen jälkeen edus-
kunta päättää.

Sinänsä se, kun viittasitte tässä Tiitisen listaan ja tiedusteluvalvontavaliokunnan jäsen-
kelpoisuuteen, ehkä myöskin kertoo juuri niistä haasteista, joita esimerkiksi Tiitisen listan
julkistamisella olisi, koska kyse on siis vihjetasoisesta tiedosta, joka ei todellakaan ole sel-
laisenaan peruste sille, mikä on ollut henkilön rooli joskus tai mikä henkilön rooli on tällä
hetkellä suhteessa ulkomaan tiedusteluelimiin. Sinänsä ne päätökset täytyy tehdä tämän-
hetkisen tiedon perusteella ja turvallisuusselvityksen pohjalta, jonka asianomaiset viran-
omaiset vastuullisesti tekevät.

Kysymyksen käsittely päättyi.
2


