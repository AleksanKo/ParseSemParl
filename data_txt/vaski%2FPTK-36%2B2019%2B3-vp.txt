















































DEMD2DC.tmp.xml


Pöytäkirjan asiakohta PTK 36/2019 vp
Pöytäkirjan asiakohta 

PTK 36/2019 vp

Täysistunto

Tiistai 24.9.2019 klo 14.01—18.03

3. Lasten ja nuorten syrjäytymiseen johtaviin ongelmiin puuttuminen alakouluissa
Kansalaisaloite KAA 4/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään sivistysvaliokun-
taan.

Keskustelu

14.18 Ari Koponen ps: Arvoisa puhemies! Koulukiusaaminen on arkipäiväämme. Las-
ten ja nuorten henkinen pahoinvointi on osa jokapäiväistä elämää. Näin ei kuitenkaan pi-
täisi olla, eikä koulukiusaamisesta tai pahoinvoinnista tulisi kenenkään kärsiä nykypäivän
yhteiskunnassamme.

Jos nyt tekisin pienen käsiäänestyksen, yllättyisimme. Jos nyt kysyisin teiltä, arvon
edustajat, kuinka montaa teistä on lapsena koulukiusattu tai kuinka moni teistä on nähnyt
koulukiusaamista tai kuinka monen tuttavapiirissä tai naapurustossa on koettu koulukiu-
saamista, tulos olisi yllättävä. Olen vakuuttunut, että monta kättä täällä salissa nousisi ylös,
kun kysyisin koulukiusaamisesta.

Yhtä lailla voisin kysyä, kuinka moni on lapsena tai nuorena kärsinyt henkisestä pahoin-
voinnista tai kuinka moni on nähnyt sellaista tai kuinka monen teistä tuttavapiirissä tai naa-
purustossa on koettu pahoinvointia. Olisi tämäkin tulos yllättävä. Jälleen kerran aika mon-
ta kättä nousisi tässä salissa, kun kysyisin lasten ja nuorten pahoinvoinnin seurauksista.

Nyt käsittelyssä olevassa kansalaisaloitteessa, mikä keräsi kuudessa viikossa yli 52 000
allekirjoitusta, esitetään, että saataisiin voimaan laki, joka velvoittaa palkkaamaan jokai-
seen maamme alakouluun terapeuttisia valmiuksia omaavan aikuisen. Kyseinen henkilö
olisi paikalla päivittäin. Hän pystyisi puuttumaan oppilaita askarruttaviin asioihin matalal-
la kynnyksellä heti ongelmien noustua esille sekä ennaltaehkäisemään muun muassa kou-
lukiusaamista, parantamaan oppimisympäristöä ja auttamaan opettajia.

Perustuslain 29 §:n, lukiolain 21 §:n ja ammatillisessa koulutuksessa annetun lain
28 §:n nojalla oppilaalla ja opiskelijalla on oikeus turvalliseen opiskeluympäristöön, mut-
ta nämä lainkohdat eivät tällä hetkellä täyty. Koulukiusaaminen voi toteutua esimerkiksi
pahoinpitelynä, kiristyksenä, kunnianloukkauksena tai seksuaalisena ahdisteluna, jotka
kaikki ovat rikoslaissa mainittuja rikoksia. Tämän sallimista ei pitäisi antaa tapahtua. Jo-
kainen koulukiusattu tai pahoinvoiva nuori on liikaa. Siksi jokaiseen alakouluun tulisi saa-
da ennalta ehkäisevä asiantuntija, kuten tämän kansalaisaloitteen allekirjoittajat esittävät.

Arvoisa puhemies! Jokainen lapsi tarvitsee erityistä huolenpitoa voidakseen kehittyä ja
kasvaa itsenäiseksi aikuiseksi. Jos elämän perusasiat eivät ole kunnossa, syrjäytymisriski
 Tarkistettu
4.0



Pöytäkirjan asiakohta PTK 36/2019 vp
kasvaa. Liian moni lapsi joutuu elämään ilman turvallista arkea ja siihen kuuluvia asioita.
Lapset jäävät huoliensa kanssa yksin. Kuunteleminen ja keskusteleminen on paras tapa
kohdata muut ihmiset. Koulumaailmaan tarvitaan lisää voimaa vahvistamaan oppilaiden
hyvinvointia. Juuri tähän tällä kansalaisaloitteella pyritään.

Me-säätiö arvioi, että maastamme löytyy tällä hetkellä noin 60 000 syrjäytynyttä nuor-
ta. Samaan aikaan nuorten määrä psykiatrisessa erikoissairaanhoidossa on kasvanut rajusti
eri puolilla maata. HUSin tietojen mukaan pelkästään Uudellamaalla noin joka kymmenes
13—17-vuotias sai psykiatrista erikoissairaanhoitoa vuonna 2017. Tilanne on hälyttävä,
akuutti ja kansantaloudellisesti kestämätön.

Jokainen lapsi ansaitsee tulla nähdyksi ja kuulluksi kotona ja koulussa. Kuitenkin tämä
lasten oikeuksien mukainen tavoite jää pelkäksi sanahelinäksi ja väsyneiden aikuisten taa-
kan takia pelkäksi utopiaksi ja unelmaksi. On kuitenkin tärkeä muistaa ja ymmärtää se to-
siasia, että opettajat eivät ole yli-ihmisiä. Opettajat ovat pedagogisesti päteviä ammattilai-
sia, joiden tehtävä on ensisijaisesti kasvattaa lapsista ja nuorista ajattelevia ja eteenpäin
pyrkiviä, innostuneita ihmisiä. Opettajilta vaaditaan kohtuuttomia. Heiltä vaaditaan koulu-
tuksen rajojen ulkopuolelta kykyä kohtaavaan läsnäoloon, syliä, vuorovaikutustaitoja, tu-
loksekkaita projekteja, oppilastilanteiden selvittelyä sekä lukuisia muita kuormittavia vaa-
teita ja vastuutehtäviä, joiden oletetaan hoituvan opetustyön ohessa.

Opetusalan työolobarometri 2017 osoittaakin, että myös opettajat voivat huonosti ja
suunta alaspäin on vain kiihtymässä: Kuormitustekijöitä on liikaa. Barometrin mukaan
työkyky koetaan koko ajan heikommaksi, terveydelle vaarallista työstressiä koetaan enem-
män kuin muualla työelämässä. Lapset ovat ne, jotka jäävät tässä asiassa sijaiskärsijöiksi.

Tämänhetkinen opettajankoulutus ei anna riittävästi eväitä haastavasti käyttäytyvien op-
pilaiden kohtaamisiin eikä anna keinoja näissä vuorovaikutustilanteissa toimimiseen. Las-
ten tulevaisuuden ja koko kansan edun mukaista on tuoda tunnetaitoja ja kehittävää koh-
taamista suoraan koulumaailmaan.

Arvoisa puhemies! Keravalaisessa alakoulussa toteutettiin kevätlukukaudella 2018 pi-
lotointi. Koululla oli päivittäin terapeuttisen koulutuksen omaava helposti lähestyttävä ai-
kuinen. Kokeilu onnistui hienosti, ja sen tuloksista selvisi odotetusti monia myönteisiä
asioita. Opettajien työhyvinvointi kasvoi, ja opettajien sekä oppilaiden yhteishenki ja luok-
kien viihtyvyys paranivat. Mutta mikä tärkeintä, lähes 50 prosenttia oppilaista koki saa-
neensa aiempaa enemmän tukea, ohjeita, apua ja ymmärrystä. Lisäksi yli 40 prosenttia op-
pilaista kertoi helposti lähestyttävän aikuisen vaikuttaneen positiivisesti omaan tai yhtei-
sön hyvinvointiin. Yleensä opettajien jaksaminen laskee kevään edetessä, mutta pilotin ai-
kana jaksaminen oli nousujohteista. Koulussa oli läsnä ihminen, joka oli päivittäin lähellä
oppilaita. Hän kuuli ja näki hädän sekä tapahtumat ja toi välittömästi avun pienempiinkin
murheisiin koulupäivän aikana. Yksi henkilö pystyi neljän kuukauden aikana saamaan ai-
kaan huomattavia muutoksia säännöllisellä, päivittäisellä sekä yksilöllisellä kohtaamisel-
la. Apu pitää viedä sinne, missä tarve ilmenee, ei neuvottelupöytiin tai byrokraattisiin ra-
kenteisiin. Koska tämä hanke toimi Keravalla, sen kokeilua tulee testata myös muualla.

Koulu on muuttunut paljon vuosien varrella. Tukea tarvitaan myös muuhun kuin oppi-
miseen. Lapsen kokonaisvaltaisen kasvun ja kehityksen tukeminen tulee olla jatkuvaa, sys-
temaattista ja säännöllistä sekä matalalla kynnyksellä toteutettavaa. Koulu on lapsen ja
nuoren elämässä merkittävä vuorovaikutusympäristö, jossa vietetään suuri osa päivästä.
Tämän vuoksi varhaisen tuen tuominen alakouluun on erityisen tärkeää, perusteltua ja mer-
kityksellistä. Tämän kansalaisaloitteen allekirjoittajat toivovat, että koulujen arkeen saatai-
2



Pöytäkirjan asiakohta PTK 36/2019 vp
siin fyysisesti läsnä oleva henkilö. Hän olisi ihminen, joka puuttuisi jo ensimmäiseen tö-
näisyyn ja rumaan sanaan.

Toivon koko sydämestäni, että voisimme alkaa puhua entistä useammin hyvinvoivista
kouluista ja lapsista — sellaisista kouluista, joissa lapsia ei kiusata, kouluista, jotka ovat
onnellisia ja kannustavia. Meidän ei pidä kääntää koulukiusaamiselle selkäämme. Yksi
syrjäytynyt lapsi maksaa yhteiskunnalle eri arvioiden mukaan 700 000:sta jopa miljoo-
naan. Onko meillä tähän varaa? [Toimi Kankaanniemi: Ei ole!] Kyseessä olisi sijoitus tu-
levaisuuteen, ja se tuottaa lapsille ja nuorille henkistä hyvinvointia sekä valtiolle säästetty-
jä varoja.

Olen nähnyt liian monen perheen lapsen tekevän itsemurhan koulukiusaamisen takia,
kustantanut hautajaisia tai auttanut perhettä hädässä. En voi ymmärtää, että hyvinvointival-
tiossamme ei puututa tarpeeksi koulukiusaamiseen. On aika muuttaa korulauseet teoiksi,
on aika osoittaa, että lasten ja nuorten hyvinvointi on meidän jokaisen sydäntä läsnä oleva
asia. Hyvinvoiva ja onnellinen nuoriso on Suomen kivijalka. Puheet on puhuttu, on teko-
jen aika.

14.27 Pirkka-Pekka Petelius vihr: Arvoisa puhemies! YK:n lasten oikeuksien sopimus
ratifioitiin jo 30 vuotta sitten, ja Suomi liittyi siihen 1991. Se on maailman laajimmin rati-
fioitu sopimus, jonka piiriin kuuluvat kaikki maat lukuun ottamatta USA:ta. Sopimuksen
tarkoitus on taata ja turvata lasten oikeudet ja huolenpito.

Minulla on viime vuosina ollut suuri ilo ja etuoikeus työskennellä lasten kanssa niin ke-
hitysyhteistyössä Unicefin puitteissa ulkomailla kuin täällä kotimaassakin päiväkodeissa,
kouluissa, kirjastoissa, tv:ssä, radiossa sekä ulkona luontoretkillä. Niin kuin varmaan kaik-
ki tiedämme, lasten maailma on kiehtova ennakkoluulottomuudessaan ja raikkaudessaan.
Kun puhutaan lapsen mielestä, ollaan ihmisyyden ytimessä uteliaina, välittöminä, vailla
rutiininomaisia ja kaavamaisia ajattelu- ja asennetottumuksia. Monessakin mielessä ai-
kuisten olisi jo itsensä vuoksi hyvää, virkistävää ja avartavaa olla enemmän lasten kanssa,
puhumattakaan siitä, miten paljon lapset kaipaavat aikuisen turvallista seuraa.

Olen huolestuneena seurannut viime aikojen uutisia siitä, kuinka lapset ja nuoret Suo-
messa voivat enenevässä määrin huonosti. Muun muassa Mannerheimin Lastensuojeluliit-
toon tulee enemmän yhteydenottoja kuin koskaan aiemmin koskien lasten pahoinvointia ja
mielenterveysongelmia. Erittäin järkyttävää on ollut kuulla, että jopa 12-vuotiaitten lasten
on havaittu alkaneen viillellä itseään. Miten tämä voi olla mahdollista maassamme, joka
vastikään on rankattu maailman onnellisimmaksi maaksi, maassamme, jonka koululaitos
on tunnetusti maailman huippuluokkaa ja siitä tullaan hakemaan oppia kaukaakin maail-
malta?

Arvoisa puhemies! Tämä kansalaisaloite vastaa mielestäni hyvin tähän viime vuosien
huolestuttavaan kehitykseen, jossa toteutetut heikennykset varhaiskasvatukseen, perus-
kouluun ja ammatilliseen koulutukseen ovat lisänneet nimenomaan poikien syrjäytymistä.
Evan tuoreen raportin mukaan 25—54-vuotiaita miehiä on pysyvästi työelämän ulkopuo-
lella lähes 79 000. Niin kauan kuin on puhuttu syrjäytymisestä, olen saanut näppylöitä. Mi-
nusta termi on tahallisen väärään johtava. Se syyllistää yksilön itsensä kontolle oman on-
nettoman kohtalonsa ikään kuin hän itse vapaana valintanaan olisi päättänyt haluta syrjäy-
tyä. Minusta osuvampi ilmaisu olisi syrjäytetty, jolloin elinympäristönkin kontolle sälyt-
tyisi osuutensa tästä onnettomuudesta. Olen pohtinut, onko tämä seurausta rakenteellisesta
pitkäaikaistyöttömyydestä, jossa perheen lapset eivät ole koskaan nähneet kummankaan
3



Pöytäkirjan asiakohta PTK 36/2019 vp
vanhempansa lähtevän töihin. Tällaisessa tapauksessahan lapsen kiinnittyminen normaa-
liin arkeen ei ole saanut oikeaa mallia.

Tutkimuksista tiedetään, että paitsi sosiaalinen myös taloudellinen ja terveydellinen
huono-osaisuus siirtyy paikoin sukupolvelta toiselle. Tällainen kehitys on katkaistava. Syr-
jäytymisvaarassa oleva lapsi tai nuori pitää osata ajoissa tunnistaa. Tässä vastuu on ensisi-
jaisesti huoltajilla, mutta se voi olla joku muukin, sillä lapsi tarvitsee edes jonkun, edes yh-
den turvallisen ja luotettavan aikuisen. Syrjäytetty kokee olevansa alistettu ja väheksytty.
Itsevarmuuden kasvattaminen hyvillä kokemuksilla ja onnistumisilla onkin ensisijaisen
tärkeää, sillä tunteiden lukkiutuminen ja torjunta ovat kasvualustaa syrjäytymiselle.

Arvoisa puhemies! Tutkimusten mukaan suurimmat riskitekijät lapsen ja nuoren syrjäy-
tymiseen ovat kiusaaminen ja mielenterveysongelmat, jotka voivat olla oireita kodin köy-
hyydestä tai eriarvoisuudesta. 2000-luvun alun Suomen Pisa-menestyksen jälkeen kan-
sainvälisessä vertailuaineistossa tasomme on kääntynyt huolestuttavasti laskuun. Ero tyt-
töjen ja poikien välisessä lukutaidossa on OECD-maiden suurin. Tutkitusti juuri lukemi-
nen kehittää tunteiden ilmaisemista, empatiakykyä, sosiaalisia taitoja. Luetun ymmärtämi-
nen edistää myös oman ilmaisun tuottamista. Juuri pojat tarvitsevat enemmän heille suun-
nattua laadukasta kirjallisuutta, sillä heiltä puuttuu osaamista sosiaalisiin kontakteihin ja
tunteista puhumiseen.

Mutta tärkeää on muistaa, että ongelma ei ole lapsi itsessään vaan joko sairaudesta tai
olosuhteista johtuvat oireet. Pienikin yksittäinen kontakti ja apu voivat merkitä lapselle
paljon, mutta tarpeellista olisi luoda rakenteet, jotta lapsi aikuisten tuella pääsee olemaan
mukana.

Lopuksi, kasvatukseen pitää tarttua jo silloin, kun lapsi on pieni. Varhaiskasvatuksen
laadukkuus on varmin investointi tulevaisuuteen. Oppimiserojen kaventaminen varhaises-
sa vaiheessa ehkäisee tehokkaimmin syrjäytymistä ja siitä pahimmillaan seuraavaa kierret-
tä yksinäisyyden, kouluongelmien, vanhempien tuen puutteen ja rikosten kautta aina huu-
meisiin asti. Erityisesti nyt tällä väestörakenteen ennusteella meillä ei ole enää varaa me-
nettää yhtäkään lasta tai nuorta, vaan heidät on pidettävä mukana. — Kiitos.

14.34 Anna-Kaisa Ikonen kok: Arvoisa puhemies! Lasten ja nuorten syrjäytymiseen
johtaviin ongelmiin puuttuminen on hyvin tärkeä aihe, ja on hienoa, että tässä aloitteessa
on tartuttu tähän tärkeään teemaan. Tapasin muutama viikko sitten nuoria, joilla oli oma-
kohtaisia kokemuksia lastensuojelusta. Heidän tarinoissaan, palautteessaan ja toiveissaan
korostui oikeastaan yksi asia. Melkeinpä jokainen heistä korosti sitä, että he olisivat kai-
vanneet sitä yhtä turvallista aikuista matkan varrella — että he olisivat tienneet sopivassa
hetkessä, kenen puoleen kääntyä, ja kykyä myöskin luottaa tähän ihmiseen. Se on ehkä täs-
sä aloitteessa myöskin sellainen ydin, johonka itse kiinnitin huomiota ja jota pidän tärkeä-
nä.

Teimme runsas vuosi sitten Olli-Pekka Heinosen, Timo Reinan ja Matti Kaivosojan
kanssa tällaisen selvityksen lasten ja perheiden palveluista ja niihin liittyvistä yhdyspin-
noista eri palveluiden välillä. Siinä totesimme, että on hyvin olennaista huolehtia varhai-
sesta tuesta ja puuttumisesta juuri sellaisissa palveluissa, jotka tavoittavat koko ikäluokan,
ja huolehtia myöskin siitä, että tukea on saatavilla ennen kuin ongelmat kärjistyvät. Erityi-
sesti on huomioitava lapsen ja nuoren elämäntilanteessa tapahtuvat muutokset, siirtymät ja
epäjatkuvuudet, koska ne ovat aina tällaisia haastavia kohtia elämässä. Vaikeissa tilanteis-
sa tukea tarvitaan enemmän, mutta ajattelen, että ongelmiin pitäisi päästä kiinni jo ennen
4



Pöytäkirjan asiakohta PTK 36/2019 vp
niiden kärjistymistä. Suurin osa lapsista, nuorista ja perheistä ei tarvitse monimutkaista
palvelukokonaisuutta, ja moni enemmänkin tarvitseva hyötyy varhaisesta tuesta. Parhaita
kanavia sille ovat neuvolat, varhaiskasvatus ja perusopetus, joissa kohdataan kokonaiset
ikäluokat. Edellisen hallituksen aikana löydettiin hyviä käytäntöjä, esimerkiksi perhekes-
kusten ja Ohjaamoiden osalta, miten tukea voidaan tuoda näihin yhteyksiin.

Tämä kyseinen aloite, joka nyt on käsittelyssä, keskittyy ennen kaikkea kouluihin, mikä
on tärkeä kenttä, mutta koulujen ohella loisin tässä samalla katseen myöskin vielä varhai-
sempiin vuosiin ja vaiheisiin. Nimittäin perusta luodaan jo päivähoidossa. Siksi parasta
nuorten syrjäytymisen ehkäisyä on antaa hyvä pohja jo lapsena, kasvattaa varhaiskasvatuk-
seen osallistumista laajentamalla esiopetus kaksivuotiseksi, laajentamalla sen maksutto-
muutta ja huolehtia, että siellä pystytään tarjoamaan hyvät edellytykset ja eväät elämälle.
Samoin neuvolajärjestelmämme kaipaa uudistamista. Esimerkiksi Tampereella hyvinvoin-
tineuvoloita on kehitetty jo hyvin askelin vastaamaan perheiden muuttuviin tarpeisiin. On
tärkeää, että neuvolat toimivat yhä vahvemmin perheiden tukiverkkoina yhteistyössä päi-
väkotien kanssa ja jalkautuen sinne, missä ihmiset ovat.

Olennaista kaiken kaikkiaankin on se, että palveluissa pystymme ylittämään hallinnona-
lojen rajoja varhaiskasvatuksen, neuvolan, koulun, kouluterveydenhuollon ja lastensuoje-
lun välillä ja toimimaan yhtenäisenä verkostona. Näissä tilanteissa useimmiten tarvitaan
sekä sitä turvallista aikuista, joka ottaa kopin, että tueksi laajempaa verkostoa, hyvää tie-
donkulkua ja yhteistyötä. Lasten, nuorten ja perheiden palvelut syntyvät kaiken kaikkiaan-
kin hyvin moninaisten toimijoiden verkostossa, ja toimijat ovat toisistaan riippuvaisia. Sik-
si on tärkeää kiinnittää huomiota niihin tekijöihin, jotka tekevät verkoston yhdensuuntai-
sen ja johdonmukaisen toiminnan mahdolliseksi. Lisäksi on vahvistettava aidosti lapsi-,
nuori- ja perhelähtöistä ajattelu- ja toimintatapaa. Se on oikeastaan ainoa tie pystyä ihan ai-
dosti tukemaan, niin ettemme lähde hallintolähtöisesti ratkomaan asioita.

Arvoisa puhemies! Arkeen tuotavilla palveluilla ja vahvalla tukiverkolla pystymme tar-
joamaan tukea varhain ja juuri niihin hetkiin, kun sitä tarvitaan. Jos haluamme olla maail-
man paras maa lapsille, meidän on jatkossakin oltava kunnianhimoisia niin kasvatus- ja
koulupolun kuin siihen liittyvien palveluidenkin kehittämisessä.

Ensimmäinen varapuhemies Tuula Haatainen:  Mennään puhujalistaa eteenpäin. Tääl-
lä on etukäteen varattuja puheenvuoroja vielä kaksi, sitten annan ministeri Anderssonille
puheenvuoron, ja sitten voidaan käydä debattia.

14.38 Jouni Ovaska kesk: Arvoisa puhemies! Nyt ollaan sen tärkeimmän äärellä tässä sa-
lissa. Meitä velvoittaa myös tuo Aaltosen patsaan lapsi Tulevaisuus, joka tarkastelee niitä
päätöksiä, joita tässä salissa tehdään. 

Tämä kansalaisaloite osuu erittäin tärkeään aiheeseen. Itsekin luokanopettajana pidän
erittäin tärkeänä sitä, että löydetään keinoja, joilla pystytään parantamaan meidän lasten ja
nuorten arkea ja puuttumaan myöskin niihin epäkohtiin, mitä arjessa tapahtuu, erityisesti
kiusaamiseen, joka tässä on nostettu esiin.

On laajalti tutkittu ja tunnustettu, että monet syrjäytymiseen johtavat tekijät vaikuttavat
ihmisen elämässä jo varhaisessa vaiheessa. Yksi esimerkki on juuri kiusaaminen. Muita
lapselle ja nuorelle monesti arkeen näkyviä asioita ovat yksinäisyys, ystävien puute tai
omasta perhetaustasta esiin nousevat seikat, kuten köyhyys tai vanhempien vaikea elämän-
tilanne ja sairastelu, pahimmissa tapauksissa fyysinen tai henkinen väkivalta ja laiminlyön-
5



Pöytäkirjan asiakohta PTK 36/2019 vp
ti. Kun lapsen tai nuoren kohdalle kasaantuu riittävän paljon tekijöitä, kokonaisuus voi joh-
taa syrjäytymiseen.

Toisaalta vaikuttimena on hyvinvoinnille merkityksellisten tekijöiden puuttuminen, se,
että lapsen tai nuoren elämästä puuttuu sellaisia asioita, jotka vaikuttavat positiivisesti lap-
sen ja nuoren kehitykseen ja tasapainoisen ja terveen elämänhallinnan muodostumiseen.
Koulu on Suomessa keskeisesti tällainen paikka, jossa näitä hyvinvoinnille merkitykselli-
siä asioita ja tasavertaisia eväitä elämään voidaan lapsille tarjota. Perusopetuksen opetus-
suunnitelman perusteissa hyvinvointi on määritelty yhdeksi toimintaa ohjaavista periaat-
teista. Kouluyhteisön lähtökohtana on luoda turvallinen ja hyvinvoiva ympäristö lapsille ja
nuorille, sellainen ympäristö, jossa voi oppia ja kasvaa turvallisesti.

Arvoisa puhemies! Niillä aikuisilla, jotka ovat koulun arjessa lasten ja nuorten kanssa
läsnä, tulee olla kyky tunnistaa ongelmia ja puuttua niihin ajoissa. Lähtökohtana on jo nyt,
että koulun kaiken henkilöstön — opettajien, terveydenhoitajien, koulukuraattorien, kou-
lupsykologien — tehtävä on yhteistyössä tukea lasten ja nuorten kasvua ja kehitystä, en-
naltaehkäistä kiusaamista ja puuttua siihen, jos sitä ilmenee. Hyvistä tavoitteista ja paljosta
onnistumisesta huolimatta monet lapset eivät kuitenkaan saa riittävää tukea.

Mitä sitten koulun arjessa voisi tehdä paremmin? Kuten hallitusohjelmassa korostetaan,
olennainen avain ratkaisuun on jo olemassa olevan henkilöstön ammattitaidon ylläpitämi-
nen ja kehittäminen. Huomiota tulee kiinnittää niin opettajien kuin muidenkin ammattilais-
ten osaamisen kehittämiseen, heidän jaksamiseensa ja hyvinvointiinsa. Toisaalta jo opet-
tajankoulutuksessa tulee huomioida varhainen puuttuminen ja oppilashuolto entistä pa-
remmin. On äärimmäisen tärkeää, että varmistetaan kouluissa työskentelevien ammattitai-
don ylläpitäminen ja se, että resursseja on riittävästi myös opettajien jaksamisen kannalta.
Jos opettajat eivät jaksa, eivät myöskään oppilaat voi saada tarvitsemaansa tukea. Myös
esimerkiksi koulunkäynninohjaajilla on erittäin tärkeä rooli koulunkäynnin tukena ja opet-
tajaresurssien riittävyydessä. Inkluusion myötä pätevien ohjaajien työpanos on koulun ar-
jessa merkittävä.

Arvoisa puhemies! On laajalti tiedossa, että lasten ja nuorten mielenterveyspalveluiden
tarve on kasvanut räjähdysmäisesti. Tarvitaan selkeitä malleja siihen, miten eri ammatti-
laisista koostuva moniammatillinen yhteistyö saadaan toimimaan entistä paremmin. Olen-
naista varhaisessa puuttumisessa ja ongelmien tunnistamisessa on, että jo olemassa olevat
roolit ja rakenteet saadaan paremmin vastaamaan lasten ja nuorten tarpeeseen. Koko mo-
niammatillinen ketju jo ennen peruskoulua alkaen aina neuvolasta ja varhaiskasvatuksesta
ja jatkuen läpi toisen asteen tulee saada toimimaan paremmin yhteen. Vain yhteistyötä,
vuorovaikutusta ja olemassa olevia prosesseja parantamalla voidaan moniammatillisen
työskentelyn edut saada todella käyttöön.

Hallitusohjelmassa on linjattu, että tulevina vuosina tullaan tarkastelemaan erityisope-
tuslainsäädännön ja siihen sisältyvän inkluusion toimivuutta sekä kohdennettujen resurssi-
en riittävyyttä; lisäämään resursseja samanaikaisopetukseen, erityisopetukseen ja oppi-
laanohjaukseen; kehittämään varhaiskasvatukseen kolmiportaisen tuen malli; vahvista-
maan perusopetuksen yhteydessä tarjolla olevia matalan kynnyksen tukipalveluja, oppi-
las- ja opiskeluhuollon palveluja sekä opinto-ohjausta; sekä takaamaan jokaiselle lapselle
ja nuorelle aito mahdollisuus mieluisaan maksuttomaan harrastukseen koulupäivän yhtey-
dessä.
6



Pöytäkirjan asiakohta PTK 36/2019 vp
Meillä on jo laajalti käytössämme kansainvälisesti vertailtuna erittäin pätevät ammatti-
laiset ja monella mittarilla mitattuna maailman paras koulu. Näistä lähtökohdista käsin las-
ten ja nuorten paremman hyvinvoinnin rakentamisen kouluissa tulee olla mahdollista.

14.44 Sebastian Tynkkynen ps: Arvoisa puhemies! Tahdon aluksi kiittää siitä termistä,
minkä edustaja Petelius täällä esitteli, että syrjäytymisen sijaan puhuttaisiin esimerkiksi
syrjäyttämisestä. Sen pohjalta itse asiassa juuri tuolla paikallani uudelleenkirjoitin puheeni
niin, että joka kerta kun puhutaan ”syrjäytymisestä”, vaihdoin sen sanan ”syrjäyttämi-
seen”. Kiitokset siitä.

Nyt päästään niin sanotusti asian ytimeen eli puhumaan aivan merkityksellisimmistä
asioista, mitä meidän pitäisi päättäjinä käsitellä. Lasten ja nuorten syrjäyttäminen on yh-
teiskuntamme vakavin ongelma, koska se nakertaa pohjaa Suomen tulevaisuudelta hyvin-
vointiyhteiskuntana. Osa lapsista syrjäytetään vanhempien jättäessä heitteille, osa syntyy
sellaisiin perheisiin, joissa lapsen itsetuntoa ei rakenneta vaan hajotetaan. Osa houkutel-
laan huumeiden maailmaan, ja osa puolestaan joutuu hirvittävien seksuaalisten tekojen uh-
riksi. Tänään puhumme siitä syrjäyttämiseen johtavasta tekijästä, joka lienee kaikista tu-
tuin ja yleisin. Puhumme kouluissa tapahtuvasta kiusaamisesta. Me olemme päättäneet yh-
teiskuntana oppivelvollisuudesta ja siitä, että pääsääntöisesti jokaisen vanhemman lapsi
suorittaa sen kodin ulkopuolella, kouluissa. Näin ollen meidän tulee kantaa vastuu myös
siitä, mitä kouluissa tapahtuu.

Tämä aihe on meille perussuomalaisille erittäin tärkeä, ja tahdon kiittää kansanedustaja
Ari Koposta tämän syrjäyttämiseen puuttuvan kansalaisaloitteen tekemisestä. Teitte tä-
män aloitteen kansalaisena, ja ihan syystäkin olette nyt tämänkin vuoksi kansanedustajana
eduskunnassa viemässä aloitetta eteenpäin. Tämä olkoon upeana esimerkkinä myös muil-
le. Ne, jotka lähtevät ongelmiin puuttumaan, löytävät vielä itsensä tästä salista edustamas-
sa suomalaisia. Aloitteessanne ehdotatte, että koulumaailmaan tulee jalkauttaa uusia toi-
mintamalleja yhä vaativamman ja laajemmaksi kehittyvän kouluyhteisön tueksi. Tätä ha-
luan tukea ehdottomasti.

Arvoisa puhemies! Luokanopettajaopiskelijana olen kiinnittänyt huomiota niihin mitta-
suhteisiin, mitä kiusaaminen pahimmillaan voi saada koulumaailmassamme. Kun minun
lapsuudessani sain pelätä lähtiessäni kouluun, ovatko eräät kaksi poikaa odottamassa met-
säpolulla, työntämässä päätäni lumihankeen niin etten saisi happea, niin tämän lisäksi tänä
päivänä edes kotona ei pääse karkuun koulukiusaamista. Sosiaalisessa mediassa ei pääse
pakoon kiusaamista missään, ja luokkatovereista levitetyt viestit ja valheet voivat päätyä
ison yleisön saataville. Kun sovelluksena käytetään esimerkiksi Snapchatia, kaikki pilkka
häviää hetkessä ja syyllisten löytämisestäkin tulee vaikeampaa.

Kiusaamiseen puuttumista ei ole resursoitu riittävästi. Yksi ratkaisu voisi olla juurikin
aloitteessa esitetty lakivelvoite tuoda jokaiseen alakouluun terapeuttisia valmiuksia omaa-
va aikuinen. Hän pystyisi omistamaan työaikansa tärkeään lastensuojelutyöhön, joka olisi
niin puuttumista, ennaltaehkäisyä kuin tilanteiden selvittelyäkin. Työpaikoilla on luotta-
musmies, mutta miksi lapsilla ei ole henkilöä, joka olisi erikoistunut juuri näihin tilantei-
siin ja lasten oppimisympäristön parantamiseen?

Tämäkään ei riitä. Kiusaaminen on niin selvä ongelma, että kukaan ei voi sitä kiistää.
Sitä on jokaisessa koulussa. Ehdotan lisäksi, että yliopistoissa koulutuksen suunnittelussa
huomioidaan erityiskasvatuksen ja monikulttuurisuuskurssien huutava tarve.
7



Pöytäkirjan asiakohta PTK 36/2019 vp
Arvoisa puhemies! Meillä alakouluissa työskentelevillä luokanopettajilla yliopistotut-
kintoomme on kuulunut yliopistosta riippuen vähimmillään vain kolme opintopistettä eri-
tyiskasvatusta, kun tutkintoon kuuluu 300 opintopistettä opintoja yhteensä. Tuossa ajassa
ei keretä käymään esimerkiksi edes autismin kirjoa riittävällä tavalla läpi, saati sitten sitä
koko pakettia, mitä erityiskasvatukseen liittyy. Monet erityislapset ovat juuri ensimmäisiä
kohteita kiusaamiselle, eikä opettajalla yleensä ole riittävästi osaamista tunnistaa mitä mo-
ninaisimpia tilanteita. Myös maahanmuuttajataustaisista perheistä tulevat lapset tuovat
opettajakunnalle usein lisähaasteita. Vika ei ole tietysti lapsissa vaan kotikasvatuksessa,
joka monen kohdalla poikkeaa suomalaisesta tapakasvatuksesta. Lisäksi arvot, kulttuuri ja
kieli saattavat olla erilaisia. Mitä kuormitetumpia opettajat ovat, sitä vähemmän heillä on
voimavaroja puuttua luokkansa sisällä tapahtuvaan kiusaamiseen.

Kannatan sitä, että varmistetaan jokaiseen alakouluun aloitteen vaatima henkilö, jolla
olisi asiantuntijuus kiusaamisen ja syrjäyttämisen ehkäisyyn ja niihin puuttumiseen. Tä-
män lisäksi vaadin, että opettajankoulutusta uudistetaan rakenteeltaan niin, että opettajat
saavat enemmän niitä työkaluja, joita tämän päivän oppimisympäristössä tarvitaan. Nykyi-
sillä kosmeettisilla toimilla emme tule koulukiusaamista taklaamaan, vaan meidän on läh-
dettävä rohkeasti rakentamaan paljon isompia toimia. Pyydän, että opetusministeri lähtee
suunnittelemaan Keravan mallin mukaista isomman alueen pilotointia, raportoi sen tarkas-
ti ja tämän jälkeen rakentaa uuden lainsäädännön opittujen kokemusten pohjalta.

Kiitos myös kaikille kansalaisaloitteen allekirjoittajille. Viedäänhän sitä yhdessä yksi-
mielisesti eteenpäin täällä eduskunnassa, arvoisat kollegat.

Ensimmäinen varapuhemies Tuula Haatainen: Sitten vastauspuheenvuoro, ministeri
Andersson. 3 minuuttia.

14.50 Opetusministeri Li Andersson: Arvoisa puhemies! Hyvät edustajat! Olemme to-
siaan erittäin tärkeiden asioiden äärellä, ja ilahduin myöskin, kun eräs edustaja täällä viit-
tasi YK:n lasten oikeuksien sopimukseen, koska juuri siitä tässä on kyse: lasten oikeuksien
toteutumisesta.

Koulukiusaamisen vastaisessa työssä on kyse siitä, että me yhteiskuntana voimme tur-
vata kaikkien lasten oikeutta oppia ilman pelkoa ja kaikkien lasten oikeutta turvalliseen
kasvuympäristöön, siitä, että jokainen meistä jo pienenä voi tulla huomioiduksi ja kunnioi-
tetuksi oman yhteisön jäsenenä.

Tämä kansalaisaloite liittyy myöskin siihen laajaan keskusteluun, mitä tällä hetkellä
käydään lasten ja nuorten tuen riittävyydestä ja erityisopetuksen resursoinnista, mistä me
tiedämme, että monien oppilaiden ja lasten tuen tarve on kasvanut mutta samanaikaisesti
suomalaiset kunnat ovat kamppailleet taloudellisten vaikeuksien kanssa jo likimain 10
vuotta, mikä on näkynyt siinä, että ei ole pystytty riittävän hyvin huolehtimaan erityisope-
tuksesta ja inkluusioperiaatteen mukaisesti tästä riittävästä resursoinnista. Opettajien koh-
dalla se tarkoittaa muun muassa sitä, että monet opettajat kokevat, että he joutuvat toimi-
maan paitsi opettajana esimerkiksi sosiaalityöntekijänä, psykologina, nuorisotyöntekijänä
ja välillä jopa poliisina ja että omat voimavarat ja oma ammatillinen osaaminen ei siihen
riitä.

Joten minä pidän äärimmäisen tärkeänä, että me täällä yhdessä pohdimme, mitä me
voimme tehdä enemmän ja paremmin koulukiusaamisen vastaisessa työssä — samalla
8



Pöytäkirjan asiakohta PTK 36/2019 vp
huomioiden sen työn, mitä monet kasvatusalan ammattilaiset tekevät jo nyt koulukiusaa-
misen ennaltaehkäisemiseksi ja vähentämiseksi.

Muutamia huomioita siitä, mitä on tehty ja mitä tullaan tekemään: Koulukiusaamisen
vastaista työtähän on Suomessa tehty jo pitkään, ja viime vaalikaudella opetus- ja kulttuu-
riministeriössä toimi asiantuntijatyöryhmä, joka selvitti erilaisia keinoja ja toimenpide-eh-
dotuksia, kehittämisehdotuksia, joilla me voimme tätä työtä vielä parantaa ja tehostaa.
Nämä toimenpide-ehdotukset jätettiin viime vuonna, ja nyt on hallitusohjelmassa kirjauk-
sia tämän työn jatkamisesta. Tullaan laatimaan toimenpideohjelma kiusaamiseen puuttu-
miseksi ja yksinäisyyden vähentämiseksi, ja sen lisäksi tullaan hallitusohjelman mukaises-
ti myöskin tarjoamaan oppilaitosten henkilöstölle, oppilaille ja opiskelijoille kiusaamisen
tunnistamiseen ja siihen puuttumiseen liittyvää koulutusta.

Mielestäni nämä huomiot liittyen opettajankoulutukseen ja sen sisältöihin olivat myös-
kin erittäin tervetulleita ja tärkeitä.

Tämän lisäksi Opetushallitus laatii parhaillaan kiusaamisen vastaisen työn opasta, joka
on suunnattu niin perusopetukseen kuin lukiokoulutukseen ja ammatilliseen koulutuk-
seen, ja tämä on tarkoitus julkaista nyt tämän syksyn aikana. Tämän oppaan puitteissa tul-
laan myöskin käsittelemään netissä tapahtuvaa kiusaamista — toinen tärkeä huomio, mikä
tässä nostettiin esille. Eli haasteena niin kasvattajille, vanhemmille kuin oppilaillekin on
se, että kiusaaminen myöskin siirtyy esimerkiksi sosiaalisen median kanaviin, missä se on
kasvattajille ja aikuisille vaikeampi havaita.

Lopuksi, arvoisa puhemies, haluan näiden toimenpiteiden lisäksi erityisesti painottaa
oppilas- ja opiskelijahuollon palveluiden vahvistamista — siihen tullaan käyttämään 29
miljoonaa [Puhemies: Aika!] tämän vaalikauden aikana, ja ne ammattilaiset ovat niitä, jot-
ka tätä työtä jo tällä hetkellä tekevät — [Puhemies koputtaa] sekä moniammatillisten toi-
mintamallien yleistymistä, [Puhemies: Aika!] joista on hyviä kokemuksia niin Keravalta,
Seinäjoelta, Helsingistä kuin Turustakin. — Kiitoksia.

Ensimmäinen varapuhemies Tuula Haatainen: Tähän halutaan nähtävästi debattikes-
kustelu. Pyydän niitä edustajia, jotka haluavat käyttää puheenvuoron, nousemaan seiso-
maan ja painamaan V-painiketta.

14.54 Jukka Gustafsson sd (vastauspuheenvuoro): Arvoisa puhemies! Kiitän myöskin
tärkeästä kansalaisaloitteesta ja myöskin kollega Koposta. Tässä tietysti kun kuuntelee,
niin miettii syvällisesti tätä asiakokonaisuutta, ja kansalaisaloitehan kertoo, että on saatu
hyviä kokeiluja tällaisesta terapeutista. No, tosiasia on kuitenkin se, että meillä on koulus-
sa tavaton määrä henkilöitä, henkilöstöryhmiä, on kuraattoria, psykologia, opettajia, ter-
veydenhuoltohenkilöstöä, rehtoria ja oppilashuoltotyöryhmä, että henkilöitä periaatteessa
on ja pitäisi olla. Mutta totta kai tällainen esitys kannattaa nyt tarkasti miettiä, ja etenkin
voin kuvitella, että jos löytyy senkaltainen henkilö, jota lasten on helppo lähestyä ja on
hyvä koulutus, niin epäilemättä se kynnys on matala muittenkin sitten lähestyä häntä. Eli
kyllä tämä tärkeä aloite on, ja siihen on tässä talossa syytä kajota tarkasti, [Puhemies: Ai-
ka!] ja lopuksi sanon yhdellä lauseella sen: [Puhemies: Aika!] nythän hallitus panostaa
merkittävästi [Puhemies koputtaa] lasten ja opettajien hyvinvointiin, [Timo Heinonen:
Menee jo mainoksen puolelle!] tästähän tämä kaikki lähtee.
9



Pöytäkirjan asiakohta PTK 36/2019 vp
Ensimmäinen varapuhemies Tuula Haatainen: Pidetään kiinni näistä aikarajoista, niin
kaikkia kohdellaan sitten tasapuolisesti. — Edustaja Juvonen.

14.56 Arja Juvonen ps (vastauspuheenvuoro): Arvoisa rouva puhemies! Erittäin tärkeä
asia ja hyvä kansalaisaloite. Perussuomalaiset esittivät jo aikoja sitten Espoossa, että psy-
kiatriset sairaanhoitajat ja mielenterveyteen, päihdetyöhön erikoistuneet lähihoitajat voisi-
vat olla osana koulumaailmaa ja päiväkotimaailmaa — kysyisin, ministeri, mitä tällaisesta
ajatuksesta tuumaatte. Kuunteleva aikuinen on erittäin tärkeä, ja kun nuorilta itseltään ky-
syy, niin nuoret kertovat monesti juuri kavereille niitä asioita — elikkä kuulevia korvia —,
ja se, joka koulukiusaamisen Suomesta poistaa, kiusaamisen työpaikoilta poistaa, ansait-
see kyllä Nobelin palkinnon. Eli niin iso asia ja niin vakava asia on kysymyksessä, ja toi-
von, että asia kuullaan erittäin suurella korvalla.

Entäpä tulisiko rikoslakiin kirjata koulukiusaaminen? Nimittäin sitä ei sieltä löydy, ja
sekin voisi olla riittävä pelote.

14.57 Mia Laiho kok (vastauspuheenvuoro): Puhemies! Kiitokset tästä tärkeästä kansa-
laisaloitteesta. Kiusaaminen on merkittävä asia lapselle ja nuorelle. Jokaisella lapsella on
oikeus turvalliseen kasvuympäristöön, ja se koskee myös koulua ja päivähoitoa. Tärkeätä
onkin, että matalalla kynnyksellä tilanteisiin puututaan, oli se puuttuja siellä kouluyhtei-
sössä kuka tahansa aikuinen, ja kannustetaan myös kavereita matalalla kynnyksellä puut-
tumaan kaverin kiusaamiseen.

Nostaisin tässä esille myöskin opettajien tuntemuksen lapsiin ja ryhmäkoot, koska se on
ensiarvoisen tärkeää, että huomataan myöskin, jos joku joutuu syrjään tai jollain on paha
olla. Niin kuin ollaan huomattu, niin mielenterveysoireet ovat myös lisääntyneet lapsilla ja
nuorilla, ja sen takia haluaisin, että kiinnitetään huomiota jatkossa myöskin näihin, kun on
tullut tätä tietynlaista vapaata kasvatusta ja isoja luokkia, joissa ei ole selkeästi omaa opet-
tajaa; lapselle on hirveän tärkeätä, että siellä koulussa on joku turvallinen aikuinen, jonka
puoleen voi tarvittaessa kääntyä.

Kiusatun roolia pitää myöskin vahvistaa niin, että se selkeästi nousee tarpeena esille.

Toinen varapuhemies Juho Eerola: Muistutan, edustajat, että debatissa on minuutin mit-
taiset rajat. — Edustaja Ovaska.

14.59 Jouni Ovaska kesk (vastauspuheenvuoro): Arvoisa puhemies! Esimerkiksi Itä-
Suomen yliopiston normaalikoulussa, Rantakylän normaalikoulussa aloitti tänä syksynä
psykiatrinen sairaanhoitaja, ja hän ei ole jäänyt istumaan sinne toimistoon, vaan hän kier-
telee siellä lasten ja nuorten parissa.

Mutta se huoli, joka itselläni on, on ennen kaikkea se, miten Suomi on jo jakautunut kah-
tia, erot mitä opetusministerikin mainitsi: Meillä on kuntien välillä suuret erot, meillä on
koulujen välillä suuret erot. Jo yhden kunnan tai kaupungin alueella koulut ovat täysin eri-
arvoisessa asemassa. Joissakin oppilashuollon palveluita tai tukea saa paljon helpommin
kuin toisaalla. Sitten on tilanne se, että ei saada ammattitaitoista henkilökuntaa. On esimer-
kiksi tilanteita, joissa kun terveydenhuollon koulutuksen saaneita työntekijöitä on palkattu
kouluihin, niin on sellaisia henkilöitä, jotka eivät pääse käsiksi näihin tietoihin ja pysty ja-
kamaan oppilaiden tietoja toisillensa.
10



Pöytäkirjan asiakohta PTK 36/2019 vp
15.00 Mika Niikko ps (vastauspuheenvuoro): Arvoisa puhemies! Kiitos aloitteen tekijöil-
le. Tämä on erittäin tärkeä aloite, sillä jokaisella lapsella tulee olla oikeus turvalliseen ja
välittävään kasvuympäristöön, ja tässä meillä on paljon tehtävää eduskunnassa niin kuin
kunnilla myös.

Eräs asia tässä pisti silmään: Tässä aloitteessa vaaditaan kuitenkin, että jokaisessa ala-
koulussa pitäisi olla terapeuttisia valmiuksia omaava aikuinen. Enemmänkin peräänkuu-
luttaisin tätä aloitteen toista osaa, että pitäisi olla helposti lähestyttävä aikuinen. Hän ei
välttämättä tarvitse mitään terapeuttista koulutusta. Meillä on kouluissa erittäin hyviä kou-
luavustajia ja iltapäiväkerhon ohjaajia, joilla ei ole juurikaan koulutusta välttämättä, ja he
ovat erittäin suosittuja kouluissa. Siinä mielessä alleviivaisin tätä, että lisättäisiin resursse-
ja myös muualta kuin pelkästään tutkintoa lukemalla.

Tärkeä kysymys on myös se, että koulukiusaamiseen tulee puuttua voimakkaammin,
koska koulukiusattu ei pääse pakoon vaan oppivelvollisuus pakottaa hänet yhä uudelleen
yhteisöön, jossa kiusaaminen jatkuu. Tämän vuoksi pitäisi harkita lainsäädäntöä tai jotain
toimenpiteitä, että missä vaiheessa se kiusaaja vaihtaa koulua tai luokkaa eikä se kiusattu,
niin kuin on käynyt tähän mennessä jatkuvasti.

15.01 Maria Guzenina sd (vastauspuheenvuoro): Arvoisa puhemies! Ei ole ”niiden tois-
ten lapsia”. On vain meidän kaikkien yhteisiä lapsia. Tämä pätee myös niiden maahan-
muuttajien lapsiin, jotka ovat tänne Suomeen saapuneet. Itse olen esimerkki maahanmuut-
tajaäidin lapsesta ja tiedän, miltä tuntuu, kun suljetaan ulkopuolelle. Me keskustelemme
nyt äärimmäisen vakavasta ja tärkeästä asiasta.

Viime aikoina on puhuttu Islannin mallin ihmeestä, ja Islannin malli lähtee juuri inkluu-
siosta, siitä, että otetaan kaikki mukaan yhdessä luomaan sellaista kasvuympäristöä lapsil-
le, että on turvallista ja hyvä olla. Päiväkodit, koulut ja oppilaitokset ovat paikkoja, jotka
tavoittavat miltei koko ikäryhmän. Niiden ympärille on luonnollista rakentaa lasten ja
nuorten hyvinvoinnin tuki, eli suomalainen Islannin malli. Kysynkin nyt ministeriltä, joka
täällä on paikan päällä: millä tavalla hallitus aikoo ottaa huomioon tämän valtavan suuren
ongelman ja sen, että ratkaisu voisi löytyä nimenomaan tämäntyyppisesti?

15.02 Pauli Kiuru kok (vastauspuheenvuoro): Arvoisa puhemies! Kiitos aloitteen teki-
jöille. Tärkeä aihe. Ja tämä Peteliuksen huomio siitä, puhummeko syrjäytymisestä vai syr-
jäyttämisestä, oli erinomainen huomio. Subjekti ja objekti täytyy erottaa toisistaan.

Ministeri mainitsi tämän loppuraportin, joka opetus- ja kulttuuriministeriössä viime
vuonna valmistui. Tämä on erinomainen dokumentti, ja tässä on tehty paljon taustatyötä.
Haluan nostaa täältä muutaman kehittämisehdotuksen, joita myös sivusitte: ehdotukset 3, 4
ja 20. Näitäkin asioita on tässä vähän sivuttu, mutta en voi olla ottamatta niitä esiin. Ensin-
näkin täällä sanotaan, että tutkimus siitä, minkälaisia keinoja opettajat ja rehtorit käyttävät
työrauhan turvaamiseksi ja kiusaamisen estämiseksi työssään. Eli sitä opettajien käytän-
nössä oppimaa tietoa ei käytetä riittävästi hyväksi.

Olen itse saanut opettajankoulutuksen. Viisi vuotta — ei yhtään oppituntia, ei yhtään
kirjaa siitä, miten tunnistetaan tämä ilmiö, miten siihen puututaan, mikä on seuraava askel
asian parantamiseksi. Ja ilmeisesti tämä asia ei ole vieläkään riittävästi parantunut, vaikka
tässä hyvin todetaan, että täydennyskoulutuksessa tämä asia täytyy huomioida.
11



Pöytäkirjan asiakohta PTK 36/2019 vp
15.03 Merja Kyllönen vas (vastauspuheenvuoro): Arvoisa herra puhemies! Mielestäni
edustaja Guzenina kuvasi erittäin hyvin sen asian, että lapset ovat meidän yhteisiä ja myös-
kin vastuu on meidän yhteinen huolimatta siitä, kuka lapset on tähän maailmaan synnyttä-
nyt.

Mielestäni Suomi on muuttunut aikojen kuluessa niin hyvässä kuin pahassa, mutta tässä
kiusaamisasiassa ennen kaikkea pahassa, ja esitän myös meille kaikille kysymyksen, että
puutummeko me itse riittävästi siihen, että kiusataan. Työyhteisöissä, kouluissa, niitten lä-
heisten lasten elämässä, voimmeko me olla niitä turvallisia aikuisia siinä nuorten ja lasten
arkisessa elämässä?

Olisin halunnut kysyä ministeriltä: onko hallituksessa ollut keskustelua myöskin näitten
mielenterveyspalveluitten osalta matalan kynnyksen palvelusta, esimerkkinä Tornion mal-
li, jossa samalla rahalla — siis huom. käytössä olevalla samalla rahalla — pystytään hoi-
tamaan lasten ja nuorten palvelut ilman jonoutumista ja lapset saavat palvelun akuutisti?

15.05 Saara Hyrkkö vihr (vastauspuheenvuoro): Arvoisa puhemies! Nuorten syrjäyty-
minen on yksi Suomen suurimmista ongelmista, ja lasten ja nuorten hyvinvointi, etenkin
mielenterveyteen liittyvien ongelmien kasvu, on todella huolestuttavaa. Kiusaaminen on
inhimillinen tragedia, joka voi jättää jäljet koko loppuelämäksi, ja monesti siihen liittyy
myöskin henkistä tai fyysistä väkivaltaa, jota ei tule tietenkään hyväksyä. Olin iloinen sen
takia, että sisäministeri Ohisalo nosti hiljattain esille tämän Etelä-Karjalan mallin ja kan-
nusti myöskin viemään nämä vakavimmat kiusaamistapaukset poliisin tietoisuuteen.

Aloitteessa esitetään, että jokaisesta koulusta tulisi löytyä tämmöinen henkilö, jolla on
näitä terapeuttisia valmiuksia. Olen siitä ajatuksesta ihan samaa mieltä: mielenterveys-
osaamista tulisi nykyistä laajemmin löytyä kouluyhteisöistä. Meillä on todella hyviä koke-
muksia, niin kuin täällä on tullut esiin, esimerkiksi kotikaupungissani Espoossa on myös-
kin viety mielenterveysosaamista sinne kouluympäristöön. Toisaalta on todella tärkeää,
että lähestyttäviä aikuisia löytyy niin pienistä kuin suuristakin kouluista. Turvallisesta kou-
luympäristöstä, opiskeluhuollosta on säädetty laissa, mutta toteutus ontuu, ja tämän täytyy
olla hallituksen ihan prioriteetti ykkönen, kun lähdetään hallitusohjelmaa toteuttamaan.

15.06 Rami Lehto ps (vastauspuheenvuoro): Arvoisa herra puhemies! Kenenkään ei pidä
pelätä kouluun menoa eikä sen takia menettää yöuniaan tai elämänhaluaan. Kiitos aloit-
teen tekijöille. Kiitos, edustaja Koponen, kansalaisaloite on todella tärkeä, ja ollaan todella
ison asian äärellä. Lapset ja nuoret tarvitsevat tukea ja turvaa niin kotona kuin koulussa.
Koulukiusaaminen on monen surullisen asian syy, mikä heijastuu niin oppimiseen kuin ko-
tioloihinkin. Opettajilla on liian vähän aikaa — ja koulunkäyntiavustajiakin vähennetään
— että voisi seurata, mitä siellä koulussa tapahtuu. Kuraattori voidaan nähdä liian vaikeas-
ti tavoitettavaksi eikä hänen luokseen uskalleta mennä. Mutta tällainen Keravan pilotissa
ollut henkilö — koulusisko, joka on siellä lasten kanssa välitunneilla, juttelee siellä, lähes-
tyy heitä lämpöisesti, vaikka koulun jälkeenkin jossain ostareilla ja somessa. Tällaisen
kanssa on varmaan helpompi keskustella ja lähestyä ja kertoa niistä huolista. Tätä kautta
me pääsisimme siihen asiaan kiinni.

15.07 Antti Lindtman sd (vastauspuheenvuoro): Arvoisa puhemies! Haluan myös omas-
ta puolestani kiittää edustaja Koposta ja tämän kansalaisaloitteen allekirjoittaneita. Tässä
kyllä sikäli nyt laitetaan pallo maaliin, että mitä varhemmin pystytään puuttumaan, sitä te-
12



Pöytäkirjan asiakohta PTK 36/2019 vp
hokkaampaa tämä puuttuminen on. Vaikka tässä nyt fokus on koulussa, niin haluan ottaa
yhden esimerkin sieltä aivan varhaisista vuosista päiväkodissa. Sain nimittäin tässä joku-
nen viikko sitten mahdollisuuden olla koko viikon päiväkodissa, pienten ryhmässä. Näin
semmoisen tilanteen, jossa tuommoisille alle kaksivuotiaille tuli kiista ulkolelusta ja toi-
nen tuuppasi toisen kumoon. Itku tuli, ja katsoin, miten se homma hoidetaan. Lastentarhan-
opettaja tuli ja opasti tätä, joka oli tuupannut kumoon, että täytyy pyytää anteeksi ja halata.
Niin he halasivat, ja leikki jatkui. Tällä tahdon vain sanoa sitä, että mitä useammassa päi-
väkodissa meillä on riittävä määrä henkilökuntaa, lastentarhanopettajia, hoitajia, joilla on
aikaa siinä arjessa opettaa niitä toimintamalleja, sitä vähemmän varmasti tarvitsemme op-
pilashuollon muita resursseja, sitä vähemmän on kiusaamista myös jatkossa. Mitä varhem-
min, sitä parempi.

15.08 Pasi Kivisaari kesk (vastauspuheenvuoro): Arvoisa herra puhemies! Todellakin
suuret kiitokset kansalaisaloitteesta. Sen tavoite ja lähtökohtainen viesti on se, että se ha-
luaa omalta osaltaan ehdottaa toimenpiteitä, joilla mahdollistetaan se, että kouluissa pys-
tytään nykyelämän ja elävän elämän haasteisiin paremmin vastaamaan. Täällä on paljon
puhuttu kiusaamisesta, johon aloite toki myöskin liittyy, mutta tämä liittyy paljon laajem-
paan keskusteluun syrjäytymisen ehkäisystä ja uhasta, ylipäätään opettajien jaksamiseen
liittyvistä asioista, lasten hyvinvointiin ja lasten tulevaisuuteen liittyvistä asioista. Siinä
mielessä tämän aloittajan läsnäolo ja tämän keskustelun merkitys on erittäin suuri. Täytyy
tietysti muistaa, että kouluissa tapahtuu myöskin lukuisia hyviä asioita, mutta kaikki siellä
ei hyvin ole. Aloitteessa ehdotetaan siis lisäresursseja, joka tavoitteena on varsin kannatet-
tava, mutta kouluissa riittää myöskin työtä siinä, että me entistä enemmän mahdollistam-
me samanaikaisopettajuutta, resurssiopettajuutta, opinto-ohjausta ja oppilashuollon mo-
niammatillista toimintaa.

15.10 Jaana Pelkonen kok (vastauspuheenvuoro): Arvoisa herra puhemies! Tuorein kou-
luterveyskysely toi jälleen päivänvaloon järkyttäviä faktoja. Teini-ikäisistä tytöistä yli
kymmenesosa ja pojista 5 prosenttia ovat kokeneet vuoden aikana seksuaalista väkivaltaa.
Seksuaalinen väkivalta tässä tapauksessa sisälsi intiimialueiden koskettelua vastoin tah-
toa, painostamista tai pakottamista riisuutumiseen tai seksiin vastineeksi rahasta, tavarasta
tai päihteistä. Yhä nuoremmat suomalaiset lapset ja nuoret ovat kokeneet seksuaalista
kommentointia, ehdottelua, viestittelyä ja kuvamateriaalin näyttämistä. Tämä on äärim-
mäisen vastanmielinen suuntaus, joka meidän kaikkien tulee ottaa erittäin vakavasti.

Asenneilmapiirin on oltava Suomessa sellainen, että kaikkiin häirintätilanteisiin puutu-
taan ja seksuaalinen häirintä tuomitaan, ja vastuu tästä on meillä kaikilla. Laista on löydyt-
tävä keinovalikoima puuttua lapseen kohdistuvaan seksuaaliväkivaltaan ja seksuaaliseen
häirintään, ja tähän liittyen kysyisinkin paikalla olevalta ministeriltä: miten hallitus aikoo
toimia näiden asioiden muuttamiseksi ja huomioida ylipäätään nämä järkyttävät asiat?

15.11 Päivi Räsänen kd (vastauspuheenvuoro): Arvoisa puhemies! Tuoreesta kyselystä
käy ilmi, että nuorten itsetuhoisuus on lisääntynyt. Nuorista joka kolmas kertoo harkin-
neensa itsemurhaa. Myös nuorille, erityisesti tytöille, erikoissairaanhoidossa annettujen
masennusdiagnoosien määrä on kasvussa. Ennaltaehkäisevien ja varhaisvaiheen palvelui-
den puuttuminen johtaa siihen, että sairaudet pahenevat ja vaativat sitten entistä kalliimpia
13



Pöytäkirjan asiakohta PTK 36/2019 vp
hoitoja. Samoin kouluterveydenhuollon puutteet näkyvät lisääntyvinä lastenpsykiatrian
kuluina.

Kun tilanne on tämä, niin kysyisin ministeriltä: eikö nyt olisi parasta panostaa käytettä-
vissä olevat varat kouluissa nimenomaan ryhmäkokojen pienentämiseen, näiden opintoso-
siaalisten tukimuotojen vahvistamiseen samoin kuin erityisopetuksen vahvistamiseen sen
sijaan, että oppivelvollisuusikää ryhdytään korottamaan, jolloin ollaan syrjäytymisen kan-
nalta jo liian myöhässä?

15.12 Niina Malm sd (vastauspuheenvuoro): Arvoisa puhemies! Tässä on nyt monta ker-
taa sanottu ”kiusaaminen”, ja täällä nousi esiin myös Etelä-Karjalan malli.

Etelä-Karjalassa otettiin käyttöön malli, jossa selkeästi lainvastaiset teot siirrettiin suo-
raan poliisille tai sosiaaliviranomaisen käsittelyyn. Sen takia haluaisinkin kysyä, onko
meidän termistömme tällä hetkellä oikea kiusaamiseen. Jos aikuiset tekevät näitä tekoja,
kyse on rikoksesta, ja sen takia kun täällä puhutaan kiusaamisesta, itselleni tulee sellainen
olo, että me vähättelemme näitä tekoja, kun me käytämme tällaisia termejä. Tähän toivoi-
sin ministeriltä vastausta.

15.13 Sebastian Tynkkynen ps (vastauspuheenvuoro): Arvoisa herra puhemies! Toivoi-
sin, että tässä salissa emme laskisi kunnianhimoa tämän aloitteen suhteen alemmaksi kuin
mitä yli 50 000 ihmistä on vaatinut. Nykyisillä toimenpiteillä me emme tule pääsemään
lopputuloksiin, vaan meidän täytyy tehdä lisää.

Esimerkiksi edustaja Gustafsson: Sanoitte, että meillä on jo rehtoreita, terveydenhuolto
ja niin edespäin. Rehtori vastaa hallinnollisesta toiminnasta, hän myöskin pitää oppitunte-
ja. Sen lisäksi terveydenhoitajalla puolestaan on kädet täynnä ihan sitä konkreettista terve-
ystyötä. Näin ollen me tarvitsisimme nimenomaan lisää käsiä.

Ministeri Andersson, puhuitte siitä, että tehdään ja julkaistaan opus opettajille tänä syk-
synä. Ollaan valtavan kiitollisia siitä, että tällainen tulee, mutta siitä huolimatta opettaja-
taustaisena täytyy sanoa, että me saamme valtavasti erilaisia opuksia, raportteja. Meillä on
jatkuvasti enemmän ja enemmän työtä siinä rinnalla, eli toivoisin, että koulutuksen uudis-
taminen otettaisiin todella kiireelliseksi jutuksi, niin että jo viiden vuoden aikana saataisiin
nämä tiedot ja taidot meidän haltuumme. — Kiitoksia.

15.14 Veronika Honkasalo vas (vastauspuheenvuoro): Arvoisa puhemies! Tämä keskus-
telu tämän kansalaisaloitteen ympärillä on ollut todella tervetullutta, ja nostaisinkin esille
tässä Li Anderssonin ja Ovaskan puheenvuorot siitä, että jo niitä olemassa olevia resursse-
ja vahvistamalla me voimme saavuttaa paljon. Ehkä näen tämän kansalaisaloitteen niin,
että keinoista en välttämättä ole samaa mieltä, vaikkakin olen sitä mieltä, että kaikenlaisia
moniammatillisia toimintamalleja pitää kouluissa myös kokeilla.

Useat tutkimukset osoittavat, että niissä kunnissa, joissa 90-luvun laman aikana leikat-
tiin koulupsykologien ja kuraattoreiden resursseista, oli myöhemmin, 2000-luvulla, kaik-
kein eniten nuorten aikuisten psyykkistä oireilua. Tämä hallitusohjelma lähtee nimen-
omaan siitä, että vahvistetaan jo niitä olemassa olevia resursseja.

Tällä hetkellä alueelliset erot ovat ihan valtavia: yhdellä psykologilla voi olla 7—2 000
oppilasta, mutta tämä ei tietenkään tarkoita sitä, etteikö niitä toimintamalleja pitäisi kehit-
tää [Puhemies koputtaa] ihan ehdottomasti.
14



Pöytäkirjan asiakohta PTK 36/2019 vp
15.15 Heikki Vestman kok (vastauspuheenvuoro): Arvoisa puhemies! Syrjäytymiseen
johtava kehityshän alkaa usein jo varhaisina vuosina, kuten täälläkin on todettu. Ja Suo-
messa vuosittain peruskoulun aloittaa lapsia, joilla ei ole peruskouluun riittäviä valmiuk-
sia. Tämä näkyy sosiaalisina ongelmina. Vaikeuksia pärjätä on erityisesti pojilla, usein
loppuvuonna syntyneillä. Peruskoulun päättäneiden tyttöjen keskiarvo on Suomessa kes-
kimäärin puoli arvosanaa korkeampi kuin poikien. Loppuvuonna syntyneiden poikien ja
alkuvuonna syntyneiden tyttöjen välillä tämä ero on vielä merkittävämpi.

Me tiedämme, että lapset ovat yksilöitä, jotka kasvavat ja kehittyvät eri tahtia, silti pe-
ruskoulu menee Suomessa hyvin vahvasti ikävuosien mukaan. Mallia voisi ottaa Tanskas-
ta, jossa opetus sovitetaan Suomea paremmin lapsen kehitykseen ja kypsyyteen. Tanskas-
sa noin viidennes pojista ja kymmenesosa tytöistä viivästyttää koulunaloitustaan. Valtaosa
heistä on nimenomaan loppuvuonna syntyneitä lapsia.

Se, mikä koulunaloituksessa lykkääntyy, voitetaan takaisin lapsen vahvempana itseluot-
tamuksena ja motivaationa. Minä kysyisinkin opetusministeriltä, mitä hallitus aikoo tehdä,
jotta tähän koulun aloittamiseen liittyvästä häpeästä päästään Suomessa eroon.

15.16 Tuula Väätäinen sd (vastauspuheenvuoro): Arvoisa puhemies! Asiantuntijat sano-
vat, että lapsella täytyy olla vähintään yksi aikuinen, mutta minusta se on minimi emmekä
voi siihen tyytyä. Yhden aikuisen varassa olevan lapsen elämä on varsin haavoittuvaa.

Minä olen siviilityössäni tehnyt paljon töitä aikuisten kanssa, joidenka aikuistenongel-
mat pohjautuvat lapsuudessa ja nuoruudessa koettuun osattomuuteen, kiusaamiseen ja syr-
jään joutumiseen. Itse ajattelen, että meidän täytyy pitää huolta siitä, että lapsilla ja nuoril-
la olisi iso verkosto ympärillään, jotta niitä tarttuvia aikuisia olisi mahdollisimman paljon.
Ei ole yhtä keinoa, jolla lasten syrjään joutumista estetään, ja siihen keinojen rakentami-
seen tarvitaan meitä kaikkia.

15.17 Sami Savio ps (vastauspuheenvuoro): Arvoisa puhemies! Todellakin tämä käsitte-
lyssä oleva kansalaisaloite ottaa kantaa erittäin tärkeään asiaan, lasten ja nuorten syrjäyty-
miseen, ja osoitankin suuret kiitokset kaikille tämän kansalaisaloitteen allekirjoittajille.

Suuria ongelmia lapsille aiheuttavat muun muassa kiusaaminen ja erilaiset oppimisvai-
keudet, ja niillä molemmilla on pitkäaikaisia vaikutuksia myös aikuiselämässä.

Valitettavasti joissakin peruskouluissa on tämän uuden opetussuunnitelman myötä luo-
vuttu perinteisistä luokkahuoneista ja siirrytty itseoppimiseen avoimissa tiloissa. Häiriöte-
kijöiden moninkertaistuttua oppilaille on jouduttu jakamaan jopa kuulosuojaimia, ja mie-
lestäni tämä ei voi jatkua.

Päättäjien tulee ehdottomasti varmistaa, ettei alakoululaisten tarvitse oppia perustietoa
ja -taitoa omin avuin. Ellei tästä pystytä [Puhemies koputtaa] pitämään huolta, niin häviä-
jiä ovat varsinkin hiljaiset ja oppimisvaikeuksista kärsivät lapset.

15.18 Timo Heinonen kok (vastauspuheenvuoro): Arvoisa herra puhemies! Olin jo opet-
tajan työn jättänyt ja siirtynyt eduskuntaan, kun sain vieraakseni nuoren, joka kertoi hyvin
lohduttoman tarinan. Kuuntelin tätä koulukiusatun tarinaa hyvin pitkään, ja vasta tarinan
loppupuolella minulle selvisi, että kiusaaja ei ollutkaan kaveri, vaan se oli opettaja. Pitää
muistaa, että kiusaaja saattaa olla myös aikuinen, ja näiden toimenpiteiden pitää olla sel-
laisia, että niillä voidaan puuttua kaikkeen kiusaamiseen koulussa, on kiusaaja lapsi, aikui-
nen tai kuka tahansa, joissain tapauksissa siis myös opettaja.
15



Pöytäkirjan asiakohta PTK 36/2019 vp
Olemme kuulleet paljon kauniita puheita, tärkeitä puheita. Annan neljä toimenpidettä:
Tehkää opettajarekisteri koulutetuille opettajille, vahvistakaa sitä. Tehkää opettajamitoi-
tus, riittävän pienet opetusryhmät. Koulukiusaaminen kirjattava lakiin rikokseksi. Ja nel-
jäntenä, tehkää Ruotsin mallin mukainen toimenpide, jossa voi saada koulukiusattu korva-
usta, jos kunta tai opetuksen järjestäjä [Puhemies koputtaa] ei ole tehnyt riittävästi sen
eteen töitä.

15.20 Hussein al-Taee sd (vastauspuheenvuoro): Arvoisa puhemies! Haluaisin ehkä mai-
nita aiheen, joka ei ole kunnolla tullut esiin — hieman siitä on täällä kyllä vihjattu — joka
liittyy tähän kiusaajan tilanteeseen. Usein kiusaaja, siis lapsi, on itse kiusattu. Hän on kiu-
sattu siinä mielessä, että perhe kotona toiseuttaa ihmisiä käytöksellään, jolloin lapsi vie tä-
män käytöksen myöskin kouluun. Siksi koen, että tämä aloite on tärkeä. Se on tärkeä siksi,
että nyt terapeutti voi kokonaisvaltaisesti katsoa sen perheen tilannetta ja mahdollisesti sit-
ten puuttua siihen.

Mutta samanaikaisesti opettajat ovat olleet jo pitkään sitä mieltä, että nykyinen kolmi-
portainen tuki ja siihen annetut resurssit eivät itse asiassa riitä. Noin 3 prosenttia pitää tätä
nykyistä mallia riittävästi resursoituna, ja sen vuoksi jo nykyisellään olevalla lailla, jos sii-
hen laitettaisiin oikeat resurssit, todennäköisesti juurisyyhyn eli syrjäytymiseen ja syrjäyt-
tämiseen voitaisiin puuttua. — Kiitos.

15.21 Lulu Ranne ps (vastauspuheenvuoro): Arvoisa puhemies! Kiitos aloitteesta. Mata-
lan kynnyksen apu ilman leimautumispelkoa on tässä se kaikkein keskeisin asia. Toinen
asia on, että apua annetaan ihan sieltä varhaislapsuudesta, että meillä olisi riittävää tukea jo
päiväkodeissa, neuvoloissa, että sinne tulisivat perhetyöntekijät ja että heidän avullaan lap-
set ja perheet kokonaisuudessaan saisivat sitten sitä ohjattua tukea laajemmin.

Inkluusio on noussut täällä esiin, ja toivoisin, että nyt hallitus myöskin huomioi inkluu-
sion tuomat ongelmat. Meillähän on sen myötä tullut suuria ryhmiä, meillä ei ole kunnon
erityisluokkia, ja kysynkin nyt hallitukselta: aikooko hallitus puuttua näihin inkluusion
synnyttämiin ongelmiin? Avoimet oppimisympäristöt, niin kuin edustaja Savio täällä nosti
esiin, ovat myös yksi toimi, joka aiheuttaa ongelmia lapsille.

15.22 Pia Kauma kok (vastauspuheenvuoro): Arvoisa puhemies! Minulla oli mahdolli-
suus vierailla Vantaalla Koivukylän koulussa, jossa oli erityinen luokka sellaisille lapsille,
jotka eivät enää käy koulua. Heidät oli siis ikään kuin käsin poimimalla kotoa haettu sinne
luokalle, jotta he kävisivät peruskoulunsa loppuun. Kun jututin näitä nuoria, niin heillä kai-
killa oli taustalla koulukiusaamista, joka oli alkanut jo ala-asteella. Mieleeni tuli silloin
muun muassa se, että mistä johtuu se, että usein juuri se kiusaaja saa jäädä sinne kouluun
mutta sitten kiusattu on se, joka joutuu kärsimään. Tämä on sellainen kysymys, jota toivoi-
sin, että myöskin opetusministeriössä pohdittaisiin, ja sitä, millä tavalla tähän voitaisiin
puuttua. Koska se, että se kiusaaja saa jäädä mutta kiusattu siirtyy, antaa ikään kuin vää-
ränlaisen viestin myöskin siellä luokassa ja koko kouluyhteisössä, että jotain vikaa on siinä
henkilössä, joka joutuu siirtymään. Me palaamme tavallaan samaan problematiikkaan,
[Puhemies koputtaa] minkä edustaja Petelius hyvin nosti esiin. Onko kyseessä syrjäytynyt
vai syrjäytetty?
16



Pöytäkirjan asiakohta PTK 36/2019 vp
15.23 Kim Berg sd (vastauspuheenvuoro): Arvoisa herra puhemies! Haluan myös omalta
osaltani kiittää hyvästä aloitteesta. Täällä on hyvin salissa tuotu esille se, että vastuu kou-
lukiusaamisen poistamisesta on meillä aikuisilla ja jokaisella lapsella ja nuorella täytyy
olla vähintäänkin se yksi turvallinen aikuinen, kenenkä puoleen kääntyä.

Haluan nostaa esille myös sellaisen tärkeän asian, mitä täällä ei ole käsitelty: sen nuor-
ten oman roolin koulukiusaamiskulttuurin kitkemisessä. Olen kotikaupungissani Vaasassa
huomannut, että paljon on myös merkitystä sillä, että nuoret itse puhuvat sen puolesta, että
kiusaaminen ei ole hyväksytty asia. Esimerkiksi nuorisovaltuutettujen mukaan ottaminen
erilaisiin tempauksiin ja sen esimerkin näyttäminen kanssakoululaisille on sellainen asia,
millä on ollut todella hyviä vaikutuksia.

15.24 Sheikki Laakso ps (vastauspuheenvuoro): Arvoisa herra puhemies! Muutama
edustaja on vähän kommentissaan antanut sellaista kuvaa, että tällaista uutta järjestelmää ei
tarvita, mutta minä kuitenkin korostaisin sitä, että näillä liipalaapa-ryhmillä ja palavereilla
ei vuosikymmeniin ole saatu mitään aikaiseksi. Kaikennäköisiä opetussuunnitelmia on
tehty tässäkin salissa vaikka kuinka monia, ja aina on tarkoituksena kuitenkin se asia, että
saataisiin tämä asia maaliin. Tämä Keravan kokeilu on kuitenkin uusi, rohkaiseva tapa,
mikä on ollut vähän erilainen kuin aikaisemmin, ja kun jokainen katsoo niitä esityksessä
olevia tuloksia, niin siitä sen huomaa.

Ainoa asia vain, mikä tietysti tässäkin jutussa on, on se, etteivät henkilökoulutusvaati-
mukset olisi se este, koska tilanne on se, että se syrjäytynyt nuori tai koulukiusattu nuori ei
tarvitse mitään koulutettua ihmistä, vaan hän tarvitsee sen, kuka huomaa sen ongelman,
[Puhemies koputtaa] koska hyvin harvoin sitä itse uskalletaan kertoa.

15.25 Matias Marttinen kok (vastauspuheenvuoro): Arvoisa puhemies! Tosiaan on tar-
peen kiittää aloitteentekijöitä tästä tärkeästä aloitteesta, vaikka täällä mielestäni kyllä edus-
taja Gustafsson käytti siinä mielessä ihan hyvän puheenvuoron sen osalta, että meillä on
kuitenkin koulussa jo opettajat, oppilashuollon edustajat, koulunkäyntiavustajat ja tervey-
denhoitajat.

En ole aivan varma siitä, saadaanko näitä ongelmia ratkaistua sillä, että kouluihin tuo-
daan jälleen yksi uusi ammattiryhmä. Voi olla näin, mutta mielestäni olisi kuitenkin ennen
sitä järkevämpää käydä läpi ensinnäkin lainsäädäntö, että tietojen kulku sujuu eri ammat-
tilaisten välillä ja että opettajilla on mahdollisuus tehdä sitä työtä, mihin heidät on palkattu.
Täällä edustaja Al-Taee käytti erinomaisen puheenvuoron siitä, minkätyyppisiä ongelmia
liittyy esimerkiksi kolmiportaisen tuen toimintaan ja inkluusioon. Tästä mielelläni kuuli-
sin opetusministeriltä myös näkemyksiä, [Puhemies koputtaa] että miten näiden osalta ai-
otaan toimia.

15.26 Aki Lindén sd (vastauspuheenvuoro): Arvoisa puhemies! Tässä kansalaisaloittees-
sa puututaan todella tärkeään suomalaisen yhteiskunnan ongelmaan, ja olen siitä tyytyväi-
nen.

Helsingin Sanomat säväytti suomalaisia 3. maaliskuuta julkaisemalla ekonomisti Sixten
Korkmanin ja akatemiaprofessori Kai Kailan yhteisen kirjoituksen kahdella sivulla: ”Köy-
hyys aiheuttaa lapsille toksista stressiä”. Se oli todella kovan luokan kirjoitus, joka osoitti
sen, että kahden ensimmäisen elinvuoden aikana köyhyydessä eläminen — mihin he las-
kivat kuuluvat 10 prosenttia Suomen lapsista, noin 120 000 lasta — aiheuttaa tai voi ai-
17



Pöytäkirjan asiakohta PTK 36/2019 vp
heuttaa pysyviä muutoksia aivoissa, mikä sitten myöhemmässä elämässä haittaa pärjää-
mistä ja selviytymistä. Tämä on tietysti eri asia kuin koulukiusaaminen, mutta nämä kaikki
liittyvät toisiinsa, ja nyt kun olen kuunnellut tätä erinomaisen hyvää keskustelua, [Puhe-
mies koputtaa] en voi ajatella muuta kuin että eduskunnan täytyy todella yhdistää voimat
tämän kaikkein tärkeimmän asian, lapsiperheiden hyvän, turvallisen tulevaisuuden, puo-
lesta. Meidän tulee [Puhemies koputtaa] priorisoida lapset Suomessa.

15.28 Jouni Ovaska kesk (vastauspuheenvuoro): Arvoisa puhemies! Kyllä itse koen, että
näillä erilaisilla istunnoilla, missä eri ammattilaisia on koolla, on saatu paljon aikaan. Vih-
dosta viimein edes istuvat saman pöydän ääressä niin sosiaalipalvelun kuin koulutoimen
edustajat. Sitä pitää kehittää, mutta nämä kaikki vaativat resursseja lisää. Meillä on hyviä
malleja — esimerkiksi tämä Kiva Koulu -ohjelma on ollut erittäin hyvä ja otettu hyvin
käyttöön — ja näitä pitää kehittää entisestään.

Sen lisäksi on hienoa, että nyt hallitus puuttuu tähän: Kun meillä tulevat nämä osaami-
sen ja oppimisen tiekartta ja laatu- ja tasa-arvo-ohjelma perusopetukseen, niin siellä hae-
taan niitä ratkaisuja, joilla pystytään puuttumaan näihin ongelmiin. Ennen kuin siis keksi-
tään uusia ratkaisuja, niin kannattaa läpikäydä ne, mitä meillä on tehty, juuri sen takia, että
meillä elämä ei olisi pelkkää hankehumppaa tai sitä, että hypitään erilaisista malleista toi-
seen, vaan katsotaan se pohja, jolle me olemme rakentaneet, vahvistetaan sitä ja sillä taval-
la huolehditaan, että meidän lapset ja nuoret voivat entistä paremmin.

Toinen varapuhemies Juho Eerola:  Annan vielä puheenvuoron edustaja Koposelle, ja
sen jälkeen ministeri Andersson.

15.29 Ari Koponen ps (vastauspuheenvuoro): Arvoisa puhemies! Tässä on nyt puhuttu
paljon kiusaamisesta, ja sitä tuossa aloitteessa myös oli paljon.

Täytyy muistaa, että tässä pilotissa koko oppimisympäristö parani merkittävästi kaikille
oppilaille ja kouluhenkilökunnalle ja myös opettajat saivat kaipaamaansa apua, koska osa
heistä on todella äärirajoilla. Kun tätä pilottia lähdettiin tekemään, niin totta kai sieltä löy-
tyi muutama opettaja, jotka ihmettelivät, että mikä tämä on ja ei tänne tämmöistä ja näin,
mutta juuri nämä opettajat olivat tämän puolen vuoden jälkeen ensimmäisenä, että he ha-
luavat, että tämä jatkuu, ja he ovat saaneet tästä paljon apua. Täällä edustajat Ovaska ja
Lehto puhuivat tästä helposti lähestyttävästä, että tämä ihminen kiertelisi siellä. Se voi kuu-
lostaa aika hassulta, mutta tässä me olemme juuri siinä asiassa, mikä oikeasti toimi tässä pi-
lotissa. Siellä oli esimerkiksi yksi nuori oppilas, joka oli todella vaikeassa tilanteessa, ei ys-
täviä, ei mitään, mutta hän just parin viikon jälkeen tuli itse juttelemaan tälle henkilölle,
joka siellä oli. Jos me saamme tämmöisiä yksittäisiä lapsia [Puhemies koputtaa] parannet-
tua tämmöisellä, niin tämä maksaa itsensä todella nopeasti takaisin. — Kiitos paljon.

Toinen varapuhemies Juho Eerola: Nyt ministeri Andersson, kolme minuuttia, ja sen
jälkeen siirrytään puhujalistaan.

15.30 Opetusministeri Li Andersson: Arvoisa puhemies! Katsotaan, mihin aika tällä
kertaa riittää. Lähdetään ensinnäkin liikkeelle siitä keskustelusta, mitä nyt on käyty, taval-
laan niistä resursseista, mitä kouluissa tarvitaan ja miten niitä kannattaa käyttää oppilaiden
tuen varmistamiseksi ja myöskin koulukiusaamisen estämiseksi.
18



Pöytäkirjan asiakohta PTK 36/2019 vp
Minä näen itse, että meillä on tarvetta vahvistaa olemassa olevien palveluiden resursoin-
tia eli huolehtia siitä, että niiden aikuisten, jotka jo ovat niissä kouluissa ja siellä työsken-
televät, toimintaedellytykset paranevat. Kuten tässä on todettu, niin meillä on aika isoja
alueellisia eroja, mitä tulee oppilas- ja opiskelijahuollon palveluihin. Joillakin kuraattoreil-
la tai psykologeilla voi olla yksi toimipiste, jossa toimii, toisella voi olla 12. Oppilasmäärät
per työntekijä saattavat vaihdella 700:sta 2 000:een. Tästä syystä hallitus nyt vahvistaa op-
pilas- ja opiskelijahuollon palveluita tämän vaalikauden aikana 29 miljoonalla, eli sillä
pystytään vahvistamaan sitä perustyötä, mitä tehdään.

Sen rinnalla suomalaisissa kouluissa on jo yleistymässä erilaisia moniammatillisia toi-
mintamalleja. Tässä on kuntakohtaisia eroja, ja ainakin oma näkemykseni on, että on ehkä
hyväkin, että on kuntakohtaisia eroja, koska ne koulutkin voivat olla aika erilaisia ja ne tar-
peet voivat vaihdella: Joissakin kouluissa on ehkä tarvetta nuorisotyöntekijöille. Toisissa
kouluissa voi olla tarvetta koulumummoille ja -vaareille. Monissa kaupungeissa on jo ko-
keiltu tätä, mihin edustaja Juvonen viittasi, eli psykiatrian puolen työntekijöitä käytetään.
Seinäjoella kun vierailin, niin siellä kerrottiin, että he käyttävät perhetyöntekijöitä kouluis-
sa. Tämä on varsin hyvää kehitystä omasta mielestäni, koska se tarkoittaa myöskin sitä,
että tuodaan tuki sinne, missä ne tukea tarvitsevat nuoret myöskin ovat. Mutta minä itse
kyllä jättäisin alueellista harkintavaltaa kunnille ja koulutuksenjärjestäjille sen suhteen,
mikä on missäkin se toimivin malli.

Suomen Islannin mallia ollaan edistämässä. Valmistelu on käynnissä, ja vuonna 2021
pitäisi olla koko maassa toiminnassa, ja siinä on tavoitteena juurikin edistää nuorten hyvin-
vointia tarjoamalla entistä useammalle mahdollisuuksia harrastaa, myöskin kohtuulliseen
hintaan.

Inkluusiota ja kolmeportaista tuki- ja erityisopetusta tullaan selvittämään perusopetuk-
sen laadun ja tasa-arvon hankkeen puitteissa. Oma näkemykseni on se, että inkluusion ajat-
telussa ei ole mitään ongelmaa — siis se ajatteluhan lähtee siitä, että myöskin erityistä tu-
kea tarvitsevilla oppilailla on oikeus saada sitä tukea omassa lähikoulussaan. Ongelma sen
sijaan on se, että tätä on toteutettu tilanteessa, jossa kunnissa on säästetty lähes kymmenen
vuotta putkeen, ja se näkyy siinä, ettei olla pystytty riittävästi turvaamaan erityisopetuk-
sen, rinnakkaisopetuksen ja pienryhmäopetuksen resursseja tässä samassa yhteydessä.

Viimeisenä seksuaalinen ahdistelu ja häirintä, erittäin tärkeä. Siinä on Opetushallitus jo
aloittanut työtä. Siinäkin on panostettu tähän tiedon tuotantoon, eli miten voidaan tukea
kasvatustyötä tekeviä tähän ongelmaan puuttumiseksi. Sen lisäksi hallitusohjelmassa lu-
kee, että tullaan tekemään tasa-arvosuunnitelmista velvoittavia kaikilla koulutusasteilla, ja
siinä sitten on tarkoitus myöskin tähän puuttua.

Lopuksi totean, että vakavissa kiusaamistapauksissa voi olla kyse sellaisesta henkisestä
ja fyysisestä väkivallasta, joka tosiaan jo tälläkin hetkellä täyttää rikosten tunnusmerkistöä.

Toinen varapuhemies Juho Eerola:  Siirrytään puhujalistaan. — Edustaja Kiuru.

15.34 Pauli Kiuru kok: Arvoisa herra puhemies! Vielä vähän laajemmin jatkan tästä,
mitä tuossa äsken lyhyesti sain esittää.

Ensinnäkin vielä kiitos aloitteesta. Tämä käsitteistö, ”syrjäytyminen” ja ”syrjäyttämi-
nen”, oli hyvä huomio. Kukaan ei varmasti halua itse syrjäytyä, mutta jos syrjäytetään ja
tekijä on toisaalla, niin kohde voi syrjäytyä, eli tässä kannattaa kyllä tietysti vähän pitää
mielessä käsitteet, kuka on subjekti ja kuka on objekti. Se, että joutuu syrjäytetyksi, vai-
19



Pöytäkirjan asiakohta PTK 36/2019 vp
kuttaa varmasti koko iän enemmän tai vähemmän riippuen siitä, kuinka intensiivistä se on
ollut ja kuinka pitkään kestänyttä.

Haluan erityisesti kiinnittää huomiota opettajan rooliin. Niin kuin täällä on sanottu, niin
jo yksi aikuinen saattaa riittää ja pelastaa lapsen tulevaisuuden, ja se yksi aikuinen saattaa
myös olla opettaja. Opettajan vastuu ja mahdollisuudet ja paineet ovat kyllä melkoiset täs-
sä — ei voi sanoa, että siinä työssä helpolla pääsisi. Vastuu nuorista ihmisistä, lapsista: ei
oikeastaan kovempaa vastuuta ihmisellä voi ollakaan.

Se, mihin itse näin jälkeenpäin olen kiinnittänyt huomiota, liittyy nimenomaan opetta-
jankoulutukseen. 80-luvulla, kun aineenopettajan koulutuksen sain ja viisi vuotta sitä kou-
lutusta kävin, ei sanallakaan, ei yhdellä oppikirjallakaan eikä missään keskustelussa tuotu
esiin syrjäytymiseen, syrjäyttämiseen ja kiusaamiseen liittyviä asioita ja sitä, miten niihin
tulisi puuttua ihan konkreettisesti. Erilaisista oppimisteorioista, -käsityksistä puhuttiin kyl-
lä opintoviikkotolkulla, ja ne kyllä tulivat tutuksi, mutta siihen osaamiseen, mitä vastaval-
mistunut opettaja kentällä tarvitsee, valmiudet ovat kyllä — ainakin silloin olivat — hei-
kot. Toivottavasti se on nyt parantunut, ja niin kuin tässä ministeriön loppuraportissa tode-
taan, niin ainakin täydennyskoulutuksessa tämä pitää laittaa painopistealueeksi. Toivotta-
vasti näin käy.

Minä edelleen nostan tästä ministeriön loppuraportista muutaman kohdan ja lainauksen.
Täällä on kehittämisehdotuksena: ”Käynnistetään tutkimus siitä, minkälaisia keinoja opet-
tajat ja rehtorit käyttävät koulujen ja oppilaitosten työrauhan turvaamiseksi ja sen palaut-
tamiseksi.” Jokainen meistä tietää ja muistaa omalta kouluajaltaan, että oli opettajia, joi-
den tunnilla oli hyvä työrauha. Opettajalla oli vahva auktoriteetti, joka saattoi syntyä ihan
luontaisella tavalla ilman pakottamista. Sitä auktoriteettia vain oli, oppilaat sitä kunnioitti-
vat. Toisilla opettajilla sitä oli sitten vähemmän ja työrauhaongelmia sitä myöten enem-
män. Sama koskee myös kiusaamisasioita, eli on varmasti opettajia, jotka ovat sensitiivi-
sempiä huomaamaan ongelmat, ovat taitavampia luonnostaan puuttumaan niihin, keksivät
nopeasti keinot, miten asiaan voidaan tarttua, ja toisilla ei sitten ehkä ole niin paljon sitä
valmiutta. Niin kuin tässä loppuraportissa sanotaan, niin koulutusta siihen suuntaan pitää
lisätä.

Otan sieltä vielä lopuksi kehittämisehdotuksen 20, jossa sanotaan: ”Opetus- ja kulttuu-
riministeriö tekee tutkittuun tietoon perustuvan selvityksen koulujen työrauhaa edistävistä
keinoista.” Vähän myöhemmin sanotaan: ”Tällä hetkellä Suomessa asiasta ei ole tutkittua
tietoa.” Voitteko uskoa, että meillä on monenlaista koulutusta, monenlaista osaamista ja
hallitusohjelmissa — viime hallitusohjelmassa, ja taitaa olla tässäkin — sanotaan, että
Suomea johdetaan tutkitulla tiedolla, mutta meillä ei ole selvitystä eikä tutkimusta siitä,
miten työrauhaa voidaan edistää? Jos ei ole tutkittua tietoa, niin miten sitä tietoa ja oppia
voidaan esimerkiksi opettajiksi opiskeleville sitten antaa? Jos tästä loppuraportista jotain
oppia erityisesti haluan nostaa, niin se on nimenomaan tämä, että valmiuksia opettajille li-
sää, ihan konkreettista, miten tehdään, miten puututaan, miten annetaan apua. Nämä beha-
vioristiset ynnä muut oppimiskäsitykset ovat tärkeitä, mutta sitten kun ollaan siellä luokan
edessä ja tilanne on päällä, niin ne eivät sitten välttämättä enää auta.

Vielä nostan yhden asian, mikä täällä yhdessä puheenvuorossa tuli, tai kahdessa, ja se on
lukutaito. Tulevaisuusvaliokunta totesi viime vaalikaudella mietinnössään, että lukutai-
dossa erot ovat kasvamassa, ääripäät eriytyvät toisistaan ja kyky lukea ja tuottaa tekstiä,
varsinkin vähän pidempää tekstiä, on hälyttävän nopeasti heikentynyt. Miksi tämä on tär-
keää? Se on sen takia tärkeää, että jos oppilas on syrjäytetty, hän on kiusattu, niin lukutaito
20



Pöytäkirjan asiakohta PTK 36/2019 vp
ja lukemisen ja kirjojen maailma voi olla se, joka pelastaa sen oppilaan mielenterveyden ja
tulevaisuuden. Jos ei ole sitä lukutaitoakaan, tai riittävän hyvää lukutaitoa, niin mitä jää sen
jälkeen jäljelle? Jää tämä some-maailma. Kun se some-maailma ei välttämättä ole sosiaa-
lista viestintää vaan se on äärimmäisen epäsosiaalista viestintää, niin kyllä silloin lapsipar-
ka on heikoilla. Lukutaito on sellainen taito, mitä vanhemmat, omaiset, lähipiiri voivat lap-
sille tarjota. Onneksi meillä on toimiva kirjastolaitos. Hyviin kirjoihin pääsee kiinni veloi-
tuksetta. Sen taidon opettaminen, kirjojen maailman opettaminen on yksi arvokkaimmista
asioista, mitä vanhemmat voivat lapsilleen tarjota. — Kiitos.

15.41 Jukka Mäkynen ps: Arvoisa herra puhemies! Lasten ja nuorten syrjäytyminen on
yksi vakavimpia ongelmia suomalaisessa yhteiskunnassa. Siksi haluankin kiittää edustaja-
kollegaani, Ari Koposta, tämän kansalaisaloitteen vireillepanosta. Osa lapsista ei saa ko-
toaan tarvittavia eväitä elämään. Siksi on tärkeää, että kouluihin saadaan terapeuttisen kou-
lutuksen omaava helposti lähestyttävä aikuinen. Tämä Keravan alakoulun kokeilu viime
vuoden keväältä osoitti, että tällaisen ammattilaisen läsnäolo ja saatavuus koulupäivän ai-
kana lisäsi niin lasten kuin opettajienkin hyvinvointia ja yhteishenkeä.

Elämän alkutaipaleella saatu tuki ja turva lisäävät tasapainoisten aikuisten määrää tule-
vaisuudessa. Lasten ja nuorten hyvinvointiin panostaminen tuottaa yksilölle inhimillistä
pääomaa, joka kanavoituu myös yhteiskunnan hyväksi säästöinä esimerkiksi aikuisiän
mielenterveyspalveluista. Kun asioihin puututaan tarpeeksi ajoissa ja lapsen hyvinvointi
otetaan keskiöön kouluissamme, niin silloin yhteiskunta tekee parhaansa meidän kaikkien
lasten eteen. Perheiden roolia ei kuitenkaan sovi unohtaa, sillä koulu ei voi korvata van-
hempien vastuuta omista lapsistaan.

Arvoisa puhemies! Itseäni jännittää jo etukäteen, löytyykö meiltä rahaa tähän mainioon
aloitteeseen.

15.43 Pasi Kivisaari kesk: Arvoisa herra puhemies! Aloitteessa ehdotetaan, että lasten ja
nuorten tukea erityisesti kouluissa ja oppilaitoksissa vahvistettaisiin lisäämällä lakiin vel-
voite terapeuttiset valmiudet omaavan aikuisen palkkaamiseksi jokaiseen Suomen ala-
kouluun. Aloitetekstissä mainitaan muun muassa koulukiusaaminen, syrjäytymisen uhka,
riittävä aikuisten tuki ja opettajien mahdollisuus keskittyä opettamiseen. Kansalaisaloit-
teen tavoite on mitä kannatettavin. Pelkästään aloitteen otsikko, ”Lasten ja nuorten syrjäy-
tymiseen johtaviin ongelmiin puuttuminen alakouluissa”, on viestiltään selkeä. Sitä todel-
la kuuluisi tehdä entistä voimakkaammin.

Olen itse työskennellyt alakoulussa 20 vuoden ajan, josta viimeiset kymmenen vuotta
lähes 300 oppilaan alakoulun rehtorina. Tunnen alan ja tiedän, mitä etulinjassa tapahtuu.
Siellä tapahtuu valtavasti hyviä asioita, päivittäisiä sankaritekoja. Joka päivä joku oppii lu-
kemaan, joka päivä joku oppii kirjoittamaan, joka päivä opitaan odottamaan omaa vuoroa,
joka päivä joku sanoo kauniin lauseen toiselle, joka päivä opettaja opettaa, joka päivä lapsi
oppii. Kouluissa tehdään siis sankaritekoja joka ikinen päivä. Sankaritekojen ohella tapah-
tuu muutakin. Pienten ihmisten maailmassa, jossa elämää opetellaan, tapahtuu myös sel-
laista, mitä kansalaisaloite osuvasti kuvaa. Kouluissa eletään, kuten ihmisten elämässä
muutenkin, epätäydellisessä maailmassa. Kouluissa tapahtuu kiusaamista, kouluissa ta-
pahtuu syrjäytymisen ensiaskeleita, kouluissa esiintyy aikuisen ihmisen vajetta, kouluissa
esiintyy riittämättömyyttä. Sitä epätäydellisyyttä vastaan pitää toimia.
21



Pöytäkirjan asiakohta PTK 36/2019 vp
Kansalaisaloitteessa on keinoksi nostettu lakivelvoite palkata alakouluihin terapeuttiset
valmiudet omaavia ammattilaisia. Tavoite on varsin hyvä. Sen ydin on tuoda koulutettua
osaamista ja lisäresurssia alati haasteellisempaan koulumaailmaan. Kansalaisaloitteessa
mainitun Keravan esimerkin ohella nostaisin esiin myös toisen mallin, Seinäjoen mallin.
Seinäjoen mallissa sairaalakoulun johtajan työajasta osa on suunnattu kouluissa tapahtu-
vaan kenttätyöhön, jossa alan ammattilainen sparraa opettajia, jotka kipuilevat oirehtivien
lasten kanssa. Mallilla on kyetty pysäyttämään väärään suuntaan kulkevia junia. Opettajat
ovat saaneet rinnalleen ihmisen, jolla on kyky ja aika toimia vierellä. Rohkaisevia kokei-
luja on siis jo olemassa.

Alakoulussa tapahtuviin epätäydellisyyksiin ja kansalaisaloitteessa mainittuun syrjäyty-
miskehityksen pysäyttämiseen ei ole olemassa yhtä hokkuspokkuskeinoa. Keinoja kuiten-
kin on, eikä kenenkään pidä juosta niitä pakoon. Esimerkiksi tulisi kriittiseen sävyyn tar-
kastella erityisopetuslainsäädännön ja siihen sisältyvän inkluusion toimivuutta sekä siihen
kohdennettujen resurssien riittävyyttä sekä lisätä resursseja samanaikaisopetukseen, eri-
tyisopetukseen ja oppilaanohjaukseen. Keinoja siis on, eikä elävä elämä ole rakettitiedettä.
Kyse on loppujen lopuksi vain muutamasta ydinasiasta: 1) Onko lasten maailmassa työs-
kentelemässä riittävä määrä moniammatillista osaamista? 2) Onko olemassa joku, jolla on
aikaa kysyä, mitä lapselle kuuluu? 3) Annetaanko kouluille työrauha keskittyä oleelliseen?
Se oleellinen on esimerkiksi sitä, että kouluissa olisi aikaa opettaa sanat ”kiitos”, ”anteek-
si” ja ”ole hyvä”. Se oleellinen on sitä, ettemme jatkuvasti riko sitä, mikä ei ole rikki. Se
oleellinen on sitä, onnistummeko opettamaan lapsille, mikä on oikein ja mikä on väärin.

Arvoisa puhemies! Opetushallitus laatii parhaillaan kiusaamisen vastaisen työn opasta,
mikä sisältää myöskin nettikiusaamisen. Se on hyvä asia. Kouluissa täytyy olla nyt ja aina
nollatoleranssi kiusaamiselle. Huomiota tulee kiinnittää myös lasten ja nuorten kanssa
työskentelevän henkilöstön, niin opettajien kuin muidenkin ammattilaisten, osaamisen ke-
hittämiseen, jaksamiseen ja hyvinvointiin. Siitä se lähtee. Ei tämä niin monimutkaista kui-
tenkaan ole. Ja vielä kun pakettiin lisätään opetustilojen toimivuus ja terveellisyys, ollaan
jo kovin pitkällä.

Tietoisuus ja ymmärrys elävästä elämästä, siitä, mitä meidän kouluissa tapahtuu, on
meidän kaikkien päättäjien keskeinen ydintehtävä. Kouluissa kohdataan joka ikinen päivä
ihminen. Siksi siellä ei saisi tupeksia. Olisi myös varsin viisasta, että koulumaailmaan liit-
tyvistä haasteista, vaikkapa niistä, joita kansalaisaloite ansiokkaasti kuvaa, kyettäisiin kes-
kustelemaan rakentavasti. Keskittyisimme siis keskustelemaan ratkaisuista, emme siitä,
kuka on syyllinen mihinkin. Suomalaisen perusopetuksen, alakoulujen, lukuisat hyvät ta-
pahtumat ovat kaikkien meidän ansiota, ja ne lukuisat haasteet ovat meidän kaikkien haas-
teita.

Arvoisa puhemies! Aloitteen kohdalla on myös mietittävä — sekin on rehellistä todeta
— miten se olisi ratkaistavissa taloudellisesta näkökulmasta. Pelkkä ilmoitusluonteinen
asia se ei voi kunnille olla, jos valtiolla ei ole siihen ohjata rahaa. On kuitenkin totta, että
yhdenkin syrjäytymisen estäminen millä tahansa keinolla on kovin suurta säästöä. Se on
tosiasia.

Kiitän siis kansalaisaloitteen tekijöitä siitä, että he tuovat konkreettisen ehdotuksen pöy-
tään. He ovat hyvällä asialla. Kansalaisaloitteesta on kaikessa isossa kokonaisuudessa var-
masti valjastettavissa malli, joka tukisi aloitteen pyrkimyksiä kohti parempaa koulua ja
kohti inhimillisempää elämää.
22



Pöytäkirjan asiakohta PTK 36/2019 vp
15.51 Pekka Aittakumpu kesk: Arvoisa herra puhemies! Niin kuin olemme jo tässä sa-
lissa monta kertaa hyvin kuulleet, tämä kansalaisaloite nostaa esille erittäin tärkeän ja päi-
vänpolttavan asian, lasten ja nuorten syrjäytymiseen johtaviin ongelmiin puuttumisen ala-
kouluissa. Kiitos aloitteesta, joka kertoo siitä huolesta ja hädästäkin, jota meillä kouluissa
tunnetaan. Tähän hätään meidän on ilman muuta vastattava. Miten me sen teemme? On eh-
dottoman selvää, että lasten ja nuorten koulussa saamaa tukea tulee vahvistaa. On ehdotto-
man hyvä, että keskustelemme nyt tästä asiasta laajasti ja eri näkökulmista.

Arvoisa puhemies! Kun avaan tämän muistikirjani, tablettini, näen kolmen alakoului-
käisen lapseni ja esikoulua käyvän tyttäreni valokuvat. Millainen maa Suomi on tällä het-
kellä näille lapsille? Millainen Suomi on meidän lapsillemme? Millainen se on maamme
lapsille nyt ja tulevaisuudessa? Onpa meillä itsellämme alakouluikäisiä lapsia tai ei, silti
meidän kaikkien edessä saisi päätöksiä tehdessä olla juuri lasten ja nuorten kuvat, se kysy-
mys siitä, miten meidän päätöksemme vaikuttavat lapsiin ja nuoriin, ja siksi pidän erittäin
tärkeänä, että hallitus on ohjelmassaan sitoutunut siihen, että päätösten vaikutukset lapsiin
arvioidaan.

Tämä kansalaisaloite päättyy toteamukseen, että hyvinvoiva ja onnellinen nuoriso on
Suomen kivijalka. Meidän on pyrittävä siihen, että ketään ei kiusata, ei kotona, ei koulus-
sa, ei vapaa-aikana, ei somessa, ei työelämässä, ei politiikassakaan.

Arvoisa puhemies! Mielestäni on huomattava, että lapset ja nuoret toimivat meille aikui-
sille joskus kiusallisellakin tavalla peileinä. Meidän aikuisten on toimittava esimerkkeinä
ja esikuvina lapsillemme. On aivan oikein, että pysähdymme miettimään ja tarkastele-
maan myös omaa toimintaamme. Muutoin käy niin, että lapsia ja nuoria kasvattaessamme
ikään kuin sokea sokeaa taluttaa.

Arvoisa puhemies! Kun lasten ja nuorten hyvinvoinnista puhutaan, on huomattava, että
olemme yhteiskunnassa monista kauniista puheista huolimatta ikään kuin erään tarinan ih-
miset. Joen vietäväksi oli joutunut ihminen, ja kaikki riensivät auttamaan häntä ylös vedes-
tä. Ilo oli suuri, kun henkilö saatiin kuivalle maalle ja turvaan, mutta juuri ketään ei kiin-
nostanut lähteä katsomaan ylävirtaan, miksi tämä ihminen on veden varaan joutunut. Mei-
dän katseemme on kiinnittynyt seurauksiin, mikä on ilman muuta hyvä ja tärkeä asia, mut-
ta me olemme liian laajasti unohtaneet pureutua syihin. Meidän olisi siirrettävä tarmok-
kaasti ja päättäväisesti tukimuotojamme entistä painokkaammin korjaavista toimista en-
naltaehkäiseviin palveluihin, paljon voimakkaammin kuin nykyään teemme — paljon
voimakkaammin. Siksi olen tyytyväinen, että maamme hallitus on ohjelmassaan sitoutu-
nut vahvistamaan monin tavoin lasten, nuorten ja perheiden ennaltaehkäiseviä palveluita
sekä arvioimaan päätösten lapsivaikutuksia. Asiat eivät saa jäädä vain puheiksi, vaan nii-
den on näyttävä tekoina ripeästi ja tarmolla.

Myös lapsiperheiden köyhyys aiheuttaa suuria ongelmia, myöskin sitä syrjäytymistä ja
syrjäyttämistä, josta olemme tänään kuulleet. Siksi on aivan erinomaista, että tietystä kri-
tiikistä huolimatta hallitus on ryhtynyt siihen, mikä on oikein ja kannatettavaa: kohenta-
maan perusturvaa sekä muun muassa opiskelijaperheiden toimeentuloa yksinhuoltajien ja
monilapsisten perheiden lapsilisää korottamalla ja korottamalla pienimpiä vanhempainpäi-
värahoja.

Arvoisa puhemies! Lapsen ja nuoren elämässä koti ja perhe ovat kaiken lähtökohta. Koti
on kaiken lähtökohta. Lapsen ja nuoren hyvinvointi pohjimmiltaan ja perimmiltään lähtee
kodista. Tässä aloitteesta käydyssä keskustelussa ei juurikaan ole viitattu kotiin ja perhei-
siin. On syytä kysyä laajemminkin, olemmeko me jollakin tavalla siirtäneet liikaa vastuuta
23



Pöytäkirjan asiakohta PTK 36/2019 vp
kodeista ja perheistä esimerkiksi varhaiskasvatukselle ja kouluille. Me voimme sijoittaa
kouluihin psykologeja, kuraattoreita, terapeutteja. Me voimme laittaa niihin valtavat mää-
rät rahaa, mutta jos me emme vahvista kotien ja perheiden hyvinvointia, niin tuolla tiellä ei
ole loppua. Meidän on vahvistettava perheiden hyvinvointia lisäämällä lapsiperheiden ko-
tipalvelua, vahvistamalla parisuhdetyötä, joista hallitusohjelmassa päätettiinkin, mutta sa-
malla ehdottomasti me tarvitsemme kouluihinkin parempia edellytyksiä niin opettajille
kuin muulle henkilökunnalle, jotta he kykenevät ennaltaehkäisemään kiusaamista ja tuke-
maan niitä lapsia ja nuoria, jotka tukea tarvitsevat.

Arvoisa puhemies! Tämä kansalaisaloite todella ansaitsee kiitokset siitä, että se nostaa
esille erittäin tärkeän asian, meidän lasten ja nuorten hyvinvoinnin, ja on aiheuttanut jo nyt
laajaa keskustelua ja erilaisia näkökulmia. Uskon, että kun meillä kaikilla yhdessä on halu
ja tahto parantaa meidän lastemme hyvinvointia niin kodeissa kuin kouluissa, suunta on
hyvä ja me pystymme siihen.

15.58 Matias Marttinen kok: Arvoisa puhemies! Ensinnäkin vielä kiitos kansalaisaloit-
teen tekijöille ja edustaja Koposelle tärkeän keskustelun käymisestä tässä isossa salissa.

Kansalaisaloite lasten ja nuorten syrjäytymisen ongelmiin puuttumisesta on erittäin
ajankohtainen ja tärkeä. Nuoret ovat yhteiskuntamme kivijalka. Heidän hyvinvointinsa
määrittää sen, miten yhteiskuntamme voi myös tulevaisuudessa.

Arvoisa puhemies! Kansalaisaloitteessa esitetään, että voimaan tulisi saattaa laki, joka
takaisi jokaiseen Suomen alakouluun terapeuttisia valmiuksia omaavan aikuisen. Olen
yhtä mieltä aloitteen tekijöiden kanssa siitä, että koulutetut kasvatus- ja sosiaalialan am-
mattilaiset ovat koko koulumme tärkein osa. Olen myös yhtä mieltä siitä, että läsnä olevan
aikuisen merkitys lapselle on valtavan suuri. Silti minusta lasten syrjäytymisen ehkäisemi-
sessä huomio pitäisi kääntää pikemmin perusasioiden varmistamiseen koulussa: että jokai-
nen lapsi saa hyvää opetusta, että opettajalla on aikaa jokaiselle oppilaalle ja että tukipal-
velut, kuten oppilashuolto, toimivat koulussa, sillä tällä hetkellä joka kahdeksas peruskou-
lunsa päättävä poika ei esimerkiksi osaa lukea kunnolla — siis joka kahdeksas.

Oppimisen vaikeudet aiheuttavat pudokkuutta toisen asteen opinnoissa ja osaltaan vai-
kuttavat siihen, että nuori voi tippua kyydistä. Tähän kehitykseen meidän on puututtava.

Arvoisa puhemies! Saan paljon palautetta opettajilta siitä, miten vuosien aikana opetta-
jien työmäärä on kasvanut. Vaikka perusopetuksessa ryhmäkoot ovat keskimäärin 20 op-
pilaan tuntumassa, on monia kuntia ja kouluja, joissa ryhmäkoot ovat huomattavan suuria.
Moni opettaja on huolissaan myös erityisopetuksen kehnosta tilanteesta. Monessa kunnas-
sa niin sanottu kolmiportainen tuki on vain sanoja paperilla, kun erityisen tuen oppilaita on
sijoitettu yleisopetuksen ryhmiin ilman tarjottavaa tukea ja samalla erityisluokkia on lak-
kautettu. Tämä siitäkin huolimatta, että pienryhmässä erityistä tukea tarvitseva lapsi voisi
saada helpommin tuen omaa oppimistaan varten.

Moni opettaja tuntee voimattomuutta, kun oma aika ei riitä luokkahuoneessa jokaiselle
lapselle. Ongelmat ovat todellisia, jos koulussa on sekä erityisluokkia lakkautettu että sa-
maan aikaan ryhmäkokoja suurennettu.

Parempien oppimistulosten ja lasten ja nuorten koulupolun turvaamisen kannalta on
kaikkein tärkeintä, että lapsi saa opiskella sellaisessa ympäristössä, joka tukee hänen oppi-
mistaan, ja että opettajalla on aikaa luokan jokaiselle oppilaalle. Silloin myös kiusaami-
seen ja muihin mahdollisiin häiriöihin voidaan puuttua nykyistä paremmin.
24



Pöytäkirjan asiakohta PTK 36/2019 vp
Arvoisa puhemies! OAJ on pitänyt vahvasti esillä niin sanottua kolmiportaisen tuen uu-
distamista. Olen asiasta täysin samaa mieltä. OAJ:n kyselyyn vuonna 2017 vastanneista
opettajista piti oppimisen tuen resursseja riittävinä 3 prosenttia vastaajista — siis 3 prosent-
tia vastaajista. Rohkaisen hallitusta puuttumaan erityisopetuksen tilaan voimakkaasti.
Kyse on perusopetuksemme perustasta ja siitä, että jokainen lapsi saa hyvää opetusta. Riit-
tävä tuki ja opetus koulutien aikana on myös paras tae sille, etteivät opinnot jää kesken toi-
sella asteella ja ettei yksikään nuori menetä toivoaan.

Hallitusohjelmassa todetaan, että erityisopetuslainsäädännön toimivuutta ja siihen sisäl-
tyvän inkluusion toimivuutta tarkastellaan. Tämä on tärkeä kirjaus, jonka toivon johtavan
konkreettisiin muutoksiin myös lainsäädännössä. Kolmiportaisen tuen malli, jonka myötä
yhä useampi erityisen tuen tarpeessa oleva lapsi on sijoitettu yleisopetuksen ryhmään il-
man riittäviä resursseja ja tukea, ei nykykäytännössä toimi.

Arvoisa puhemies! Toivon, että tänään kansalaisaloitteen käsittelyssä pohdimme ni-
menomaan myös koulutuksen uudistamista. Monen opetusalan ammattilaisen viesti meille
päättäjille on: palatkaa perusasioihin ja laittakaa ne kuntoon. Kun perusta on kunnossa,
moni muu myöhempi ongelma voidaan koulussa siten välttää.

16.03 Hanna Huttunen kesk: Arvoisa puhemies! Olin itse koulukiusattu. Kiusaaminen
alkoi ala-asteella ja jatkui aina yläasteelle saakka. Tiedän siis henkilökohtaisesti, miltä tun-
tuu lähteä aamulla kouluun, kun itku kuristaa kurkkua ja vatsanpohjassa vääntää pelko.
Tiedän, miltä tuntuu välitunnilla toivoa olevansa näkymätön ja vielä mennä varmuudeksi
sinne nurkan taakse piiloon. Uskon, että monelle muullekin tässä salissa kiusaamiskoke-
mukset ovat tuttuja. Koulukiusaaminen on vakava ongelma, ja siihen pitää puuttua välittö-
mästi — heti, kun sitä havaitaan. Kiusaaminen voi pilata lapsen ja nuoren elämän vuosi-
kausiksi tai pahimmillaan aivan loppuelämäksi. Minun kohdallani onneksi rinnalla säilyi
läpi kaikkien kouluvuosien muutama hyvä ystävä. Näiden avulla selvisin ja itku muuttui
ehkä sisuksi.

Nyt käsiteltävänä olevan kansalaisaloitteen perustavoite on erittäin hyvä. Se on jo osin
lakiin kirjattu. Laissa sanotaan, että taataan kaikkien koululaisten oikeus oppimiseen sekä
oikeus henkilökohtaiseen vapauteen, koskemattomuuteen ja turvallisuuteen. Kansalaisa-
loitteen keinoina esitetään laissa säädettäväksi, että jokaisessa alakoulussa olisi terapeutti-
sia valmiuksia omaava aikuinen. Kyseinen henkilö pystyisi eheyttävään ja parantavaan las-
tensuojelutyöhön. Olen tästä aivan samaa mieltä. Olen samaa mieltä siitä, että ongelmiin
pitää puuttua mahdollisimman varhain, jo päiväkoti- ja esikouluiässä. Puuttumista nimen-
omaan juurisyihin ja taustoihin tarvitaan myös kiusaajien kohdalla. Kiusaaminen voi myös
olla oire, ja kiusaaja voi myös olla uhri.

Hallitusohjelmassa on useita kohtia, joissa pyritään tarttumaan lasten ja nuorten syrjäy-
tymiseen. Ohjelman mukaan esimerkiksi valtakunnallisen nuorisotyön ja -politiikan ohjel-
man pääteemaksi on kirjattuna varhainen puuttuminen lasten ja nuorten syrjäytymiseen ja
perusopetuksessa käynnistetään laatu- ja tasa-arvo-ohjelma oppimistulosten parantamisek-
si ja eriarvoisuuden vähentämiseksi. Hallitusohjelman mukaan kouluissa on nollatolerans-
si sekä kiusaamiselle että rasismille. Kiusaamiseen puuttumiseksi ja yksinäisyyden vähen-
tämiseksi laaditaan toimenpideohjelma, ja oppilaitosten henkilöstölle sekä oppilaille ja
opiskelijoille tarjotaan koulutusta kiusaamisen tunnistamiseen ja myös siihen puuttumi-
seen.
25



Pöytäkirjan asiakohta PTK 36/2019 vp
Lasten ja nuorten ongelmat ovat useimmiten heijastumia perheistä. Vanhemmuus on
vaativa laji. Uupunut ja omien ongelmiensa kanssa painiskeleva vanhempi ei välttämättä
jaksa tai itse asiassa omalta pahalta ololtaan ei edes huomaa oman lapsensa pahaa oloa.
Avun hakemiseen voi myös olla liian korkea kynnys.

Hallitusohjelman mukaan perheitä tuetaan monin tavoin. Ohjelman mukaan yhteiskun-
nassa on muun muassa edistettävä yhteiskunnan lapsi- ja perheystävällisyyttä, arvioitava
päätösten lapsivaikutukset ja edistettävä lapsibudjetointia, kehitettävä matalan kynnyksen
perhekeskuksia ja neuvolatoimintaa perheitä tukemaan, helpotettava lapsiperheiden koti-
palveluiden saatavuutta, vähennettävä lapsiperheköyhyyttä, ehkäistävä perheväkivaltaa ja
torjuttava ennalta sekä parannettava päihdeäitien palveluita.

Arvoisa puhemies! Hallitusohjelmassa on monia hyviä kirjauksia lasten ja nuorten syr-
jäytymisen ehkäisemiseksi, koulurauhan turvaamiseksi, kiusaamiseen puuttumiseksi, las-
ten ja nuorten hyvinvoinnin parantamiseksi ja syrjäytymisen vähentämiseksi sekä myös
perheiden tukemiseksi. Nämä toimet tukevat lasten ja nuorten asettumista yhteiskuntaan
nykyistä paremmin, ja tälle meillä on todellakin tarve.

Meidän on kuitenkin aikuisina ihmisinä ymmärrettävä ja muistettava, että myös oma toi-
mintamme antaa esimerkin lapsille ja nuorille. Se, kuinka me kohtelemme toisiamme töis-
sä, harrastuksissa — puhumattakaan nykyisestä raadollisesta somemaailmasta ja siellä
käytävistä keskusteluista — antaa esimerkin ja myös valtuuden lapsille toimia samoin.
Heidän toimintakenttänsä tosin on sitten se päiväkoti ja koulu.

Haluan todellakin kiittää tästä kansalaisaloitteesta.

16.08 Timo Heinonen kok: Arvoisa herra puhemies! Hyvät edustajakollegat ja muut pai-
kallaolijat! Olemme tänään jälleen kerran tärkeän aiheen parissa. Itse asiassa tätä keskus-
telua kun kuuntelin, niin laitoin itselleni ylös, että olemme kuulleet jälleen paljon hyviä pu-
heita. Valitettavasti tuntuu siltä, että tämän asian ympärillä kerta toisensa jälkeen kuulem-
me tässä salissa hyviä puheita, mutta ne aidot teot, jotka puuttuisivat tähän isoon ongel-
maan, ovat aika pitkälti puuttuneet. Niitä on tänään näissä hyvissä puheenvuoroissa tullut
esille, on tuotu erinomaisia konkreettisia esityksiä, niin kuin myös tämä edustaja Koposen
liikkeelle laittama kansalaisaloite esittää. Mutta nyt niitä pitäisi pystyä viemään myös sin-
ne arkeen määrätietoisemmin ottein.

Totesin tuossa aiemmin yhden tarinan, joka minut monella tavalla pysäytti. Se oli siis ta-
rina, jossa nuori tuli minulle, silloin jo opettajan työstä kansanedustajaksi siirtyneenä, ker-
tomaan kiusaamisesta. Kuuntelin hänen lohdutonta tarinaansa ja olin järkyttynyt kuule-
mastani, mutta vielä järkyttyneempi siinä vaiheessa, kun kuulin, että kiusaaja olikin opet-
taja. Tämä on yksi asia, joka pitää tässä isossa keskustelussa tunnustaa ja tunnistaa. Uskal-
lan tämän opettajana nimenomaan sanoa, ja ei kukaan opettaja toista opettajaa ole suojaa-
massa, jos tällaiseen hän syyllistyy.

Perusopetuslain 29 §:n, lukiolain 21 §:n ja ammatillisesta koulutuksesta annetun lain
28 §:n nojalla oppilaalla ja opiskelijalla on oikeus turvalliseen opiskeluympäristöön. Nämä
lait velvoittavat jo tällä hetkellä kuntia, kouluja ja oppilaitoksia huolehtimaan väkivallan ja
koulukiusaamisen estämisestä kouluissa ja oppilaitoksissa. Erilaisia hankkeita ja toiminta-
malleja on myös luotu. On Kiva Koulu -hanketta ollut, on erilaisia ei kiusata -tempauksia ja
monia muita. Tänäänkin olemme kuulleet, mitä uusia toimenpidekokonaisuuksia ja -oppai-
ta jälleen valmistellaan. Kaikilla näillä on saatu hyviä tuloksia aikaan, mutta ei todellakaan
26



Pöytäkirjan asiakohta PTK 36/2019 vp
riittävästi. Kiusaamisen nollatoleranssi on vielä kaukana ja vain kaunis lupaus lapsille ja
nuorillemme.

Itse entisenä opettajana tiedän ja tunnen ongelman enemmän kuin hyvin. Teinkin opet-
tajana toimiessani paljon sen eteen, että ainakaan minun luokissani ei olisi kiusaamista il-
mennyt, ja uskallan kuitenkin sanoa, että varmasti jotkut kaikesta huolimatta kiusaamista
joutuivat kouluvuosiensa aikana kokemaan. Sitä on, kuulkaa, niin monenlaista, ja osa on
vain mahdotontakin opettajan huomata. Yksi ihan keskeinen ongelma on itse asiassa se,
että ei ole edes aivan selvää määritelmää sille, mikä on koulukiusaamista. Eroaako se ta-
vallisesta kiusaamisesta? Ainakin se voi olla sekä fyysistä että yhtä hyvin henkistäkin mut-
ta myös yksin jättämistä, eristämistä ynnä muuta sellaista. Ja niin kuin edellä totesin, jos-
kus opettajanakin olin voimaton, kun joku jäi leikkien ja tekemisen ulkopuolelle. Kaverik-
si ei ketään voinut pakottaa. Ohjeeni olikin, että kaikkien kaveri ei tarvitse olla, mutta kaik-
kien kanssa täytyy tulla toimeen. Se ulos jättäminen oli itse asiassa kiusaamisen muodoista
fyysisen kiusaamisen jälkeen yksi julmimpia.

Kouluissa on myös tilanteita, missä kiusattu ei uskalla kertoa kiusaamisesta, ja tilantei-
ta, missä kertominen siirtää kiusaamisen toiselle, uudelle tasolle. Joskus kiusaaja voi siis
olla opettajakin, ja joskus opettajien ja koulujen keinot eivät vain yksinkertaisesti riitä kiu-
saamisen lopettamiseksi. Puhuttelut, jälki-istunnot ja muut eivät enää toimi. Pahimmillaan
kiusattu joutuu antamaan periksi ja vaihtamaan koulua. Onneksi eduskunnassa on tehty
esityksiä myös sen eteen, että siirrettäväksi määrättäisiinkin koulukiusatun sijaan kiusaaja.
Olen itsekin tuon entisen kansanedustaja Elovaaran tekemän yli sadan kansanedustajan al-
lekirjoittaman lakialoitteen allekirjoittanut.

Kiusaamisen kitkemiseksi pitäisi tehdä kaikki, ja pitää tehdä. Kaikkeen kiusaamiseen
pitää puuttua ja keinoja pitää käyttää, mutta yksi tärkeä laki meiltä itse asiassa tämän kan-
salaisaloitteenkin jälkeen puuttuu, ja se on se, että koulukiusaamista ei ole kirjattu yksise-
litteisesti lakiin omana rikoksena. Suomen laissa ei siis varsinaisesti säädetä koulukiusaa-
mista rikokseksi omana rikosnimikkeenä, ja tämä osaltaan on johtanut siihen, että kiusaa-
mista ei aina ajatella rikoksena. Usein oppilaiden ja opettajienkin keskuudessa toisen louk-
kaaminen esimerkiksi sanoin ajatellaan jopa vain huonoksi käytökseksi.

Tein viime kaudella, ja taisin tehdä jo edelliselläkin kaudella, lakialoitteen koulukiusaa-
misen kriminalisoimiseksi. Olen sen tälläkin kaudella uusimassa. Ja siinä nimenomaan esi-
tetään, että rikoslain 21 lukuun tehtäisiin oma kirjaus koulukiusaamisen kriminalisoinnis-
ta. Itse asiassa nämä koulukiusaamisen muodot löytyvät meidän laista, mutta ne löytyvät
monista eri kohdista, ja tässä ne koottaisiin yhdeksi esitykseksi.

Rikosvastuun ikärajahan Suomessa on 15 vuotta. 15 vuotta täyttänyt voidaan siis tuomi-
ta rikoksesta rangaistukseen. Kiusaaja voi siis saada tuomion, jos hän on 15 vuotta täyttä-
nyt. Jos kiusaamiseen on syyllistynyt useampi kiusaaja, lain mukaan heitä rangaistaan ri-
koksentekijöinä. Myös yllyttäjä voidaan tuomita kuten rikoksentekijä. Alle 15-vuotiaiden
kohdalla rikosvastuullisuuden ikäraja ei täyty, joten heidän kohdallaan asiat käsitellään
kunnan sosiaaliviranomaisten kanssa. Sen sijaan vahingonkorvausvastuulla ei ole itse
asiassa ikärajaa, joten myös alle 15-vuotias kiusaaja voidaan tuomita maksamaan vahin-
gonkorvauksia kiusaamisen uhrille, jolle on aiheutettu vahinkoa.

Arvoisa puhemies! Esitin neljä toimenpidettä, joista yksi oli tämä koulukiusaamisen kri-
minalisointi, toisena opettajamitoitus, mistä edustaja Kivisaarikin puhui, eli riittävät re-
surssit kouluihin, opettajille aikaa tehdä perusopettajan työtä ja puuttua, nähdä, kokea ne ti-
lanteet huolellisesti. Opettajarekisteri: itse olen sitä mieltä, että koulutetut opettajat ja kou-
27



Pöytäkirjan asiakohta PTK 36/2019 vp
lutettu muu koulun henkilökunta ovat paras tae sille, että koulussa asioihin puututaan. Ja
viimeisenä tämä Ruotsin malli, missä koulukiusattu voi saada korvausta myös kunnalta, eli
kunta tai koulutuksenjärjestäjä voisi joutua vastuuseen siitä, että ei ole riittävästi tehty toi-
menpiteitä kiusaamiseen puuttumiseksi. Se voisi pakottaa tai ainakin kannustaa tekemään
enempi kuin tällä hetkellä tehdään.

Arvoisa puhemies! Annan täyden tuen Koposen ja kansalaisaloitteen allekirjoittajien
esityksille, joissa myös erikoisosaamista vahvistettaisiin kaikissa kouluissa.

16.16 Saara Hyrkkö vihr: Arvoisa puhemies! Kiitos myös omasta puolestani kansalaisa-
loitteen tekijöille ja allekirjoittajille tärkeään asiaan tarttumisesta sekä monista hyvistä pu-
heenvuoroista tässä salissa koskien muun muassa kouluyhteisöjen kehittämistä, läsnäoloa
lasten arjessa, perheiden tukemista ja lapsiperheköyhyyden torjuntaa.

Nuorten syrjäyttäminen tai syrjään joutuminen on yksi Suomen suurimmista ongelmis-
ta. Lasten ja nuorten hyvinvointiin ja etenkin mielenterveyteen liittyvät ongelmat ovat li-
sääntyneet huolestuttavalla tavalla, ja jokainen tapaus, jossa koulurauha kiusaamisella ri-
kotaan, on liikaa.

Syitä syrjään joutumisen taustalla on lukuisia, kaikki yhtä lailla olennaisia, ja monet
niistä olisivat ratkaistavissa, jos niin haluamme. Kiusaaminen on inhimillinen tragedia,
joka voi jättää jäljet loppuelämäksi. Monesti siihen liittyy henkistä tai fyysistä väkivaltaa,
jota ei tule hyväksyä. Ja toisaalta, vaikka tekoja ei ole tarpeen hyväksyä tai silittää myötä-
karvaan, myös kiusaajan toiminnan taustalla piilevien ongelmien tunnistaminen, niihin
puuttuminen ja niissä auttaminen on tarpeellista. Jokaisella aikuisellakin on vastuu toimia
kiusaamista vastaan niin kodeissa, työpaikoissa kuin erilaisissa yhteisöissä. Silläkin on
merkitystä, miten kohtelemme toinen toisiamme ja kanssaihmisiä julkisessa keskustelussa.

Arvoisa puhemies! Ratkaisuja nuorten syrjäyttämiseen, koulukiusaamiseen ja pahoin-
vointiin on etsittävä sekä lainsäädännöstä että käytännön tekemisen tasolta. Hallitusohjel-
ma luo kelpo pohjan tähän — muutamia poimintoja: Kiusaamiselle asetetaan nollatole-
ranssi. Tavoitteena on, että jokaisessa koulussa on osaamista tunnistaa kiusaaminen ja
myöskin valmiudet puuttua siihen. Samalla on vahvistettava oppilaiden ja opiskelijoiden
vaikutusmahdollisuuksia kouluyhteisöissään. Toimivan ja kaikki mukaan ottavan yhtei-
sön rakentamiseen tarvitaan kaikkia sen jäseniä. Koulupäivien yhteyteen tuodaan maksut-
tomia harrastusmahdollisuuksia, jotta ihan jokaisella lapsella ja nuorella olisi aito mahdol-
lisuus mieluisaan harrastukseen. Harrastukset tuovat elämään iloa, onnistumisia ja oman
yhteisön, johon kuulua ja jonka osana kasvaa. Toisaalta on tärkeää tunnustaa, että lasten ja
nuorten jaksamisen ja mielenterveyden ongelmat ovat lisääntyneet. Meidän on pystyttävä
varmistamaan, että jokainen saa tarvitsemaansa apua ja tukea ajoissa. Siksi koulutervey-
denhoitajien, -psykologien ja -kuraattoreiden määrää lisätään peruskouluissa, lukioissa ja
ammatillisissa oppilaitoksissa.

Mutta kuten sanottua, pelkällä lainsäädännöllä nämä ongelmat eivät vielä ratkea. Arvoi-
sa puhemies, tarvitaan myös hyviä käytäntöjä, oikeanlaista osaamista ja ennen kaikkea am-
mattilaisille aikaa tehdä työnsä hyvin, olla läsnä siellä koulun arjessa. Monessa kouluyh-
teisössä tehdään tällä hetkellä erinomaista työtä yhteisöllisen opiskeluhuollon parissa,
mutta aivan liian usein resurssit ovat tiukassa ja aikaa olla läsnä lasten ja nuorten arjessa on
aivan liian vähän. Opiskeluhuollon henkilökunnalla on oltava aidosti mahdollisuus olla osa
kouluyhteisöä, ei vain yhtenä päivänä viikossa silloin tällöin. Tämä auttaisi siihen, että jo-
kainen koulun aikuinen tietäisi, millaista tukea ja apua yhteisössä on tarjolla, saatavissa
28



Pöytäkirjan asiakohta PTK 36/2019 vp
myös sinne luokkahuoneeseen, ja toisaalta tekisi näistä tukea tarjoavista, välittävistä aikui-
sista tuttuja myöskin koulun lapsille ja nuorille. Näin ei tällä hetkellä läheskään kaikissa
paikoissa ole. Hyviä kokemuksia on saatu myös mielenterveysosaamisen tuomisesta kou-
luihin. Tällaisten mallien avulla yhä useammalla kouluyhteisön aikuisella olisi valmius tu-
kea mielenterveystaitojen opettelua, tunnistaa erilaisia oireita, tarjota tukea ja ohjata tarvit-
taessa avun äärelle. Tämän tulisi olla kiusaamisen sijaan arkipäivää joka puolella Suomea.

Arvoisa puhemies! Kansalaisaloite tarttuu erittäin tärkeään asiaan, josta ei voida yhteis-
kunnassa ja politiikassakaan puhua liikaa. Tämä luo meille tärkeän tilaisuuden keskustella
siitä, mitkä keinot ovat vaikuttavimpia ja akuuteimpia tähän asiaan tarttumisessa. Aloit-
teessa esitetään, että jokaisesta koulusta tulisi löytyä yksi henkilö, jolla olisi niin sanottuja
terapeuttisia valmiuksia. Olen ajatuksesta aloitteen taustalla aivan samaa mieltä. Mielen-
terveysosaamista tulisi levittää nykyistä laajemmin lasten ja nuorten arkiympäristöön, ja
helposti lähestyttäviä aikuisia tulisi löytyä riittävästi niin pienistä kuin suuristakin kouluis-
ta. Uuden ammattiryhmän perustamisen sijaan, mikäli aloitteessa tällaista on tarkoitettu,
ajattelen, että itse asiassa ihan jokaisella kouluyhteisön aikuisella tulisi olla valmiudet toi-
mia kansalaisaloitteessa esitettynä välittävänä aikuisena.

Toisaalta, vaikka varhainen puuttuminen ja hyvinvoinnin tukeminen eivät voi olla vain
yhden ihmisen vastuulla, on kuitenkin selvää, että aivan minimissään yhden niistä vastuuta
kantavista ihmisistä tulee löytyä siellä kouluyhteisössä jokaisena päivänä. Meidän tulisi
varmistaa sekä valtakunnallisessa että paikallisessa päätöksenteossa, että kouluterkkarei-
ta, -psykologeja ja -kuraattoreita on riittävästi ja että heillä on tosiasiallisesti mahdollisuus
tehdä työnsä hyvin, toimia osana kouluyhteisöä ja toteuttaa sitä yhteisöllistä opiskeluhuol-
toa.

Opiskeluhuollon suurin ongelma on sen riittämätön resursointi ja lain noudattamatta jät-
täminen. Tämä tulisi korjata aivan ensimmäisenä, ja tähän onneksi hallitusohjelmassa ja
hallituksen ensimmäisessä budjettiesityksessä on myös tartuttu. Odotan kuitenkin mielen-
kiinnolla tämän kansalaisaloitteen jatkokäsittelyä ja toivon, että keskustelu kiusaamisen ja
syrjään työntämisen vaaroista ei lopu ennen kuin yhdenkään lapsen tai nuoren ei tarvitse
niistä enää kärsiä. — Kiitos.

16.22 Kaisa Juuso ps: Arvoisa puhemies! Koulukiusaaminen on valtava ongelma Suo-
messa. Viimeisimmässä Terveyden ja hyvinvoinnin laitoksen tekemässä kouluterveysky-
selyssä yli 7 prosenttia neljännen ja viidennen luokan oppilaista vastasi, että heitä kiusa-
taan koulussa vähintään kerran viikossa. Yläasteella ja toisella asteella se hieman vähenee
mutta on edelleenkin keskimäärin 5,5 prosenttia.

Kiusaamisesta on puhuttu pitkään. On kehitetty Kiva Kouluja ja oppilashuoltoa, mutta
mikään ei muutu. Syyllisiksi esitetään vaihtelevasti vanhempia, opettajia, kiusattua oppi-
lasta itseään tai niitä kiusaajaoppilaita. Oppaat ja ohjeet toimintamalleiksi eivät tässä asias-
sa riitä, se on nähty.

Opettajat ovat väsyneitä, vanhemmat neuvottomia ja koulukiusatut lapset ja nuoret epä-
toivoisia. Ahdistus ja yksinäisyys kasvavat, ja jossakin vaiheessa mieli järkkyy. Kiusattu
jätetään ulkopuolelle, yksin. Joskus hän yrittää viimeiseen asti miellyttää kiusaajiaan pääs-
täkseen kaveriporukkaan, ja kun näin ei tapahdu, saattavat seuraukset olla karmeita.

Kansainvälisissä tutkimuksissa kiusaamiseksi joutumisen on todettu yli kaksinkertaista-
van itsemurhariskin. Viimeisen kymmenen vuoden aikana alle 25-vuotiaita kuoli Suomes-
29



Pöytäkirjan asiakohta PTK 36/2019 vp
sa itsemurhiin yli sata henkilöä. Kuinka monta heistä oli kiusaamisen uhreja, sitä emme tie-
dä, voimme vain arvailla.

Mielenterveyspalvelut ovat tällä hetkellä ylikuormitettuja, ja avun saaminen on vai-
keaa. Onko tämäkin seurausta pitkään jatkuneesta kiusaamisesta?

Kuten tässä käsittelyssämme olevassa aloitteessa todetaan, niin tutkimusten mukaan
Suomessa on jo lähes 70 000 alle 30-vuotiasta syrjäytettyä, ja heistä vuosittain aiheutuvat
kulut valtiolle ovat valtavat, lähes 1,5 miljardia euroa.

Arvoisa puhemies! Kouluissa tarvitaan nyt apua. Olemme nähneet, että ongelmaa ei
pystytä nykyisillä resursseilla ja taidoilla ratkaisemaan. Kiusaamisen katkaisu aikaisessa
vaiheessa on elintärkeää monelle lapselle, nuorelle, opettajalle ja vanhemmalle sekä koko
suomalaiselle yhteiskunnalle. Kiusaamista ehkäisevien käyttäytymismallien ja asenteiden
luominen täytyy aloittaa siellä, mistä se lähtee liikkeelle.

Nyt käsillä oleva kansalaisaloite on mielestäni erittäin hyvä ja ajankohtainen. Kiitos sii-
tä edustaja Koposelle ja kaikille aloitteen allekirjoittaneille. Se ansaitsee meiltä kattavan
valmistelun ja esityksen lainsäädännöstä tai toimenpiteistä, joilla varmistetaan, että jokai-
sella alakoululaisella on mahdollisuus puhua ongelmista terapeuttisia valmiuksia omaavan
aikuisen kanssa aina ja heti, kun sille on tarvetta.

16.26 Mikko Kinnunen kesk: Arvoisa herra puhemies! Hänet jätettiin pois porukasta.
Tönittiin. Lähetettiin törkyviestejä. Mollattiin sosiaalisessa mediassa. Naureskeltiin tois-
ten kuullen. Pilkattiin vakaumusta. Peloteltiin ja uhkailtiin. Lyötiin. Kun koulussa ei saatu
kiusaamista kuriin, poika päätti toimia. Hän teki iltapalalla itselleen vaivihkaa eväät ja läh-
ti aamulla tavan mukaan kouluun. Vasta kolmantena päivänä koululta soitettiin vanhem-
mille, että poikaa ei ole näkynyt. Poika löytyi metsään kyhätystä majasta, jonne hän oli ve-
täytynyt kännykkänsä kanssa koulupäivien ajaksi. Koulussa ryhdistäydyttiin. Poika sai
ammattiapua. Tarvittiin joksikin aikaa rauhoittavaa lääkitystä, että uskalsi lähteä kouluun.
Tarvittiin vielä peruskoulun jälkeen kuntouttava kansanopistovuosi, jonka aikana sai aloit-
taa alusta uudessa yhteisössä ja paikkailla peruskoulun aukkoja. Hän ei ole ainoa. Olen
kohdannut heitä paljon kansanopiston rehtorina ja erityisopettajana reilun 20 vuoden aika-
na. Kiusaamisen kitkeminen on vielä kesken.

Edustaja Koposen tekemä kansalaisaloite puuttuu oikeaan asiaan. On hyvä, että tästä nyt
keskustellaan. Perustuslain mukaan lapsia ja nuoria on kohdeltava koulussa tasa-arvoisesti
yksilöinä. Oppilaan saaman tuen tulee olla joustavaa, pitkäjänteisesti suunniteltua ja tuen
tarpeen mukaan muuttuvaa. Tukea annetaan niin kauan ja sen tasoisena ja muotoisena kuin
se on tarpeellista. Koulun aikuisten — niin opettajien, terveydenhoitajien, koulukuraatto-
rien kuin koulupsykologien ja kaikkien työntekijöiden — yhteinen tehtävä on tukea lasten
ja nuorten kasvua ja kehitystä. Koko koulun yhteinen tehtävä on ennaltaehkäistä kiusaa-
mista ja puuttua siihen välittömästi.

Niin kuin olemme kuulleet, Terveyden ja hyvinvoinnin laitoksen keväisen kyselyn mu-
kaan koulukiusatuksi vähintään kerran viikossa kertoo joutuneensa 7 prosenttia peruskou-
lun 4. ja 5. luokan oppilaista ja 6 prosenttia peruskoulun 8. ja 9. luokan oppilaista. Vaikka
koulukiusaamisen trendi on ollut laskeva jo viimeiset kymmenen vuotta, jokainen prosent-
ti on liikaa. Jokainen tapaus on liikaa. Tarvitaan ennaltaehkäisevää työtä.

On hienoa, että hallitusohjelma asettaa nollatoleranssin kiusaamiselle. Kiusaamiseen
puuttumiseksi ja yksinäisyyden vähentämiseksi laaditaan toimenpideohjelma. Oppilaitok-
sen henkilöstölle, oppilaille ja opiskelijoille tarjotaan koulutusta kiusaamisen tunnistami-
30



Pöytäkirjan asiakohta PTK 36/2019 vp
seen ja siihen puuttumiseen. Sitä tarvitaan. Jatketaan vaikuttavia hankkeita ja laajennetaan
hyviä käytäntöjä, sitäkin tarvitaan. Myös syrjivää kiusaamista tunnistetaan ja ennaltaeh-
käistään, ja tämä kiusaamista ehkäisevä ohjelma kehitetään myös varhaiskasvatukseen.

Arvoisa puhemies! Kansalaisaloitteen esiin nostamia asioita voidaan toteuttaa monessa
kohden luontevana osana hallitusohjelmaa. Kun pidämme koko Suomen kouluverkon kat-
tavana eikä koulujen anneta karata liian kauaksi kotoa, oppilaitosten verkossa toimii mo-
nenkokoisia kouluja. Aivan pieniin kouluihin ei liene mahdollista palkata omaa terapeut-
tista tukea antavaa työntekijää. Jos pidämme koulut ihmisen kokoisina emmekä keskitä
lapsia ja nuoria liian suuriin koulutustehtaisiin, tunnemme oppilaat paremmin ja kiusaami-
sen ehkäiseminen on helpompaa. Siihen tarvitaan koulujen välistä, kaikkien työntekijöi-
den ja järjestöjen tekemää yhteistyötä, jossa panostetaan koulun hyvään ilmapiiriin, viih-
tyvyyteen, yhteisöllisyyteen, oppilaskunnan osallistavaan toimintaan, kerhoihin ja yhtei-
seen harrastustoimintaan. Onnistumisen kokemukset ja vastuun saaminen ovat parasta syr-
jään jäämisen ja syrjäytymisen ehkäisyä. Hyvässä ilmapiirissä huolehditaan myös toisista.

Kuten tässä salissa on tänään moneen kertaan todettu, meidän tulee huolehtia riittävistä
mielenterveyden palveluista. Siihen on selkeä tarve. Lisäksi on syytä muistaa, että kaik-
keen ei myöskään tarvita terapiaa. Kiusaamista voidaan ehkäistä myös arkisin toimin. Sii-
henkin tarvitsemme toki riittävät resurssit, että opettajat ja kaikki koulujen työntekijät voi-
vat hyvin ja jaksavat huolehtia, kannustaa ja ohjata lapsiamme ja nuoriamme. Meille on
kaikille tärkeää, että lapsemme ja nuoremme voivat hyvin. Mahtavaa, että Opetushallitus
laatii parasta aikaa kiusaamisen vastaisen työn opasta ja siihen sisältyy myös tämä netti-
kiusaaminen: myöskin Opetushallitus toimii. Kaikkea emme voi kuitenkaan antaa koulun
tehtäväksi. Tuetaan perheitä, niiden olosuhteita, rakennetaan perhe- ja lapsiystävällistä
Suomea.

Arvoisa puhemies! Kertomukseni poika voi hyvin. Koskaan ei ole liian myöhäistä aut-
taa, ja poika teki kuulemma hiljattain jääkiekossa komean maalin.

Toinen varapuhemies Juho Eerola:  Hienoa. — Edustaja Hopsu.

16.34 Inka Hopsu vihr: Arvoisa puhemies! Hyvät edustajat! Kiitos aloitteen jättäjälle tär-
keän yksinäisyys- ja koulukiusaamisasian nostamisesta.

Koulukiusaamisen vaikutusten on todettu jatkuvan läpi elämän ja näkyvän muun muas-
sa pitkittyneen työttömyyden yhtenä taustatekijänä. Lapsuus ja nuoruus on tärkeää persoo-
nan ja itsetunnon rakentumisen aikaa, ja on äärimmäisen tärkeää, että varhaiskasvatukses-
ta lähtien pystymme tarjoamaan turvallisen kasvuympäristön jokaiselle.

Kunnissa on eri tavoin pystytty ehkäisemään kiusaamista ja kouluväkivaltaa. Yhtenäi-
siä ja riittäviä toimia tarvitaan kuitenkin yhä. Puuttumiskynnyksen pitää olla entistä alhai-
sempi, ja väkivaltaan koulussa tulee suhtautua yhtä tiukasti kuin väkivaltaan missä tahansa
muussa ympäristössä.

Hallitusohjelmassa otetaan asiaan painava kanta. Siellä todetaan: ”Asetetaan nollatole-
ranssi koulukiusaamiselle ja tarjotaan oppilaitosten henkilöstölle sekä oppilaille ja opiske-
lijoille kiusaamisen tunnistamiseen ja siihen puuttumiseen liittyvää koulutusta. Otetaan
huomioon myös syrjivän kiusaamisen tunnistaminen ja ennaltaehkäisy. Laajennetaan hy-
väksi havaittuja käytäntöjä valtakunnallisesti ja turvataan vaikuttavien hankkeiden jatko.
Kehitetään varhaiskasvatukseen kiusaamista ehkäisevä ohjelma.” Lisäksi todetaan: ”Laa-
ditaan toimenpideohjelma kiusaamiseen puuttumiseksi ja yksinäisyyden vähentämiseksi.”
31



Pöytäkirjan asiakohta PTK 36/2019 vp
Suomessa on olemassa hyviä toimintamalleja, kuten Kiva Koulu -toiminta, joka muun
muassa opettaa ryhmälle taitoja puuttua kiusaamiseen menemällä kiusatun puolustukseksi
ja tueksi, tai esimerkiksi verso, vertaissovittelutoiminta, joka opettaa lapsille ja nuorille
erimielisyyksien ratkomista. Siinäkin tarvitaan toki aikuisen tukea.

Kiusaaminen, yksinäisyys ja syrjäytyminen tai syrjäyttäminen eivät välttämättä näy kii-
reiselle opettajalle. Luokkakaverit tilanteen kuitenkin yleensä tuntevat. On tärkeää, että
koulun oppilashuolto toimii ja on matalalla kynnyksellä helposti kiusatun tai yksinäisen
oppilaan saavutettavissa. Myös opettajilla ja muulla henkilökunnalla ja kaikilla oppilailla
tulisi olla helppoja tapoja ottaa kiusaaminen puheeksi ja työkaluja käsitellä aihetta.

Erityinen ongelma kouluissa on opettajien ja aikuisten kiire, ajanpuute. Kasvaneet oppi-
lasmäärät, integroidut oppilaat ilman riittäviä tukitoimia ja kieltä opettelevat lapset vaati-
vat kaikki oman huomionsa. Aikaa puuttuu siitä, että kiusaamiseen pystyttäisiin riittävän
pontevasti puuttumaan.

Oppilas- ja opiskelijahuoltolaissa koulun oppilashuoltotoimista säädetään kattavasti.
Valitettavasti lain soveltaminen ei ole ollut tasalaatuista. Karvi, koulutuksen arviointikes-
kus, toteutti tuolloin kaksi ja puoli vuotta voimassa olleen lain toteutumisesta selvityksen.
Selvitys osoittaa lailla olleen kokonaisuutena myönteisiä vaikutuksia lasten ja nuorten hy-
vinvointiin kaikilla kouluasteilla. Selvityksen mukaan lain mukaiset toimintatavat eivät
kuitenkaan ole vielä juurtuneet koulu- ja oppilaitosyhteisöissä kattavasti. Haasteena on
ajanpuutteen lisäksi opetushenkilöstön opiskeluhuollollisen osaamisen puute sekä kaikkia
opiskeluhuollon toimijoita koskeva lain soveltamisohjeiden huono tuntemus, minkä Lape-
koulutuskierrokset osoittivat. Opiskeluhuoltopalvelut saadaan selvityksen mukaan pää-
sääntöisesti määräajassa, mutta saatu tuki koetaan riittämättömäksi. Koulupsykologeja on
palkattu lain myötä lisää, mutta vajetta suosituksiin nähden on silti yhä niin kuraattorei-
den, psykologien kuin kouluterveydenhoitajienkin osalta. Psykologi- ja kuraattoripalvelut
on järjestetty kirjavasti — kaikissa kouluissa heitä ei ole. Tämä ei edistä oppilaantuntemus-
ta tai oppilaan näkökulmasta matalaa kynnystä kertoa huolistaan ja saada niihin apua. Yh-
teisölliseen opiskeluhuoltoon käytetty aika on hieman lisääntynyt, mutta edellyttää sekin
vahvistumista. Lisäksi opiskeluhuoltopalveluiden tiedottamisessa opiskelijoille on paran-
nettavaa. Opiskeluhuoltoryhmien organisoinnissa on eroja, ja oppilaiden ja opiskelijoiden
edustus on niissä harvinaista.

Meillä on siis laki, jossa on paljon tarvittavia toimenpiteitä mutta jonka toteutus ontuu.
Oli kyse sitten kuntien heikosta taloustilanteesta tai osaamisen tai hyvän johtamisen puut-
teesta, lisätoimia tarvitaan pian.

16.39 Hilkka Kemppi kesk: Arvoisa puhemies! ”Hyvinvoiva ja onnellinen nuoriso on
Suomen kivijalka.” Tähän virkkeeseen päättyy tämä kansalaisaloite, ja tästä virkkeestä
aloitan oman puheenvuoroni.

Kiitän aloitteen tekijöitä ja allekirjoittaneita tämän tärkeän aiheen puheeksiottamisesta
ja ratkaisujen vaatimisesta, erityisesti tähän aikaan. Aineenopettajana ja Lape-asiantuntija-
na tämä aihe todella kolahti suoraan sydämeen, ja toivon, että pystyn tuomaan tähän kes-
kusteluun hiukan lisää.

Tässä aloitteessa on viitattu perusopetuslain ja lukiolain kirjauksiin turvallisesta oppi-
misympäristöstä. Itse asiassa kyse on vieläkin suuremmasta kysymyksestä, nimittäin ih-
misoikeuksista. Suomi on sitoutunut lapsen oikeuksien sopimukseen, joka täyttää tänä
vuonna 30 vuotta, ja siellä on alleviivattu merkittävänä asiana oikeus turvalliseen oppimis-
32



Pöytäkirjan asiakohta PTK 36/2019 vp
ympäristöön. Työ ei ole kuitenkaan vielä valmista, kuten huomaamme näistäkin laista ja
ihmisoikeussopimuksista. Me kansanedustajat olemme itse asiassa portinvartijoina sille,
että nämäkin sopimukset jalkautuvat käytännöksi.

Uskon vahvasti, että uusien ammattinimikkeiden keksiminen ei ole tähän kysymykseen
ainoa ratkaisu vaan että meillä on jo kouluissa monenlaisia ammattilaisia ja osaajia, joiden
työtä vahvistamalla pääsemme tähän aloitteen henkeen ja aloitteen esittämiin tavoitteisiin
nykymallillakin. Esimerkiksi välittäviä aikuisia, huoltajia, koulukäyntiavustajia, erityis-
luokanopettajia, kuraattoritapaamisia ja psykologin läsnäoloa tarvitaan kriittisesti. Osassa
kouluista nämä asiat toteutuvat hyvin, joissakin kouluissa meillä on selkeitäkin puutteita.

Oppilashuollon resursseja ei ole riittävästi. Aivan vastikään Opetushallitus ja opetus- ja
kulttuuriministeriö tekivät tutkimuksen, jossa he paneutuivat kuraattoreiden ja psykolo-
gien määrään kouluyhteisöissä. Mieleeni jäi se, että kuraattoreita taisi olla noin 1 per 800
oppilasta ja koulupsykologeja 1 per 900 oppilasta. On sanomattakin selvää, että jos kyse on
kohtaamisesta ja varhaisesta tuesta, niin sitä on vaikea tarjota näillä määrillä.

Myöskään aikuissosiaalityö ei ole vielä saanut riittävää tunnustusta koulun arjessa. Ai-
van liian usein oppilashuoltoryhmissä unohdetaan kysyä kasiluokkalaiselta, että miten me-
nee kotona, mitkä asiat kotona vaikuttavat arkeen koulussakin.

En lähtisi lisäämään uusia ammattinimikkeitä vaan vahvistaisin olemassa olevien am-
mattilaisten määrää, täydennyskoulutusta ja monialaisen yhteistyön malleja. Ottaisin kol-
mannen sektorin avun vastaan nykyistä paremmin. Tervehdin toki ilolla esimerkiksi Kera-
van kokeilusta kumpuavia jatkokokeiluja, jos sellaista lähtee syntymään, ja uskonkin, että
paikallisilla malleilla voidaan täydentää olemassa olevia rakenteita.

Myös nostaisin aiheen tähän päivään. Viime viikolla julkaistiin budjettiluvut, ja kun
moni meistä puhui niistä budjettiluvuista, niin itse asiassa opiskelijat lähestyivät minua pu-
humalla kouluterveyskyselystä. Pääsääntöisesti tulokset olivat positiivisia, mutta nousi
sieltä aikamoinen varjo fyysisen uhan ja häirinnän kysymyksistä. Kouluterveyskyselyn
mukaan 12 prosenttia neljäs- ja viidesluokkalaisista ilmoitti kokeneensa fyysistä uhkaa vä-
hintään kerran viimeisen kuluneen vuoden aikana. Itse asiassa vanhemmilla opiskelijoilla,
esimerkiksi toisella asteella, tämä luku oli vieläkin kovempi.

Keitä ne ovat ne riittävät ammattilaiset? Koen edelleen, että kyse ei ole nimikkeistä vaan
kyse on toimintamalleista. Tällaisia toimintamalleja olemme harjoitelleet jo vähän pie-
nempien koululaisten kohdalla lapsi- ja perhepalveluiden muutosohjelman tiimoilta, ja ha-
luaisinkin painottaa, että näistä aikaisemmista kokeiluista olevat hyvät mallit otettaisiin
osaksi koulun arkea nyt. Se ei välttämättä tarvitse uusia nimikkeitä, vaan se voi tarkoittaa
myöskin nykyisten resurssien vahvistamista. Uusia malleja voivat toki olla esimerkiksi pu-
heeksi ottamisen toimintatavat, jotka onnistuvat varsin hyvin nykyisessäkin kouluympäris-
tössä.

Täällä on puhuttu myös syrjäytymisestä osana tätä laajaa ilmiötä. Yhdenkään nuoren ot-
saan ei pitäisi tatuoida, että ”pysyvästi syrjässä”. Syrjäytyneitä nuoria ei synny, vaan aivan
liian monelta puuttuu perheen tuki ja koulutus, joka takaisi merkityksellisen työn. Terveh-
din erittäin ilolla niitä tutkimuksia Suomessa, jotka kokeilevat yhdistää eri lähteistä tule-
vaa siilomaista tietoa, koska kun puhutaan syrjäytymisestä, kiusaamisesta tai monesta
muusta lapsia koskevasta kinkkisestä haasteesta, niin useinkaan yksi tutkimus ei kerro
meille vielä koko totuutta. Yksi tämmöinen data lake tehtiin Päijät-Hämeessä, ollessani
lapsi- ja perhepalveluiden muutosohjelmassa, yhdessä Me-säätiön ja THL:n kanssa, ja sii-
tä voisi ponnistaa eteenpäin. Tässä tutkimuksessa, tai data lakessa, selvisi, että kun puhum-
33



Pöytäkirjan asiakohta PTK 36/2019 vp
me riittävän aikaisessa vaiheessa puuttumisesta, niin kyse on itse asiassa ensimmäisistä
vuosista, ensimmäisistä kolmesta vuodesta.

Olen vahvasti sitä mieltä, että tämä hallitus on lähtenyt hyvälle polulle vahvistaessaan
varhaista puuttumista ja varhaista tukea, ja uskon, että näillä toimintamuodoilla, jotka
olemme jo saaneet kokeiluksi asti, näitä kinkkisiä haasteita, kuten kiusaamista, fyysistä uh-
kaa ja syrjäytymistä, pystytään nykyistä paremmin estämään.

Toivon, että tämä on yhteinen urakka eduskunnalle, ja lämpimästi kiitän tästä kansalai-
saloitteesta ja toivon, että tästä aiheesta tulee vielä useita seuraaviakin kansalaisaloitteita.
— Kiitoksia.

16.46 Merja Kyllönen vas: Arvoisa puhemies! Välillä aina pohdiskelen sitä asiaa, kuin-
ka me olemme tulleet elämässä sellaiseen tilanteeseen, että me joudumme tekemään oppai-
ta sitä varten, että me osaisimme olla ihmisiä toinen toisillemme, että me osaisimme kul-
kea sillä kuuluisalla ihmisyyden valtatiellä kumppaneina ja elämäntovereina ilman, että
läiskittäisiin toisiamme sanan säilällä tai nyrkeillä.

Kun minä katselin tätä kansalaisaloitetta, niin tausta-ajatushan on aivan loistava. Se he-
rättää meidät miettimään niitä ydinkysymyksiä, miten me pidämme huolta kaikkein hei-
koimmista, kaikkein pienimmistä, joilla ei ole vielä juridista osaamista ja mahdollisuutta
puolustaa omia oikeuksiaan, jolloin aikuisten pitäisi kyetä siihen. Samanaikaisesti kuulen
ne sanat, että me tarvitsisimme lisää resursseja, lisää toimijoita, lisää ihmisiä, lisää fiksuja
aikuisia. Varmasti näinkin, mutta siitä herää kysymys, ovatko olemassa olevat resurssit
riittävän fiksusti kaikkien käytössä ja pystytäänkö niitä hyödyntämään, onko meillä mata-
lan kynnyksen palveluita ja ennalta ehkäisevää työtä.

Silloin kun itse olin koulussa, niin tuntui, että siellä oli paljon vähemmän henkilökuntaa
suhteessa, mutta meillä oli esimerkiksi talonmies, joka piti muuten huolen siitä, että kou-
lurakennus ei märäntynyt käsiin, kun kattokourut oli tyhjennetty ja luokkatiloja tuuletet-
tiin ja pidettiin perusasioista huolta. Se samainen talonmies — yksi sosiaalisesti erittäin tai-
tava ihminen — piti jöötä myöskin koulun pihalla. Siellä ei remuttu toisten vaatteissa, siel-
lä ei haukuttu. Hän kiersi sinnikkäästi oman harjansa kanssa, olipa siellä välillä harjattavaa
eli ei, meidän nuorten, lasten parissa, kyseli vähän, miten menee, ja myöskin puuttui sii-
hen, jos jotakuta kiusattiin tai ei otettu leikkeihin mukaan.

Me jokainen voimme puuttua, jokainen voimme tehdä, mutta välillä tuntuu, että me
kaikki haluamme ulkoistaa sen: jos joku toinen hoitaisi sen asian, mihin meidän jokaisen
pitäisi osallistua.

Millaiseen maailmaan meidän lapset ja nuoret kasvavat? Minä tuossa mietin, että tulisi-
pa televisiostakin joskus ohjelma, joka ehkäisisi kiusaamista, ei vain vahvistaisi niitä ele-
menttejä, mitkä tänä päivänä myöskin altistavat ja ajavat kiusaamiseen. Me elämme valta-
van ulkonäkökeskeistä aikaa, ja jos sattuu istahtamaan television ääreen — mitä ei kyllä
voi suositella tehtäväksi — niin sieltä tuutista tulee kummallisesti kaikennäköistä hyvin ul-
konäkökeskeistä ja myöskin aika huonokäytöksiseen elämään ohjaavaa ohjelmaa. Sillä
mietinkin, että siinä missä me puhumme täällä, meidän pitäisi keskustella myöskin medi-
aväen kanssa siitä, mitä tänä päivänä tuotetaan ja minkälaista viestiä se antaa meidän lap-
sille ja nuorille. Jos lähdetään siitä, että kaikkien pitää olla mallimitoissa ja ulkonäkö on se
ykkösjuttu, niin myöskin aika usein lasten kanssa keskustellessa törmää siihen, että koulu-
elämässä, niin kuin työelämässäkin tänä päivänä, törmätään ulkonäköön liittyvään kiusaa-
miseen, olemukseen, siihen, miltä näytät, minkäkokoinen olet. Ne ovat ihan niitä perusky-
34



Pöytäkirjan asiakohta PTK 36/2019 vp
symyksiä, mitkä minun mielestäni lähtevät jo kotoa: Osaammeko me käyttäytyä? Olem-
meko me oppineet ne rajat, mitä ei ylitetä toisten kanssa elettäessä? Mikä on peruskohteli-
aisuutta, ja mikä on huonoa käytöstä? Meillä on yhteinen vastuu meidän maailmastamme,
meidän yhteiskunnastamme ja yhteisistä asioistamme, mutta tuntuu, että yhteiset pelisään-
nöt ovat hukassa.

Asioihin puututaan varhaisesti varmaan niin, että meistä jokainen pitää huolta omassa
lähipiirissään ja elinympäristössään siitä, että tulevaisuuden toivot saavat myöskin sitä op-
pia, miten me elämme toinen toistemme kanssa. Muutoin me olemme toivottoman tilan-
teen edessä siinä kysymyksessä, että aina pitäisi vain lisätä resursseja, tuoda lisää rahaa ot-
tamatta huomioon sitä, että myöskin olemassa olevia systeemejä voidaan ravistella, tehdä
asioita toisin ja haastaa koko sitä järjestelmää, missä me elämme.

Tässä on moni kollega sanonut hyvin viisaasti siitä, että kun meillä on valtavasti kaiken-
näköisiä kokeiluita, kaikennäköisiä hyviä toimintamalleja, niin kuinka voi olla, että Suo-
messa vielä vuonna 2019:kaan niitä ei monisteta, niitä ei viedä käytäntöön eri paikkakun-
nilla, eri alueilla vaan aloitetaan uusia kokeiluja, joihin laitetaan jälleen kerran uusia mil-
joonia. Me emme ilmeisesti osaa oppia siitä, mitä me olemme aiemmin tutkineet ja aiem-
min tehneet. Tai onko se sitä suomalaista kateutta, että me emme uskalla ottaa sitä oppia
käyttöön, kun harmittaa, että pirulainen, jos keuruulaiset tai keravalaiset tai seinäjokelaiset
tai jotkut muut keksivät sen ensin? Meillä pitää keksiä pyörä uudestaan.

Eli keskitytään olennaiseen, mietitään, mitä on jo olemassa, mitä voitaisiin monistaa ja
tehdä. On paljon malleja, niin kuin mainitsin jo aikaisemmin esimerkiksi sen Tornion mie-
lenterveyspalveluiden mallin, jossa olemassa olevalla resurssilla, samalla rahalla on saatu
jonot purettua ja ihmiset hoidettua. Lapset ja nuoret pääsevät palveluihin samalla tavalla
kuin myöskin aikuiset. Ei tämä ole mahdotonta, mutta pitää pystyä päättämään, että me
teemme asioita myöskin toisella tavalla. Ja ehkäpä joskus kannattaisi koulumaailmaan vie-
lä palauttaa se perinteinen talonmies. Saattaisi olla, että meillä olisi vähemmän sisäistä ra-
pautumista ja hometta ja olisi lisäksi myöskin niitä ihmisiä, jotka puuttuvat aikuisina hen-
kilöinä nuorten ja lasten väleihin ja siihen elämään, millä tavalla me toisiamme kohtelem-
me.

Toivoisin, että me kykenisimme rakentamaan yhteiskuntaa, jossa me emme tarvitse eril-
lisiä oppaita siihen, miten me olemme ihmisiä toinen toisillemme. — Kiitos.

16.53 Ville Kaunisto kok: Arvoisa puhemies! Lasten ja nuorten syrjäytyminen tai en-
nemminkin syrjäytetyksi tuleminen kouluissa on erittäin tärkeä teema, ja on erittäin tär-
keää, että edustaja Koponen on tehnyt tämän kansalaisaloitteen jo pelkästään siksi, että
tämä asia saadaan yhä vahvemmin julkiseen keskusteluun. Lapsilla ja nuorilla on oikeus
laadukkaaseen ja välittävään elämään. Me tarvitsemme laajasti erilaisia keinoja ongelman
ehkäisemiseksi yhteiskunnassamme, ja on tärkeää ymmärtää, että tämän työn täytyy alkaa
jo varhaiskasvatuksessa. Käytössä olevia tapoja on onneksi jo useita, esimerkkinä Kiva
Koulu. Siitä huolimatta, että tulokset ovat olleet rohkaisevia, voimme olla yhtä mieltä sii-
tä, että tulokset eivät ole riittäviä. Siksi tämä kansalaisaloite on niin tervetullut.

Koulujemme opettajat tekevät erinomaista työtä, mutta opettajat eivät ole yksi homo-
geeninen ryhmä, jossa kaikki ovat yhtä hyviä kaikessa, kuten esimerkiksi lasten ja nuorten
tukemisessa. Tämän vuoksi meidän olisi syytä panostaa yhä vahvemmin opettajiin ja nos-
taa esiin se uskomaton potentiaali, mikä tässä ammattikunnassa on. Siksi opettajien tuke-
35



Pöytäkirjan asiakohta PTK 36/2019 vp
minen ja kouluttaminen on äärimmäisen tärkeää. Tuen ja koulutuksen lisäksi meidän päät-
täjien täytyy mahdollistaa opettajille aikaa luokan jokaisen lapsen kanssa.

Täällä keskustelussa on tuotu tärkeitä keinoja auttamaan lasten ja nuorten tukemisessa,
esimerkiksi lukutaidon parantamisen tärkeys. Minulle rakas ja tärkeä asia ovat harrastuk-
set, ja Seurasydän-päivän kunniaksi on syytä nostaa esille suomalainen seuratoiminta.
Tämä pyyteetön työ antaa monelle mahdollisuuden kuulua ja sitoutua johonkin ryhmään.
Harrastukset antavat lapselle mahdollisuuden toteuttaa itseään ja löytää niitä mielekkäitä
asioita, joilla voi yhteiskuntaan kiinnittyä. Harrastukset opettavat lapsille erilaisuuden ym-
märtämistä sekä yhteistyön tärkeyttä. Kiitos kaikille aktiivisille seuratyöntekijöille, te olet-
te arjen sankareita.

On myös tärkeää nostaa esiin kodin rooli mahdollistajana ja tukijana. Valitettavasti sel-
laista ei jokaiselta lapselta ja nuorelta löydy. Tämän vuoksi harrastustoiminnan vahvempi
integrointi koulujen yhteyteen saattaisi olla yksi avain parempaan huomiseen. Yhdistämi-
nen ei ole teknisesti helppo tehtävä, mutta jos me sillä tuemme lasten hyvinvointia, olem-
me velvollisia asiaa tutkimaan. Tällä muutoksella voitaisiin rakentaa vahvempi perhearki,
jossa illat voivat paremmin olla perheen yhteistä aikaa, juuri sitä laadukasta yhdessäoloai-
kaa, jota jokainen meistä tarvitsee, jolloin lapsi tai nuori turvallisessa ympäristössä hel-
pommin avautuisi mahdollisista murheistaan.

Mainitsemani keinot ovat vain osa lasten ja nuorten syrjäytymisen ratkaisua. Yksi osa on
tämä keskustelussa oleva kansalaisaloite. Minä tuen sitä täysin, sillä jokainen onnellinen
lapsi ratkaisee. Nuoret ovat tulevaisuus, ja hyvinvoiva onnellinen nuoriso on sen kivijalka.
— Kiitos.

16.58 Mikko Ollikainen r: Värderade talman, arvoisa puhemies! Medborgarinitiativet
som berör mobbning och barns välfärd är otroligt viktigt och det är värt att diskuteras på
många olika plan. Det är en synnerligen viktig nationell framtidsfråga. Tack till ledamot
Koponen och hans engagemang i denna fråga och till alla som har undertecknat det här in-
itiativet.

Det är frågan om en väldigt bred fråga. Varje barn ska kunna leva tryggt i alla situatio-
ner. Barnen ska ses och höras. Det är varje barns rättighet enligt FN:s barnkonvention. Var-
je barn ska ha åtminstone en trygg vuxen att lita på, ett stöd så att barnet får en bra uppväxt
för att se till att barnet inte hamnar på fel spår senare i livet. 

Många barn och unga mår dåligt i dag, vilket har kommit tydligt fram i flera talturer un-
der den här debatten. Det finns många olika orsaker till att barn mår dåligt. Hit kan höra
bland annat föräldrars sjukdom, ekonomiska utmaningar i familjen, men det kan också
handla om digitalisering och att vi lever i en allt stressigare vardag. De barn som växer upp
i dag växer upp i en helt annorlunda vardag än den vardag som till exempel jag är uppväxt i.

Monet lapset voivat tänä päivänä todella huonosti monestakin eri syystä, jotka ovat tulleet
monessakin puheenvuorossa esille tässä tänään. Tämä on todella huolestuttavaa, ja jokais-
ta lasta pitää auttaa yksilöllisesti esimerkiksi hoidon kautta mutta myös olemalla vain läs-
nä, kuuntelemalla, jotta lapsi tuntee turvallisuutta.

Koulukiusaaminen on olennainen osa monen lapsen huonovointisuutta. Koulukiusaami-
nen on vähän niin kuin rikkaruoho: se pulpahtaa esille tasaisin väliajoin. Joskus koulukiu-
saaminen on aina läsnä, valitettavasti. Jokainen tapaus on liikaa. Itsellänikin on kokemusta
koulukiusaamisesta käydessäni peruskoulua, joten myös minä tiedän, miltä voi tuntua tul-
36



Pöytäkirjan asiakohta PTK 36/2019 vp
la koulukiusatuksi. Edustaja Kauniston mainitsema seuratoiminta, urheilu ja myös uusi ka-
veriporukka pelastivat minut silloin. Myös luokanopettajana olen ratkonut monta koulu-
kiusaamistapausta. Kouluympäristön lisäksi kiusaaminen on valitettavan yleistä sosiaali-
sessa mediassa. Tähän vanhempien ja yhteiskunnan on todella haasteellista puuttua.

Mycket med mobbning handlar om respekt för varandra. Många åtgärder har under årens
lopp gjorts för att stävja mobbningen i till exempel skolmiljön. Man har gjort många,
många fina program. En av nycklarna är att ha fler vuxna i skolmiljön för att stävja mobb-
ningen. I en del kommuner används numera så kallade school coacher som stöder och hjäl-
per barn och unga. Det är helt enkelt en person som vågar prata fritt med barnen under ras-
terna, och barnen vågar prata med den här personen, även känsliga saker. Exempel på det
här finns i Vörå och i Korsholm. Också köksor, assistenter, städare och fastighetsskötare,
som ledamot Kyllönen hänvisade till, är sådana som fungerar som lärarnas och rektorernas
förlängda öron. I många fall är nämligen tröskeln mycket hög att prata med lärare, som re-
dan nu är överbelastade med arbete. 

Satsningar på lärarnas välmående behövs så att de får fokusera på det pedagogiska sna-
rare än att arbeta med andra saker, något som man näst intill kan jämföra med en slags so-
cialarbetare. Också lärarutbildningen behöver utvecklas så att nya lärare klarar av att möta
mobbning och psykisk ohälsa i sitt arbete. Förebyggande åtgärder behövs.

Arvoisa puhemies! On todella tärkeää, että kouluympäristössä on eri ammattikuntien osaa-
jia. Alueelliset erot ovat todella suuret, ja suuri haaste on myös koulupsykologien ja -ku-
raattoreiden saatavuus. Muun muassa niitä tarvitaan yhä enemmän kouluissa tulevaisuu-
dessa, och både på finska och på svenska.

17.03 Sinuhe Wallinheimo kok: Arvoisa puhemies! Jaan kyllä jo lähes kaikkien edusta-
jien esille tuomat näkökulmat tästä kansalaisaloitteesta. Asia, minkä vuoksi kansalaisaloi-
te on tehty, on äärimmäisen tärkeä, ja siitä erityiskiitos kansalainen Koposelle.

Meidän tässä salissa pitää olla rakentamassa sellaista Suomea, jossa jokaisella lapsella ja
nuorella on oikeus käydä koulua turvallisessa ja motivoivassa ympäristössä. Siksi esimer-
kiksi koulukiusaamisen vähentämiseksi meillä on vielä runsaasti työtä tehtävänä.

Toisaalta on päivänselvää, että yhden keinon sijasta me tarvitsemme koko joukon erilai-
sia ratkaisuja, joilla lasten ja nuorten hyvinvointi lisääntyy. Täällä salissa käydyissä kes-
kusteluissa on tullut esiin upeita keinoja, joita voisimme jatkossa kyllä jalostaa täällä edus-
kunnassa. Tästä syystä siis kansalaisaloitteessa esille nostettu yksi keino ei yksin riitä,
vaikka hyvä onkin.

Näin Olympiakomitean seurapaitapäivänä nostan tässä esille esimerkiksi harrastusten
tärkeyden lasten ja nuorten hyvinvoinnin lisääjänä ja vaikkapa kiusaamisen vähentämisen
keinona. Harrastukset ja liikunta ovat tärkeitä paitsi fyysinen kunnon ja hyvinvoinnin edis-
tämisessä myös lapsen sosiaalisten taitojen ja yhteenkuuluvuuden tunteen edistämisessä.

Ikävä kyllä lasten oikeus harrastuksiin ei toteudu tämän päivän Suomessa esimerkiksi
taloudellisista syistä. Siksi me kokoomuksessa olemme ajaneet jo pitkään ehdotusta har-
rastustakuusta, jonka puitteissa jokaisella lapsella ja nuorella tulisi olla mahdollisuus aina-
kin yhteen harrastukseen. Ilmeisesti hallitus on tarttumassa ehdotukseemme, ja hyvä niin.
Toivon mukaan myös muita puolueita tulee mukaan ja on halua tukea tätä tavoitetta.
37



Pöytäkirjan asiakohta PTK 36/2019 vp
17.05 Katja Hänninen vas: Arvoisa rouva puhemies! Haluan myös omalta osaltani kiit-
tää edustaja Koposen alulle panemaa erittäin ajankohtaista ja tärkeää aloitetta. Aloitteessa
esitetään, että joka päivä jokaisella koululla olisi henkilö, jolla olisi terapeuttialan koulu-
tusta puuttua kiusaamiseen ja ennalta ehkäistä kiusaamista.

Kuusi vuotta peruskoulun ala-astetta käydessäni joka päivä sain kuulla siitä, että en
osannut sanoa ärrää oikein — tai niiden tiettyjen normien mukaan, mitkä me olemme aset-
taneet sille, mikä on oikea tapa puhua tai oikea tapa ääntää kirjaimia. Pelkäsin aika paljon
niitä tunteja, jolloin piti lukea ääneen oppikirjasta, että jos minun kohdalle tulee se lause,
jossa on sana, jossa on tämä r-äänne. Ajattelin, että parempi olla sitten hiljaa. Minusta tuli
aika hiljainen tyttö, jota tänä päivänä en ole. Mutta ei pitäisi olla näin: En minä puhunut
väärin, enkä ääntänyt väärin. Minä puhuin omalla persoonallisella tavallani, ja se oli todel-
la ikävää, että siitä joka päivä mainittiin. Samoin sain kuulla siitä, että olin hieman tuke-
vahko tyttö. Sitä sitten nimiteltiin ja haukuttiin — ja mikä pahinta, niin se kyllä vaikuttaa,
ihan niin kuin aloitteessakin todetaan, itsetuntoon ja jokapäiväiseen elämään oikeastaan tä-
näkin päivänä.

Toinen asia. Vaikka meillä olisi henkilökuntaa, koulupsykologeja, kouluterveydenhoi-
tajia riittävästi — joita tänä päivänä ei valitettavasti ole — niin se kynnys kertoa kiusaami-
sesta on edelleen liian korkea. Jokaiselle meidän lapsellemme kotona ja koulussa, joka päi-
vä, pitää kertoa siitä, että kiusaaminen on väärin ja että sinä olet arvokas sellaisena kuin
sinä olet, jokainen meistä on ainutkertainen, yhtä arvokas kaikkine ominaisuuksineen ja
että pitää kertoa heti, jos tulee kiusatuksi, kokee tulleensa kiusatuksi. Tätä viestiä itse ha-
luan viedä omassa työssäni ja omille lapsilleni eteenpäin, viestittää sitä, että tule kerto-
maan, minä kuuntelen. Jokaisen meistä tulee silloin olla kuuntelemassa ja läsnä ja ottaa to-
sissaan eikä vähätellä niitä kiusatuksi tulleen kokemuksia, koska sekin on koettu, että hel-
posti sanotaan, että ei se nyt ole niin vakavaa, anna olla ja älä välitä, ja tämä ei ole kyllä se
oikea viesti, vaan nimenomaan se viesti pitää olla se, että kaikelle kiusaamiselle on nolla-
toleranssi. Se koskee koulukiusaamista mutta myös työpaikkakiusaamista, kiusaamista yli-
päätään.

Olen ihmetellyt sitä, ihan niin kuin edustaja Kyllönenkin totesi, että minkä takia me tar-
vitsemme suurin piirtein opaskirjan siitä, miten kohdella toisiamme. Kun miettisimme vain
sitä, kuinka me haluamme tulla kohdelluiksi, niin kohtelisimme myös toisiamme samalla
tavoin. Se on aika yksinkertainen ohjesääntö mutta erittäin tärkeä kaikilla elämän osa-alu-
eilla, niin kotona, työpaikoilla kuin harrastuksissa. Jos me siellä kohtelemme kanssasisaria
ja -veljiä niin kuin me haluaisimme, että hekin kohtelevat itseämme, niin silloin kaikki oli-
si hyvin. Silloin sitä kiusaamista ei olisi ja säästyisimme monelta mielenterveysongelmal-
ta, itsetuhoisilta ajatuksilta ja teoilta.

Nämä sanat itse haluan tässä vielä lopuksi sanoa, että tänä päivänä some- ja nettikeskus-
telu ja tämän tyyppiset asiat, jotka ovat tulleet, jotka eivät olleet silloin, kun minä olin siel-
lä alakoulussa — onneksi eivät olleet, minä sanoisin näin — ovat vielä pahentaneet enti-
sestään, kun anonyymisti voidaan pilkata, haukkua ja levittää väärää tietoa toisistamme.
Kaikki kuvat, mitä otamme toisista, voimme lähettää nettiin, ja nehän leviävät maailmalla,
ja tämä on ihan älytöntä. Toivon, että tällä hallituskaudella pystytään vielä vahvemmin
puuttumaan myös tähän nettikiusaamiseen.

Arvoisa rouva puhemies! Haluan vilpittömästi kiittää edustaja Koposta, haluan vilpittö-
mästi kiittää aloitteen allekirjoittajia ja toivon, että aloite saa ansaitsemansa, erittäin syväl-
lisen käsittelyn valiokunnassa.
38



Pöytäkirjan asiakohta PTK 36/2019 vp
17.11 Päivi Räsänen kd: Arvoisa rouva puhemies! Minäkin yhdyn kiitoksiin tästä aloit-
teesta, ja on ollut ilo kuunnella keskustelua: tänään kuuntelin sitä osan aikaa myös tuolta
huoneestani muita töitä tehdessäni. Mielestäni täällä on käytetty erittäin tärkeitä puheen-
vuoroja hyvässä hengessä yli oppositio—hallitus-rajan, ja toivon, että näillä puheilla on
myös ihan käytännön vaikutusta ja ennen kaikkea nyt tuonne opetusministeriön hallinno-
nalalle, ja vaikka opetusministeri ei nyt enää ole täällä läsnä, niin haluan silti välittää hä-
nelle kiitokset siitä, että hän kuitenkin oli osan aikaa täällä ja osallistui keskusteluun. Se on
mielestäni arvokasta, kun käsitellään kansalaisaloitteita.

Kun puhutaan lasten ja nuorten syrjäytymisestä, niin ei voi sivuuttaa myöskään perheen
merkitystä, ja sen takia haluan tästä näkökulmasta muutaman ajatuksen sanoa.

Täällä on mainittu myös Islannin malli, jossa on oleellista juuri se, että perhe on mukana
siinä nuorten ja lasten arjessa ja että lapsilla on harrastuksia. Vanhemmat tietävät, missä he
ovat, ja myös kotiintuloajat ovat yksi keskeinen elementti tuossa Islannin mallissa, jossa
vanhemmat voivat sitä kasvatusvastuutaan sitten ikään kuin kollektiivisesti myös toteut-
taa. Meillä myös tutkimuksista tiedetään, että lasten ja nuorten valvomaton ajankäyttö on
selvästi yhteydessä sekä päihteiden käyttöön että koulumenestyksen heikkenemiseen. On
todettu, että esimerkiksi huumekokeiluja pystytään parhaiten estämään sillä, että vanhem-
mat valvovat lastensa menoja ja tuntevat lasten kaverit.

Aikuisten omat valinnat ja oma esimerkki vaikuttavat vielä puheitakin enemmän. Esi-
merkiksi tyttöjen alkoholinkäyttö korreloi vahvimmin äidin omaan alkoholin käyttöön. Eli
raittiiden äitien tyttäret ovat todennäköisimmin myös raittiita.

On myös huomattava se, että me elämme voimakkaiden arvomurrosten aikaa, jotka
haastavat perheen. Nuoret eivät tänä aikana niinkään elä arvotyhjiössä vaan pikemminkin
keskenään ristiriitaisten arvojen viidakossa. Median, vanhempien ja koulun viestittämät ar-
vot usein näyttäytyvät kaksinaismoraalina. Puheissa viestitään yhtä, teoissa toista. Esimer-
kiksi väkivaltaa paheksutaan, myös ruumiillista kuritusta, aivan oikein — mutta silti me-
dia pursuaa väkivaltaviihdettä. Nuoria valistetaan päihteiden vaaroista vakuuttaen, että elä-
mä on parasta huumetta — silti aikuisten maailmassa juhlimiseen yhdistetään itsestään sel-
västi humalajuominen. Ihmisarvo on kaikkien julistusten lähtökohta, mutta kyllä sieltä las-
ten ja nuorten näkökulmasta tämä aikuisten maailma näyttäytyy myös elämän tuhoamise-
na, pettämisenä, hylkäämisenä, uskottomuutena.

Itse asiassa mikään viranomais- ja palvelujärjestelmä ei lopulta voi korvata perhettä kas-
vattajana. Jos perhe ei suoriudu tehtävistään, niin yhteiskunta ei suurillakaan panostuksilla
pysty täysin korjaamaan vaurioita. Kun perhe voi huonosti, lisääntyvät myös sosiaali- ja
terveydenhuollon välttämättömät menot.

Kotikunnassani Riihimäellä on tehty selvitys, jossa todettiin, että niin sanottu ongelma-
lapsi maksaa kotikunnalleen sen elinkaarensa aikana jopa yli miljoona euroa. Jos lapsi ei
tarvitse erityispalveluita, niin hänelle saadaan neuvolapalvelut, päiväkotihoito ja perus-
koulutus noin 90 000 eurolla.

No, pahoinvointia ei ratkaista vain rahaa jakamalla, mutta ajattelen, että politiikan teh-
tävänä on kokonaisvaltaisesti luoda sellaiset olosuhteet ja edellytykset, joiden puitteissa
vanhemmat voivat tosiasiallisesti kantaa kasvatusvastuunsa.

17.16 Sheikki Laakso ps: Arvoisa rouva puhemies! Kannatan lämpimästi edustaja Kopo-
sen tekemää ehdotusta siitä, että laitetaan kouluihin lisää resursseja ja etenkin uutta henki-
löstöä sinne, koska tilanne on se, että nykyisin opettajilla ja muullakin henkilökunnalla on
39



Pöytäkirjan asiakohta PTK 36/2019 vp
kädet täynnä ja kukaan ei enää pysty välttämättä keskittymään niihin asioihin eikä huomaa-
maan niitä ongelmia siellä välitunneilla ja itse asiassa aika usein jopa koulun päättymisen
jälkeenkin koulualueella ja koulualueen läheisyydessä. Pienistä kouluista aika monessa
kunnassa meinataan luopua ja kehutaan, kuinka isoissa kouluissa pystytään antamaan laa-
dukkaampaa opetusta, mutta isoissa kouluissa hyvin harvoin pystytään antamaan laadu-
kasta valvomista tähän ongelmaan, minkä tämä Koposen esitys on ottanut esille.

Täällä on tänään puhuttu paljon niistä huonoista lopuista, jopa itsemurhaan asti men-
neistä jutuista, ja sen takia haluan tänään kertoa tarinan, mikä on päättynyt hyvin. Kerron
koulupojasta, jonka päätä laitettiin vessanpyttyyn aika usein, pahoinpideltiin, pakotettiin
tappelemaan toisten kiusattujen kanssa, ja kun ei tapeltu kunnolla, niin sitten pahoinpidel-
tiin molemmat. [Puhuja liikuttuu] Myös pakotettiin korttipeleihin, joissa pelattiin rahasta.
Häviäminen vei jopa yhden vuoden viikkorahat. Yläasteen viimeisillä vuosilla harva se
perjantai kyseinen poika joutui kiusaajien viikonloppukaljojen varastamiseen.

Vaikka kerroin alussa, että tällä tarinalla on onnellinen loppu, siitäkään huolimatta mi-
kään menestys ei noita karmeita muistoja poista. Ei edes kansanedustajaksi pääseminen.

17.19 Marko Kilpi kok: Arvoisa rouva puhemies! Tässä pystyy varsin hyvin kouriintun-
tuvasti nyt näkemään, minkälaista jälkeä ja minkälaisia haavoja kiusaaminen voi aiheuttaa
ja kuinka pitkään ihminen niitä joutuu sisällään pitämään. Tämä keskustelu on äärimmäi-
sen tärkeä.

Hyvin usein, kun tällaisia aloitteita kiusaamiseen ja syrjäytymiseen liittyen esitetään, to-
detaan, että yhdellä toimenpiteellä ei ratkaista mitään. Aivan sama, onko kyse kiusaami-
sesta, syrjäytymisen ehkäisystä, lasten ja nuorten mielenterveysongelmista, reaktiot ovat
hyvin samanlaisia: tämä ei ratkaise mitään. Yleensä on myös niin, että niissä aloitteissa ja
esityksissä ei missään kohtaa niin edes väitetä. Haluaisin, että nämä puheet vihdoinkin lo-
petettaisiin ja oikea tekeminen aloitettaisiin. Nämä ongelmat ovat hyvin monimutkaisia ja
monisyisiä, ja siksi pitää olla runsaasti erilaisia keinoja niiden työstämiseen. Vain sillä ta-
valla voidaan saavuttaa tuloksia, tehokkailla ja monipuolisilla keinoilla.

Tämän keskustelun yhteydessä on noussut esiin tekemäni toimenpidealoite, niin sanottu
Ruotsin malli, jossa kiusatulla on mahdollisuus hakea korvauksia koulutuksen järjestäjäl-
tä, mikäli kiusaamiseen ei ole puututtu riittävän tehokkaasti. Tämä toimintatapa on käytös-
sä myös Norjassa, ja siellä tuomitut korvaukset ovat aivan eri luokkaa kuin Ruotsissa.
Muun muassa Lillehammerissa korvauksia on tuomittu maksettavaksi jopa 300 000 euroa.

Millaista se syrjäytyminen sitten oikeasti on? Poliisin töissä olen joutunut kohtaamaan
tämän ilmiön lukemattomia kertoja. Mieleeni nousee eräs tapaus, jossa saimme tietää, että
eräs nuori mies uhkaa ampua itsensä. Menemme paikalle ja löydämme tämän miehen asun-
non rappusilta ase kädessään. Käy ilmi, että tuo ase on ilmapistooli, mutta nuori mies on
täysin tosissaan asiansa kanssa. Hän kertoo, että elämässä ei ole yhtään mitään — ei yhtään
mitään. Kaikki on mennyttä, ja lähin omainenkin on 400 kilometrin päässä. Menen käy-
mään hänen asunnossaan — ja olen käynyt aika usein syrjäytyneiden asunnoissa, ja oli tie-
tynlainen mielikuva siitä, millainen tämä asunto on, tämä poikkesi täysin niistä asunnoista
— ja siellä ei ole mitään muuta kuin patja lattialla. Ei edes roskia, ja yleensä nämä asunnot
ovat täynnä roskia, kun millään ei ole mitään väliä, roskapussiakaan ei ole viety pitkään ai-
kaan pois. Voidaan nyt hetkisen aikaa miettiä sitä, millaista on tuon nuoren ihmisen elämä,
kun elämässä ei ole enää roskiakaan, ei ole mitään. Kun kyselin häneltä sitten, että mitenkä
tähän tilanteeseen on päästy ja oletko sinä apua saanut, niin hän totesi, että mielenterveys-
40



Pöytäkirjan asiakohta PTK 36/2019 vp
palveluihin hänellä ei ole mitään asiaa, jonot ovat niin pitkät, ja osastollekaan ei ole mitään
asiaa, että ne ovat täynnä. On käsittämätöntä ajatella, että meillä tässä hyvinvointivaltiossa
voidaan elää tällä tavalla, että meillä on täällä nuoria ihmisiä, jotka elävät tämmöistä elä-
mää.

Tämä kansalaisaloite mahdollistaa monien eri keinojen ja toimenpiteiden soveltamisen
hienolla tavalla, ja samalla se mahdollistaa muutamia ratkaisevan tärkeitä toimenpiteitä,
jotka lasten ja nuorten syrjäytymisen ja mielenterveysongelmien hoitamisesta puuttuvat:
varhaisen puuttumisen ja matalan kynnyksen mielenterveyspalvelut. Tämä kaikki tapah-
tuisi juuri siellä, missä ongelmia on helpointa havaita ja missä avun tarjoaminen on parhai-
ten tehtävissä — kouluissa. Tarvittavien resurssien puutteen vuoksi tätä ei nyt tapahdu.
Mitä aiemmin ongelmiin päästään käsiksi, sitä helpompi niihin on puuttua ja sitä pienem-
millä vahingoilla selvitään. Alkuvaiheessa hyvä tuloksellinen kohtaaminen, keskustelu
saattavat riittää. Toisin sanoen silloin voidaan vähälläkin pärjätä. Liian usein tämä jää ta-
pahtumatta, ja ongelmat pääsevät kasvamaan kohtuuttomiin, jopa elämää tuhoaviin mitta-
suhteisiin.

Arvoisa rouva puhemies! Tämä kansalaisaloite on todellinen tulevaisuusinvestointi,
joka maksaa itsensä takaisin lukemattomilla tavoilla ja kertoimilla. Kiitän siitä edustaja
Koposta.

17.25 Marko Asell sd: Arvoisa puhemies! Tämä kansalaisaloite pureutuu tärkeään ja
ajankohtaiseen asiaan — hyvä kansalaisaloite, jonka edustaja Koponen on aiemmin tehnyt
— lasten ja nuorten syrjäytymiseen johtaviin ongelmiin puuttumiseen alakouluissa. Tär-
keä aihe ja aina ajankohtainen.

Lapsissa on tulevaisuus — sehän ei ole mikään vanha fraasi vaan yhä tärkeämmin huo-
mioon otettava tosiasia. Jälkeläisemme tulevat rakentamaan tätä maata ja elämään tällä
pallolla ja myöskin kasvavat aikuisiksi ja päättävät aikanaan, miten tämä maa niin sanotus-
ti makaa, ja nyt näyttää kansainvälisesti siltä, että yhä nuoremmat lapset tai nuoret ottavat
jo päättääkseen asioita, ainakin vievät poliittisesti kovasti eteenpäin, niin kuin esimerkiksi
ruotsalainen 16-vuotias tyttö Greta Thunberg ilmastoasioita. Greta on varmasti monille
nuorille esikuva ja esimerkki siitä, että myöskin nuoret ottavat paljon vastuuta tulevaisuu-
den rakentamisesta. Ei siis täälläkään ole yhdentekevää, miten meidän lapsemme voivat
niin henkisesti kuin fyysisesti. Lasten ja nuorten pahoinvoinnin — tai sanotaan hyvinvoin-
nin — tilasta on tehty paljon arvioita, ja myöskin pahoinvointi on ollut esillä, että erityi-
sesti pahoinvointi on lisääntynyt, ja siitä on tietysti todisteita ja tutkimustietoa. Lapsia ja
nuoria päätyy yhä useammin ammattiauttajien pakeille, ja valitettavan usein käy myös
niin, ettei vastaanotolle pitkien jonojen takia pääse. Tässä on yksi asia, mihinkä pitää il-
man muuta hallituksen puuttua.

Lasten ja nuorten syrjäytymiseen ja syrjäyttämiseen vaikuttavat monet asiat, mutta tär-
keää kaikessa on kuitenkin pystyä tukemaan lapsia mahdollisimman varhaisessa vaihees-
sa. Jo varhaiskasvatuksessa ja peruskoulun alaluokilla on kyettävä tunnistamaan ja havait-
semaan lasten oireilua ja myös perheiden oireilua. Moniammatillisiin asiantuntijoihin pi-
tää luoda yhteys jo neuvolavaiheessa, jolloin perheet tietävät myös kääntyä ammattilaisen
puoleen silloin, kun ongelmia alkaa ilmaantua, ja myöskin luottavat siihen, että ongelmiin
on ratkaisu ja apua on mahdollisuus saada, on kyse sitten lasten ongelmista tai perheen
vanhempien ongelmista, esim. päihteiden käytöstä, joka on myöskin erittäin iso ongelma
41



Pöytäkirjan asiakohta PTK 36/2019 vp
monessa perheessä ja myöskin aiheuttaa sitten erilaisia oireita lapsissa, ja se näkyy tietysti
koulumaailmassa.

Arvoisa puhemies! Aloitteen tekijä otti erityisesti kiusaamisen esille, ja se onkin erittäin
ikävä ilmiö, joka ei näytä vähentyvän — tai sanotaan näin, että se on ainakin todella paljon
keskusteltu, tulee uutisia siitä, että kiusaamista tapahtuu erilaisissa muodoissa ja uusissa
muodoissa tänä aikana. Ja vaikka tehdään erilaisia hyväntekeväisyysasioita ja siihen puu-
tutaan ja on rahoitusta ja kaikennäköistä markkinointia, niin tuntuu, että se on erittäin haas-
tavaa kitkeä kokonaan pois, mutta kiusaamiseen tulee olla kuitenkin nollatoleranssi, koska
kiusaaminen aiheuttaa elinikäisiä muistoja, ikäviä muistoja kiusatulle mutta myös kiusaa-
jalle. Se aiheuttaa myös vakavia traumoja silloin, kun kiusaaminen menee pitkäaikaiseksi
ja systemaattiseksi ja raa´aksi, esimerkiksi pahoinpitelyksi ja julkiseksi häpäisemiseksi, tai
esimerkiksi näin, kuten edustaja Laakso täällä toi hyvin esille niitä erilaisia valitettavia ti-
lanteita, mitä ihmiset voivat keksiä, kun he kiusaavat.

Valitettavasti kiusaamisen ikään kuin se kulttuuri ja kiusaava asenne myös periytyvät
vanhemmilta, ja se on hankala tilanne. Lapsen kasvu perheessä, jossa toisten ihmisten pilk-
kaaminen kuuluu arkikieleen, aiheuttaa sen, ettei lapsi edes välttämättä itse ymmärrä louk-
kaavansa muita. Uskallan väittää, että tällaista aikuisten lapsilleen periyttämää asennetta
on erittäin paljon myös Suomessa, ja jos haluaa tästä todisteita, ei tarvitse kuin mennä so-
meen ja avata Facebook tai muut sosiaalisen median alustat ja seurata kommentteja. Ote-
taan esimerkiksi vaikka tämä Greta Thunberg, joka nyt on esillä nuorena 16-vuotiaana tyt-
tönä, joka on huolissaan asioista: Kun katsoo, minkälaisia kommentteja aikuiset ihmiset
laittavat tästä henkilöstä, niin tietää kyllä, missä mennään siinä kohtaa. Todella, todella ko-
vaa haukkumista, ja mollataan 16-vuotiasta tyttöä. Ei ole siis ihme, että näiden aikuisten
nettikiusaajien lähipiirissä olevat lapset ja nuoret oppivat mallia, jossa ymmärtämisen, su-
vaitsevaisuuden, kunnioituksen ja empatian tilalla on halveksuntaa ja kiusaamista.

Arvoisa puhemies! Lopuksi vielä. Koulujemme turvallinen opiskeluympäristö tulee tur-
vata, ja sitä pitää parantaa myös varhaiskasvatuksessa. Opiskeluhuollon kehittäminen jat-
kuu Rinteen hallituksen hallitusohjelman mukaisesti, eli oppilas- ja opiskelijahuollon pal-
veluja vahvistetaan kaikilla koulutusasteilla, jotta lapset ja nuoret saavat tarvitsemaansa tu-
kea sekä varhaiskasvatuksen että perusopetuksen yhteydessä, ja vahvistetaan lapsistrategi-
an mukaisesti lasten, nuorten ja perheiden matalan kynnyksen tukipalveluja, kuten neuvo-
latoimintaa, psykologipalveluja, kotipalveluja ja perheneuvontaa, työllisyyspalveluita
sekä laadukkaita oppilas- ja opiskelijahuollon palveluita.

17.31 Kristiina Salonen sd: Arvoisa puhemies! Läski, homo, hyypiö — tällaisin sanoin
jotkut lapsistamme leimaavat koulukaverinsa, ja paljon pahemminkin sanoin. Ei haukku
haavaa tee, sanotaan. Ikävät kommentit voi joskus jättää omaan arvoonsa. Jatkuvasti kuul-
tuina ne saavat kuitenkin aikaan syvät haavat sydämeen. Lapsi alkaa itsekin uskoa, että on
vääränlainen ja huono.

Moni lapsi joutuu kouluaikana kiusatuksi. Peruskoulussa jatkuvan kiusaaminen koh-
teeksi joutuu joka kymmenes oppilas, satunnaisesti useampi. Tuhansissa kodeissa mureh-
ditaan kesälomien loppuessa sitä, ettei lapsi halua mennä kouluun kiusattavaksi. Kiusaa-
miseen puuttumista on aivan viime vuosiin asti pidetty hankalana. On jopa ajateltu, että
lasten välisiin nahisteluihin ei aikuisten kannata puuttua. Onneksi asenteet ovat muuttu-
neet.
42



Pöytäkirjan asiakohta PTK 36/2019 vp
Pahimmillaan kiusaamisen seuraukset jatkuvat läpi kiusatun elämän. Koulukiusatun voi
olla vielä aikuisenakin vaikea luottaa ihmisten hyväksyntään ja uskoa olevansa hyvä sel-
laisena kuin on. Kiusattu voi oireilla monella tavalla. Syömishäiriöt, univaikeudet, pelot,
kivut tai masennus voivat kaikki olla oireita kiusaamisesta. Usein kiusaamisen esiastetta,
ryhmästä poissulkemista, ilmenee jo päiväkodissa.

Ennen kuin lapset omaksuvat selkeitä kiusaajan tai kiusatun rooleja, pitää aikuisten oh-
jata lasta hyväksymään erilaisuutta ja ottamaan kaikki mukaan. Kodilla on kasvatusvastuu
tässäkin asiassa.

On myös huolehdittava siitä, että varhaiskasvatuksessa ja opetuksessa on riittävästi hen-
kilökuntaa, jotta jokainen lapsi tulisi huomioiduksi. Uhrin lisäksi apua tarvitsee myös kiu-
saaja, jonka taustalta löytyy usein perheen sisäisiä ongelmia.

Sosiaalisen median myötä kiusaaminenkin on moninaistunut ja muuttanut muotoaan.
Esimerkiksi Instagramissa tapahtuva kiusaaminen, nolaaminen ja pilkanteko ovat yhtä lail-
la kiusaamista kuin koulun pihalla tapahtuva töniminen, nimittely tai kaveriporukan ulko-
puolelle jättäminen. Sitä on kuitenkin vaikeampi huomata, sillä se tapahtuu aikuisten kat-
seilta piilossa. Se on kuitenkin kokonaisvaltaisempaa kiusaamista kuin koskaan aikaisem-
min. Kiusaajat tunkeutuvat joka puolelle. Somen kautta kiusattu ei saa olla rauhassa kiu-
saajiltaan edes kotona. Moni vanhempi miettii, miten tässä ajassa voi luoda turvapaikan
lapselleen. Vanhemmat tarvitsevatkin siihen tukea ja lapset ohjausta siinä, mikä netissä on
turvallista ja mikä tuo ongelmia.

Esimerkin voima on valtava. Jos aikuisella on tapana puhua toisista ikävästi tai nälviä ja
haukkua muita, lapsi oppii ilmaisemaan itseään samalla tavalla. Aikuisten toiminta tai ky-
vyttömyys toimia voivat ylläpitää kiusaamistilannetta tai edesauttaa sen syntymistä. Hil-
jainen sivusta seuraaminenkin antaa luvan kiusaamiselle.

Koulukiusaaminen loppuu vasta sitten, kun jokainen meistä aikuisista haluaa sen loppu-
van. Opettajat ja kaikki vanhemmat voivat yhdessä rintamassa asettaa kiusaamiselle nolla-
toleranssin. Lapset tarvitsevat meidät aikuiset kitkemään koulukiusaamisen pois heidän ar-
jestaan. Vastuu on aikuisten.

Arvoisa puhemies! Tämä kansalaisaloite tarttuu tärkeään asiaan. Koulukiusaamisen kit-
kemisen ratkaisut ovat monisyiset. Tärkeintä on kuitenkin se, että teemme asialle jotain ja
päätämme ottaa nollatoleranssin koulukiusaamiseen.

17.35 Hussein al-Taee sd: Arvoisa puhemies! Yhdyn puolestanikin kiitoksiin edustaja
Koposelle tästä lakialoitteesta, monestakin syystä. Ensinnäkin siitä syystä, että tällä aloit-
teella nyt saatiin aikaiseksi tässäkin salissa sellaista puhetta, joka toivottavasti johtaa
myöskin siihen, että nähdään oikeanlaisia toimenpiteitä edustaja Kristiina Salosen mainit-
seman nollatoleranssin aikaansaamiseksi, ja toivottavasti lyhyellä tähtäimellä.

Aikaisemmassa asiantuntijatyössäni jouduin aina pureutumaan juurisyihin, kun kohdat-
tiin erilaisia konflikteja tuolla maailmalla, ja usein haluttiin myös kuulla asiantuntijoita sii-
tä, miten näitä konflikteja pystyttäisiin ratkaisemaan. Kävin eilen ja toissa päivänä keskus-
telua sekä OAJ:n että Vanhempainliiton että joidenkin edustajien kanssa, ja käytiin pikka-
sen läpi jo olemassa olevaa rakennetta ja miten sen tehostaminen voisi myös mahdollistaa
tämän lakialoitteen tavoitteitten saavuttamisen. Näissä keskusteluissa nämä edustajat tote-
sivat, että nykyinen malli on sen näköinen, että jos tämä kolmiportaisuus, eli tämä tukimal-
li, saataisiin toimimaan, niin todellisuudessa muutos olisi mahdollinen. Tämä juurisyy täl-
le asialle, syrjäytymiselle, on se, että nyt on liian vähän mahdollisuuksia ja resursseja opet-
43



Pöytäkirjan asiakohta PTK 36/2019 vp
tajilla ja kouluilla kohdata se oppilas oikealla tavalla, ja sillä pystyttäisiin näitä konflikteja,
juurisyitä ja kiusaamista avaamaan.

Opettajilta OAJ oli kysynyt, riittävätkö nykyiset tuet, ovatko ne riittäviä tosiaan, onko
opettajilla tarpeeksi mahdollisuuksia kohdata näitä erilaisia ongelmia, ja 3 prosenttia opet-
tajista vastasi, että nykytuet ovat riittäviä. Tänä päivänä koulukuraattorin toimialueella on
pahimmillaan jopa noin 1 700 oppilasta, keskimäärin noin 900 oppilasta. Se on valtava
määrä. Nykyään kun katsoo, kuinka paljon psykologeja on koulussa ylipäänsä, niin siitä-
kin todetaan, että heitä ei ole riittävästi kohtaamaan näitä erilaisia oppilaita. Samanaikai-
sesti, kun lähdetään sitten avaamaan tätä vyyhteä, huomataankin itse asiassa, että lapsi oi-
reilee, koska vanhemmat kotona oireilevat, ja koulu ei voi puuttua sitten tähän kokonaisuu-
teen, ja siksi tarvitaan monialaisemmin tukea myöskin katsomaan tätä perheen tukea ja sen
muotoja.

Näitä mekanismeja löytyy jo nykyisestä lainsäädännöstä. Niitä ei vain ole mitoitettu oi-
kealla tavalla, ja tämä kasvava autonomia ei ole myöskään mahdollistanut sitä, että tämä
jakaantuisi tarpeeksi tasaisesti erilaisten koulujen välillä, ja näin koulut kasvavat eroissaan.

Nyt sitten asiantuntijat ovat puhuneet tämmöisistä oppilas/tuki-mitoituksista, eli säädet-
täisiin laki, joka tarkasti samanarvoistaisi oppilaita sillä, että heillä olisi selkeä ja tarkka
mitoitus, kuinka paljon tukea oppilas saa erityisillä alueilla. Jos sen lisäksi resurssit koh-
dennettaisiin oikein, niin todennäköisesti saataisiin myös erityisopettajia koulutettua ja
palkattua kouluihin. Nythän erityisoppilaiden määrä nousee, se on noussut noin 5 prosent-
tia vuodesta 2011 muistaakseni, mutta erityisopettajien määrä on sen sijaan laskenut, ja
näin ollen nämä asiat eivät todellisuudessa kohtaa. Siksi tässä ovat asiantuntijat sitten pu-
huneet, että oppilashuollon täytyisi kyetä nyt vastaamaan olemassa oleviin haasteisiin —
jos se resursoitaisiin oikein. Eli tässä kohtaa kuraattoreita, psykologeja, terveydenhoitajia,
koululääkäreitä ja erityisopettajia pitäisi palkata lisää, heitä pitäisi kouluttaa mahdollisesti
lisää ja heille ohjata se tuki samanaikaisesti kun näitä luokkien suuria ryhmäkokoja pienen-
nettäisiin ja sitten tosiaan säädettäisiin näistä sitovista mitoituksista.

Sitten vielä itse siihen lakiin ja esimerkiksi tähän terapeutin palkkaamiseen, mikä oli
tehty Keravalla ja muualla. Lahdesta on nostettava tällainen keissi: Lahdessa lopetettiin
säästösyistä kaikki erityisluokat yhdessä vaiheessa, ja tämä tosiaan johti siihen, että nimen-
omaan lahtelaiset lapset eriarvoistuivat muihin nähden. Nyt tämän päivän kunnilla on jo
mahdollisuus tehdä tämän Keravan kokeilun kaltaisia asioita, jos kunnat haluaisivat todel-
la jo nykylain puitteissa siihen satsata. Eli näin ollen nykyiset lait jo antavat mahdollisuuk-
sia tämän asian kohtaamiseen, ja olisi erittäin tärkeätä, että se asia todella kohdattaisiin, ja
todennäköisesti, jos saataisiin sitovia mitoituksia, valtio ja näin ollen myös kunnat ja kou-
lut olisivat pakotettuja tuottamaan tätä palvelua myöskin lapsille. Näin pystyttäisiin puut-
tumaan myöskin näihin juurisyihin, jotka liittyvät siihen syrjäyttämiseen, syrjäytymiseen,
eli siihen, että koululaiset eivät saa oikeaa tukea tällä hetkellä — ei siksi, että laissa olisi
hirveästi korjattavaa, vaan siksi, että rahaa ei siihen riitä. — Kiitoksia.

17.42 Petri Huru ps: Arvoisa puhemies! Kiitos tämän tärkeän aloitteen tekijälle, edustaja
Koposelle, ja sen allekirjoittajille. Siinä kiinnitetään huomiota vakavaan ja laajaan ongel-
maan.

Koulukiusaamisen lisäksi lasten ja nuorten ongelmiin tulisi puuttua myös jo koulua
aiemmin, jolloin voisi päästä kiinni juurisyihin. Nykyään tilanteet lastensuojelussa pääse-
vät usein liian pitkälle ennen puuttumista, jolloin jo korjataan vahvasti vaurioita eikä niin-
44



Pöytäkirjan asiakohta PTK 36/2019 vp
kään tueta varhaisessa vaiheessa. Perheisiin pitäisi vaikuttaa sekä antaa apua ja tukea jo ai-
kaisemmassa vaiheessa, ennen kuin ollaan lastensuojelun asiakkaita tai korjaavassa terapi-
assa. Usein haasteita ja ongelmia huomataan jo lastenneuvolassa, mutta ei ole keinoja tu-
kea eikä mahdollisuutta ohjata perheitä eteenpäin.

Arvoisa puhemies! Voisivatko neuvolat seuloa tietyin haastatteluin niin sanottuja riski-
perheitä, joissa lapsen varhainen vuorovaikutus ja kiintymyssuhteet ovat vaarassa tai ovat
jo vaurioittavia lapsen kasvulle ja kehitykselle? Voisiko lastenneuvolassa olla työntekijöi-
nä esimerkiksi perheterapeutti ja sosiaalityöntekijä, jotka voisivat tarjota tukea jo tuossa
varhaisessa vaiheessa, hyvin matalalla kynnyksellä? Tällä pyrittäisiin vahvistamaan per-
heen omia resursseja ennen kuin lisätään työntekijöitä eri tahoihin, pahimmillaan teke-
mään korjaavaa työtä monelta eri taholta. Tämä tuki ja apu toisi helpotusta perheille ja tu-
kisi lapsen kasvua ja kehitystä siten, että esimerkiksi lastensuojelun asiakkuudet vähenisi-
vät jatkossa kuten myös lasten sekä nuorten pahoinvointi ja oireilu. Ehkä myös mahdolli-
nen tuleva koulukiusaaja olisikin aikaisen puuttumisen johdosta tavallinen, iloinen ja mui-
den kanssa toimeen tuleva lapsi.

Kiitos vielä aloitteen tekijälle ja allekirjoittajille. Lasten ja nuorten puolesta ei voi kos-
kaan tehdä liikaa työtä. Siksi aloitetta on helppo tukea. — Kiitos.

17.44 Päivi Räsänen kd: Arvoisa rouva puhemies! Haluan vielä kiittää edustaja Laaksoa
hänen käyttämästään puheenvuorosta. Olen itse ollut lähes 25 vuotta eduskunnassa, ja täy-
tyy sanoa, että tämä puhe meni syvemmälle tunteisiin kuin koskaan aiemmin täällä kuule-
mani. Kiitän siitä, että rohkenitte tuon puheen pitää, ja ajattelen, että samalla kyllä puhuitte
tuhansien koulukiusattujen lasten puolesta, tuhansien sellaisten ihmisten puolesta, joilla on
ollut näitä samoja kokemuksia. Pidän tätä keskustelua erittäin arvokkaana, ja toivon todel-
lakin, että tällä on myös vaikutuksensa sitten ihan käytännön päätöksentekoon.

Ensimmäinen varapuhemies Tuula Haatainen: Tämä keskustelu tämän tärkeän asian
ympärillä on päättynyt.

Asia lähetettiin sivistysvaliokuntaan.
45


