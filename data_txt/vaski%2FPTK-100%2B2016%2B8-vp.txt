















































DEMBB67.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

8. Hallituksen esitys eduskunnalle  laeiksi kilpailuoikeudellisista vahingonkorvauksista ja 
kilpailulain muuttamisesta

Hallituksen esitys HE 83/2016 vp
Valiokunnan mietintö TaVM 20/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on talousvaliokunnan mietintö TaVM 20/
2016 vp. Nyt päätetään lakiehdotusten sisällöstä.

Keskustelu

17.30 Kaj Turunen ps (esittelypuheenvuoro): Arvoisa puhemies! Tässä hallituksen esi-
tyksessä ehdotetaan säädettäväksi laki kilpailuoikeudellisista vahingonkorvauksista. La-
kia sovellettaisiin kilpailuoikeuden rikkomuksista aiheutuneiden vahinkojen korvaami-
seen riippumatta tapauskohtaista harkintaa vaativan niin sanotun kauppakriteerin täyttymi-
sestä. Esityksessä ehdotetaan säädettäväksi kartelleja koskevasta vahinko-olettamasta, yli-
hinnan siirtämiseen liittyvistä todistustaakkasäännöistä sekä seuraamusmaksusta vapaute-
tun yrityksen yhteisvastuun ja takautumisvastuun rajauksesta. Lisäksi ehdotetaan säädettä-
väksi rikkomuksen toteavan päätöksen vaikutuksesta vahingonkorvaustuomioon, korosta,
todisteiden esittämisestä, vanhentumisesta sekä sovintoneuvottelun ja sovintoratkaisun
vaikutuksista.

Talousvaliokunta puoltaa yksimielisesti hallituksen esitykseen sisältyvien lakiehdotus-
ten hyväksymistä vähäisin huomautuksin ja teknisin muutoksin. Talousvaliokunta toteaa,
että esityksen taustana on Euroopan parlamentin ja neuvoston kilpailuoikeudellisia vahin-
gonkorvauksia koskeva direktiivi. Hallituksen esityksessä on kyse direktiivin kansallises-
ta täytäntöönpanosta.

Hallituksen esityksessä ehdotetaan, että kilpailulain 4 a luvun mukaiset kilpailuneutra-
liteettia koskevat tilanteet jätetään esityksen ulkopuolelle. Talousvaliokunta kuitenkin kat-
soo, että jatkossa on syytä tutkia tarvetta ulottaa ehdotetun kaltainen sääntely koskemaan
myös kilpailulain 4 a luvun mukaisia tilanteita ja arvioida, tuleeko samalla kilpailulain 4 a
luvun kilpailuneutraliteettisäännöksiä täsmentää tai selkeyttää. Sääntelyn ulottaminen sel-
laisenaan koskemaan myös kilpailuneutraliteettirikkomuksia saattaisi vähentää kannusti-
mia ryhtyä neuvottelemaan kilpailuneutraliteettirikkomuksista ja vaarantaa toimivaksi
koetun mekanismin toiminnan. Valiokunta kiinnittää lausunnossaan huomiota myös sii-
hen, että kilpailulain kieltosäännökset ja siten myös esitetty vahingonkorvaussääntely so-
veltuvat myös julkisen sektorin aiheuttamiin kilpailun rajoituksiin siltä osin kuin julkinen
taho toimii kilpailulaissa tarkoitettuna elinkeinonharjoittajana.
 Tarkistettu
4.0



Pöytäkirjan asiakohta PTK 100/2016 vp
Talousvaliokunnan mukaan vanhentumisajan määrittely kilpailuoikeudellisissa vahin-
gonkorvauksissa on ongelmallista, koska tieto kilpailuoikeuden rikkomuksista voi ilmetä
vasta vuosia vahingon aiheutumisen jälkeen ja kilpailuasioiden käsittely eri oikeusasteissa
monta kertaa vie useita vuosia. Myös kysymys yhteisvastuusta on hallituksen esityksen
keskeinen näkökulma. Voimassa olevan lain mukaan oikeus vahingonkorvaukseen vanhe-
nee, jollei korvauskannetta ole pantu vireille kymmenen vuoden kuluessa rikkomuksesta.
Mikäli korvausvaatimus perustuu Kilpailu- ja kuluttajaviraston päätöksellään toteamaan
rikkomukseen, oikeuden ei kuitenkaan katsota vanhentuneen ennen kuin yksi vuosi on ku-
lunut lainvoimaisesta ratkaisusta. Nyt ehdotettu sääntely tuo voimassa olevaan sääntelyyn
pohjautuvien vanhentumisaikojen rinnalle ehdotuksen taustalla olevaan direktiiviin poh-
jautuvan viiden vuoden määräajan, jonka lasketaan kuluvan siitä, kun rikkoja on saanut tie-
tää rikkomuksesta, vahingosta ja rikkojasta. Kantaja voisi hyödyntää vaihtoehtoisista van-
hentumisajoista sen pisimmän.

Hallituksen esityksessä on päädytty ehdottamaan, että yhteisvastuu lakkaisi vanhentu-
mislain 19 §:n 2 momentin mukaisesti. Talousvaliokunta toteaa lausunnossaan, että yhteis-
vastuusta säätäminen vanhentumislaista poikkeavasti johtaisi vanhentumisaikojen piden-
tymiseen entisestään. Siksi hallituksen esityksen mukainen sääntelytapa on selkeä ratkai-
suna, samoin kuin se, että kaikkien vanhentumisaikojen katkaisun tulee tapahtua kanteella.

Talousvaliokunta on käsitellyt lausunnossaan myös ajatusta kilpailun rikkomusten saat-
tamisesta ryhmäkanteen piiriin. Nyt käsiteltävä direktiivi ei kuitenkaan edellytä ottamaan
käyttöön ryhmäkannetta, eikä sitä siis tässä yhteydessä esitetä myöskään kansallisesti. Mi-
käli jatkossa katsottaisiin tarpeelliseksi asiaa harkita, tällainen sääntely edellyttäisi kuiten-
kin laajaa vaikutusten arviointia.

Talousvaliokunta, niin kuin edellä totesin, on vain pieniä muutoksia esittänyt, ja talous-
valiokunta puoltaa yksimielisesti hallituksen esitykseen sisältyvän 2. lakiehdotuksen hy-
väksymistä muuttamattomana ja 1. lakiehdotuksen hyväksymistä muutettuna. Näiltä osin
valiokunta oli yksimielinen.

Yleiskeskustelu päättyi.

Eduskunta hyväksyi hallituksen esitykseen HE 83/2016 vp sisältyvien 1.—2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


