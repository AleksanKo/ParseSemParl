















































DEM13F5.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

2.2. Suullinen kysymys maahanmuuttajien tekemistä seksuaalirikoksista (Arja Juvonen ps)
Suullinen kysymys SKT 199/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Juvonen.

Keskustelu

16.22 Arja Juvonen ps: Arvoisa herra puhemies! Hallitus on epäonnistunut pitämään
kansalaisiamme turvassa. Oulussa tapahtunut maahanmuuttajien tekemä seksuaalirikos-
sarja on kerrassaan järkyttävä. Jokainen seksuaalirikos on liikaa, on tekijä sitten kantasuo-
malainen tai maahanmuuttaja — korostan: kantasuomalainen tai maahanmuuttaja. Mutta
kuitenkin tietyiltä alueilta tuleva maahanmuutto korostuu selvästi seksuaalirikostilastoissa
juuri nyt.

Perussuomalaiset ovat esittäneet kielteisen turvapaikkapäätöksen saaneiden säilöönot-
toa, lukuisia turvapaikkaehtojen kiristyksiä ja pikapalautuksia. Nämä toimet voisivat olla
ennaltaehkäiseviä täsmätoimia. Tiedättekö, hallitus, miten suomalaiset äidit ohjeistavat
tyttäriään? He sanovat, että pitkät hiukset piiloon kulkiessa, jotta kukaan ei näe, että olet
tyttö. Presidentti Sauli Niinistö kommentoi Oulun tapausta seuraavasti: ”On osoitettava lu-
juutta. Teot järkyttävät meitä täydellisellä epäinhimillisyydellään.” Mitä aiotte tehdä [Pu-
hemies koputtaa] tälle tilanteelle, hallitus? Löytyykö teiltä lujuutta tehdä jotain?

16.23 Sisäministeri Kai Mykkänen (vastauspuheenvuoro): Arvoisa puhemies! Vuoden
alussa tulee voimaan hallituksen esittämä lakimuutos, joka mahdollistaa karkottamisen ny-
kyistä nopeammin ja oleskeluluvan peruuttamisen, jos syyllistyy törkeisiin rikoksiin, ku-
ten tässä esitetyt syytökset epäillyistä olisivat. Meillä on oikeusministeriön puolella ran-
gaistusasteikon kiristämisesitys, josta oikeusministeri varmasti voi kertoa tarkemmin, tääl-
lä eduskunnassa tällä hetkellä nimenomaan näiden törkeiden lapsiin kohdistuvien rikosten
osalta, ja meillä on lukuisia toimia, joilla tämän lisäksi tähän puututaan. Esimerkiksi eilen
lähetekeskustelussa käytiin uusintahakemusten väärinkäytön estämistä koskeva hyvä kes-
kustelu täällä läpi.

Samalla, kuten edustaja Juvonen ilokseni myös totesi hyvin selvästi ja vielä toistaen,
”kantasuomalainen tai muualla syntynyt”, kaikkia koskevat yhteiskunnan perusarvot. Sen
takia tärkeää on myös viranomaisten yhteistyö, koulupoliisitoiminta, nettihyväksikäytön
vastainen toiminta, johon täälläkin ovat useat edustajat kiinnittäneet huomiota, niiden vah-
vistaminen — kuitenkin kaksi kolmasosaa seksuaalirikoksista viime vuonnakin oli kanta-
suomalaisten tekemiä. Se ei tarkoita sitä, etteikö ulkomaalaisiin pitäisi kohdistaa erityistoi-
mia, mutta perusasia on se, että kaikelle ahdistelulle stoppi, ja siihen laitetaan vauhtia.
 Tarkistettu
3.0



Pöytäkirjan asiakohta PTK 130/2018 vp
Ensimmäinen varapuhemies Mauri Pekkarinen: Epäröin, haluaako myöskin oikeusmi-
nisteri vastata. — Haluaa.

16.24 Oikeusministeri Antti Häkkänen (vastauspuheenvuoro): Kiitos, puhemies! Maas-
sa on elettävä maan lainsäädännön ja tapojen mukaan — piste. Siinä ei ole kenelläkään
poikkeusmahdollisuuksia, olkoon kansalaisuutta tai ei, olkoon oleskelulupaa tai ei. Suo-
messa täytyy noudattaa lainsäädäntöä, maan arvoperustaa, ja rikoslaissa on määritelty itse
asiassa ne pyhimmät arvot. Toisen fyysiseen koskemattomuuteen puuttuminen seksuaali-
rikoksella on itse asiassa kaikkein törkeimpiä tekoja. Tämän takia hallitus on itse asiassa
riippumatta tällaisista yksittäistapauksista käynnistänyt jo aikaisemmin lainvalmistelu-
hankkeet, joilla seksuaalirikoksien rangaistuksia tullaan kiristämään. Lakiesitys on itse
asiassa jo annettu tänne eduskuntaan, ja se on nyt valiokuntien käsittelyssä. Lapsiin koh-
distuvissa törkeissä seksuaalirikoksissa rangaistukset tulevat kovenemaan.

Mutta yksistään rikoslailla näitä asioita ei pystytä hoitamaan. Tarvitaan tarkempaa kont-
rollia ennakolta, valistusta, myös tarkkaan hallittua maahanmuuttoa ja kontrollia, [Puhe-
mies koputtaa] jotta tällaisia asioita ei pääse tapahtumaan. 

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksiä, nousemaan ylös ja painamaan V-painiketta. 

16.25 Arja Juvonen ps (vastauspuheenvuoro): Arvoisa herra puhemies! Kiitos näistä
vastauksista. On aika toimia sen sijaan, että hyssyttelemme ja olemme hiljaa, sillä naisem-
me, lapsemme ja kaikki suomalaiset, koko kansa, vaativat todellisia tekoja.

Oikeuspoliittisen tutkimuslaitoksen selvityksen mukaan jo vuonna 2010—2011 Poh-
jois-Afrikasta ja Lähi-idästä tulleet olivat jopa 17-kertaisesti yliedustettuja raiskausrikos-
tilastoissa. Olen jättänyt seksuaalirikollisuudesta keskustelualoitteen viime viikolla ja ky-
syn teiltä, hallitus: tiedättekö sen ja oletteko tuomassa tämän keskustelun tänne eduskun-
taan? Suomalaiset vaativat avointa keskustelua, ja tämä, miten täällä nyt puhutaan, yksi
tunti tai tämä pieni hetki, ei siihen riitä. [Välihuutoja kokoomuksen ryhmästä] Eli olemme-
ko me täällä hiljaa vai ryhdymmekö vihdoinkin puhumaan reilusti näistä asioista? Jokai-
nen seksuaalirikos on tuomittava. Onko eduskunta valmis käymään avointa keskustelua
näistä asioista? Listahan oli hyvin pitkä. Mainitsin siinä keskustelualoitteessa lukuisia
määriä [Puhemies koputtaa] niin kantasuomalaisten kuin maahanmuuttajien tekemistä
raiskauksista. Ja uusi ilmiö, joukkoraiskaukset: mitä sille tehdään?

Ensimmäinen varapuhemies Mauri Pekkarinen: Nyt ovat molempien ministereitten
kädet ylhäällä. Jospa tällä kertaa aloitetaan ministeri Häkkäsestä. [Timo Heinonen: Hyviä
molemmat!]

16.27 Oikeusministeri Antti Häkkänen (vastauspuheenvuoro): Arvoisa puhemies! Kii-
tos edustaja Juvoselle aloitteesta. Itse asiassa seksuaalirikoksista on keskusteltu jo aika pit-
kän aikaa. Niistä on keskusteltu vuosikausia, mutta nyt tämä hallitus on myös tarttunut toi-
meen. Lainsäädäntöesitykset ovat etenemässä, ja toivon, että perussuomalaiset myös tuke-
vat niitä, joita hallitus on tehnyt. Eli jos haluaa konkretiaa tehdä, niin voi hyväksyä ne la-
kiesitykset tässä eduskunnassa vielä ennen vaaleja. Ne ovat konkreettisia kiristyksiä, mut-
2



Pöytäkirjan asiakohta PTK 130/2018 vp
ta samaan hengenvetoon sanon, että varmasti tulevina vuosina täytyy tehdä lisää toimen-
piteitä.

16.27 Sisäministeri Kai Mykkänen (vastauspuheenvuoro): Arvoisa puhemies! Samoin
sinänsä toivotan tervetulleeksi tämän keskustelun, kun sitä käydään rakentavasti, asiapoh-
jaisesti.

Ongelmaan on tartuttu. On aivan totta, että meillä tilanne on vallinnut jo pitkään, kuten
Juvonenkin viittasi. Tämä ei ole nyt tämän viikon, kuukauden tai edes tämän hallituskau-
den ilmiö, vaan koko vuosikymmenen ilmiö, että valitettavasti ulkomaalaistaustaisten sek-
suaalirikokset ovat olleet yliedustettuina, eivät toki hallitsevissa määrin, mutta siihen on
puututtava. Ja kyllä tätä keskustelua käytiin sinänsä viimeksi eilen, kun kävimme kansalai-
suuden poiston mahdollisuutta koskevaa hallituksen esitystä läpi tässä salissa terrorismiri-
kosten kohdalla, jolloin käytiin laajemmin keskustelua. Tämä kohta on kyllä yksi, missä
myös kehotan käymään laajempaa keskustelua siitä, voisimmeko myös selvät fyysisen
koskemattomuuden kysymykset tulkita yhteiskunnan perusarvoja vastaan hyökkäämisek-
si, mikä mahdollistaisi sitten myös kovemmat toimet, vaikka kansalaisuus olisi jo myön-
netty.

Mutta mielellään käydään keskustelua kyllä kaikissa niissä muodoissa, jotka eduskunta
haluaa tähän asiaan tuoda.

Kysymyksen käsittely päättyi.
3


