















































DEM8B1B.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

2.1. Suullinen kysymys veronkierron estämisestä (Timo Harakka sd)
Suullinen kysymys SKT 146/2017 vp

Suullinen kyselytunti

Puhemies Maria Lohela: Edustaja Harakka.

Keskustelu

16.04 Timo Harakka sd: Arvoisa puhemies! Jaamme yhteisen surun Raaseporin turman
johdosta. Mutta eduskunnan arkinen työ jatkuu. Kysyn valtiovarainministeriltä veroista.

Kaksi vuotta sitten Sipilän hallitus yritti säätää veronkiertäjien armahduslakia niin sano-
tusta tehokkaasta katumisesta, mutta joutui perumaan sen. Oli kansalaisten oikeustajun
vastaista, että miljoonien veronkierrosta ei rangaista — samaan aikaan, kun köyhien suo-
malaisten elämä kävi entistä vaikeammaksi. Siksi hämmästyimme, kun hallitus yrittää nyt
uudestaan veronkiertäjien armahdusta. Se on kätketty veronkantoa koskevaan 300-sivui-
seen esitykseen. Syytesuojan sijaan on tarjolla puolen prosentin veronkorotus, jos Sveit-
siin varoja piilottanut veronkiertäjä pelkää jäävänsä kiinni ja ilmoittautuu. Kuulitte oikein:
puoli prosenttia. Lakiesityksessä on tästä uudesta armahduksesta esimerkki: jos on pimit-
tänyt 16 000 euron vuokratulot, joutuu maksamaan kahdeksankymppiä. Se on vähemmän
kuin mopoilijan ylinopeussakko. Näin pieni riski suorastaan yllyttää veronkiertoon. Ky-
syn siis ministeri Orpolta: onko todellakin puolen prosentin veronkorotus niin kova pelote,
että se ehkäisee verovilppiä, joka vie joka vuosi [Puhemies koputtaa] kymmeniä miljoonia
päiväkodeilta, kouluilta ja sairaaloilta?

16.05 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Suomen verojärjestelmä pyritään rakentamaan niin tehokkaaksi ja oikeudenmukai-
seksi kuin mahdollista. Verot pitää maksaa; on koko meidän hyvinvointimme perusta, että
verot kerätään sieltä, mistä ne kuuluu. Veronkierto tehdään mahdottomaksi, ja ne, jotka ve-
roa kiertävät, saadaan kiinni hyvällä kontrollilla, heitä rangaistaan. Tähän yksityiskohtaan,
johon viittasitte, täytyy sanoa, että en tunne tätä yksityiskohtaa, minun pitää tämä asia sel-
vittää. Mutta on aivan selvää, että me rakennamme sekä kotimaisin toimin että yhteistyös-
sä OECD:n ja Euroopan unionin maiden kanssa jatkuvasti verojärjestelmäämme niin, että
se estää veronkierron ja rikollisen toiminnan eli veron kiertämisen vastoin lakia.

Puhemies Maria Lohela: Nyt pyydän niitä edustajia, jotka haluavat esittää lisäkysymyk-
siä tästä aiheesta, ilmoittautumaan nousemalla seisomaan ja painamalla V-painiketta. Sa-
malla muistutan siitä, että sekä kysymysten että vastausten enimmäiskesto on 1 minuutti.
 Tarkistettu
4.3



Pöytäkirjan asiakohta PTK 111/2017 vp
16.06 Timo Harakka sd (vastauspuheenvuoro):  Arvoisa puhemies! On luonnollisesti
paikallaan, että ministeri perehtyy siihen lakiin, jonka tänne eduskuntaan on tuonut. Itse
asiassa tämä puolen prosentin veronkorotus veronkiertäjille on vielä ankarampi todellisuu-
dessa kuin äsken esitin. Nimittäin lakiesityksen toinen esimerkki on firmasta, joka pimit-
tää miljoonan euron tulot ja sitten katuu. Uuden lakinne vaatimus siis on, että tästä miljoo-
nan euron huijauksesta määrätään viiden tonnin rapsut. Kuitenkin täällä eduskunnassa oi-
keusoppineet ovat todenneet, että näin törkeä tapaus pitäisi ilman muuta saattaa rikosoi-
keudelliseen tutkintaan — ja nyt se ei olisi enää mahdollista. Tällä uudella armahduspykä-
lällä Suomen valtiovarainministeri kannustaa veronkiertoon ja aggressiiviseen verosuun-
nitteluun.

Uskallan sanoa, että Suomen satavuotiaassa historiassa ei ole yhtään hallitusta, joka oli-
si Sipilän hallituksen lailla ajanut miljonäärien, siis kaikkein rikkaimman eliitin, etua. Vas-
tatkaa nyt, ministeri Orpo, takuueläkeläisille tai opiskelijoille: miten heitä hyödyttää se,
että tarkoituksella vähennätte valtion verotuloja, [Puhemies koputtaa] joilla voisimme ra-
hoittaa hyvät julkiset palvelut?

16.07 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Me emme tarkoituksella vähennä valtion verotuloja. Me teemme jatkuvasti verolain-
säädäntöä, jonka keskeisenä tavoitteena on huolehtia siitä, että ne verot, mitkä kuuluu mak-
saa, maksetaan, ja että verot tulevat maksetuksi. Me teemme töitä, jotta meidän verojärjes-
telmämme toimii niin, että veron kiertäminen tehdään mahdottomaksi. Kuten totesin, sitä
tehdään OECD:n puitteissa, sitä tehdään EU:n puitteissa, jatkuvasti meillä on muun muas-
sa Ecofin-neuvoston pöydällä uusia veronkierron estäviä muutosesityksiä. Me emme tee
sellaisia lakiesityksiä, jotka sallisivat tai tekisivät mahdolliseksi veronkierron. On tieten-
kin niin, että valiokuntakäsittelyssä tämä esitys tullaan ja tulette aivan varmasti sen käy-
mään ensin läpi, ja siinä yhteydessä on mahdollisuus perehtyä siihen, ja kuten totesin, niin
tätä yksityiskohtaa, jonka nostitte esille, ja tätä tulkintaa, jonka siitä teitte, en tunne, mutta
perehdyn tähän ja palaamme varmasti asiaan.

16.08 Johanna Ojala-Niemelä sd (vastauspuheenvuoro): Arvoisa puhemies! Tehokkaas-
sa katumisessa rikolliset veronpimittäjät saavat veroseuraamuksia anteeksi ja välttyvät ran-
gaistuksilta joko kokonaan tai osaksi. Järjestelmää on käytetty joko määräaikaisena tai py-
syvänä eri maissa, ja tämä on ollut käytössä muun muassa naapurimaassamme Ruotsissa.
Eurooppalainen läpinäkyvyys on kuitenkin lisääntymässä lähivuosina, ja piilotetun varal-
lisuuden paljastumisen riski on huomattavasti kasvamassa. Arvoisa ministeri: eikö tätäkin
taustaa vasten ajankohta ole täysin väärä tällaiselle armahduslaille, kun verkko on kiristy-
mässä näiden ihmisten ympärillä joka tapauksessa?

16.09 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Kuten totesitte itsekin kysymyksessänne, verkko kiristyy koko ajan. Meillä on koko
ajan enemmän ja enemmän tietojenvaihtoa, meillä on yhtenäiset verojärjestelmät. Me
teemme OECD:n puitteissa työtä myöskin yli EU-rajojen maailmalla eli niin sanottujen ve-
roparatiisien kitkemiseksi. Koko ajan tulee lainsäädäntöä ja sääntelyä ja avoimuutta, jolla
pyritään tekemään tyhjäksi veronkierto, jotta ne verot, mitä Suomeen kuuluu maksaa, tu-
levat maksetuksi, ja tämä on selkeä hallituksen peruslinja. Me emme tee emmekä suunnit-
2



Pöytäkirjan asiakohta PTK 111/2017 vp
tele muunlaisia linjauksia kuin sen, että verot, jotka Suomeen kuuluu maksaa, pitää mak-
saa.

Edelleen on se, että valvonta tehostuu koko ajan. Ja jos joku kiertää tahallisesti veroja,
jättää maksamatta verot, jotka Suomen verottajalle kuuluvat, siitä rangaistaan. Se on rikos.
[Välihuutoja vasemmalta] Tämä on se perussääntö, [Puhemies koputtaa] miten meidän jär-
jestelmämme toimii.

16.10 Ville Vähämäki ps (vastauspuheenvuoro): Arvoisa puhemies! Mennäänpäs ajassa
hiukan taaksepäin. Eli siis vuonna 2015, kun tämä tehokkaan katumisen malli oli käsitte-
lyssä eduskunnassa, loppuvuodesta se vedettiin pois PS-puolueen, silloisen hallituspuolu-
een, vaatimuksesta. Mutta nyt näyttäisi siis siltä, että kun siniset ovat hallituksessa, niin
tämä tehokkaan katumisen malli ujutetaan tällaisen laajan, 300-sivuisen valmispaketin si-
sällä vielä huonompana kuin se silloin 2015 oli. Tässä vuoden 2015 mallissahan oli vain
tietty aikaikkuna, jolloin tätä tehokasta katumista sai tehdä.

Nyt kysynkin, kun tämä näyttää hallitukselle tulevan täytenä yllätyksenä: oletteko val-
mis vuoden 2015 mukaisesti vetämään tämän esityksen pois sieltä valmispaketin sisältä,
kun ette näytä itsekään tietävän, että tämä siellä on? Ja sitten [Puhemies koputtaa] — tässä
se oikeastaan tulikin. [Naurua — Eduskunnasta: Onko hallituksen arvopohja muuttunut?]

16.11 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Ei tähän lakiesitykseen ole piilotettu tehokasta katumista uudelleen. [Eduskunnasta:
On!] — Ei ole. — Se ei ole siinä sisällä, ja pääosin ne verokäytännöt, jotka esityksessä
ovat, vastaavat nykyistä käytäntöä. Sen tehokkaan katumisen, joka oli hallitusohjelmassa,
kuten täällä on kerrottu, hallitus kuoppasi jo puolitoista, pari vuotta sitten. Sitä ei olla hen-
kiin herättämässä, koska sille ei ollut tahtotilaa hallituksessa eikä eduskunnassa. Siinä olisi
ollut kyse siitä, että kertaluontoisesti, [Antti Rinne: Nyt tulee pysyvästi!] jos on piilotellut
omaisuutta, josta olisi kuulunut maksaa verot Suomeen, olisi voinut sen seuraamuksitta
tehdä. Tätä ei tehdä, tätä ei esitetä, eikä sitä minun tulkintani mukaan tuosta esityksestä si-
sältä löydy.

16.12 Kaj Turunen si (vastauspuheenvuoro):  Arvoisa puhemies! Tässä ei ole kysymys,
niin kuin ministeri sanoi, todellakaan mistään tehokkaasta katumisesta. Tässä on kyse me-
nettelystä, jossa verovelvollinen itse tekee oikaisumenettelyn kautta verotuksen oikaisun.
Nämä esimerkit, mitkä tässä nyt edustaja Harakka kertoi, pitävät paikkansa tämän veron-
korotuksen osalta, mutta täytyy muistaa tietysti, että koko se tulo tulee sitten verotettavak-
si, eli sen jälkeen siitä maksetaan normaalistikin verot ja sitten tämä veronkorotus tulee sii-
hen päälle.

Mutta minä olisin oikeusministeriltä kysynyt: Kun meillä on kuitenkin ne bis in idem -pe-
riaate oikeuskäytännössä eli kaksoisrangaistavuuden osalta on niin, ettei rangaista kahta
kertaa, ja nimenomaan tässä esityksessä tietenkin on mahdollista, että se vedetään rikos-
prosessin kautta ja silloin jätetään tämä veronkorotus, joka on suhteellisen pieni, 0,5 pro-
senttia, mutta jos on törkeänlainen tilanne ollut silloin, kun tätä on tehty, [Puhemies koput-
taa] niin silloinhan tämä voidaan viedä ilmeisestikin myös rikosprosessin kautta.

16.13 Oikeusministeri Antti Häkkänen (vastauspuheenvuoro):  Arvoisa puhemies!
Näissä malleissa tietysti tavoitteena on yleensä se, että saadaan keinolla millä hyvänsä
3



Pöytäkirjan asiakohta PTK 111/2017 vp
maksimoitua veronsaanti kotimaahan. Ne mallit, mitkä Euroopassa ovat käytössä, ovat
osittain olleet tuotteliaita, elikkä veronmaksajille on saatu lisää verotuloja hankittua. Ja nyt
sitten, jos päällekkäisiä prosesseja aiheutuu tällaisesta lisäverosta, niissä tulee arvioitavak-
si kaksoisrangaistavuuden kielto, ja näissä rikosoikeuden periaatteissa täytyy olla tietyllä
tapaa tiukkana, että kaksoisrangaistavuus ei saisi niin sanotusti loukkaantua, mutta tällai-
sissa tapauksissa... Täytyy sanoa, että tästä esityksestä en osaa nyt suoraan sanoa, miten
tässä on tämä systematiikka rakennettu, mutta näissä on yleensä hieman ongelmallinen tä-
män periaatteen kannalta tämä problematiikka.

16.14 Hanna Sarkkinen vas (vastauspuheenvuoro): Arvoisa puhemies! Suomi menettää
aggressiivisen verosuunnittelun takia vuosittain jopa satoja miljoonia, jopa miljardeja. Ke-
hitysmaat menettävät vielä enemmän, jopa satoja miljardeja. Yritysten verotietojen avoi-
muus on yksi tärkeä keino puuttua veronkiertoon ja aggressiiviseen verosuunnitteluun. On-
neksi tähän todella voidaan puuttua verotietojen vaihdolla, omistajatietojen avoimuudella
ja maakohtaisella kirjanpidolla. Maakohtainen kirjanpito tarkoittaa sitä, että monikansalli-
silta suuryrityksiltä vaaditaan vero- ja muiden tietojen ilmoittamista maakohtaisesti. Näin
voidaan paljastaa aggressiivinen verosuunnittelu ja veronkierto.

EU on antanut aloitteen maakohtaisesta kirjanpidosta. Jotkin jäsenmaat kuitenkin nyt
yrittävät jarruttaa asian etenemistä ja vesittää aloitetta. Haluaisinkin kysyä hallitukselta:
miten hallitus toimii EU-maiden välisissä neuvotteluissa ja ajaako hallitus voimakkaasti
kattavan, aukottoman ja vaikuttavan maakohtaisen [Puhemies koputtaa] raportoinnin vaa-
timusta?

16.15 Valtiovarainministeri Petteri Orpo (vastauspuheenvuoro):  Arvoisa puhemies!
Maakohtainen raportointi, ja erityisesti suuryrityksiltä, on keskeinen avain siihen, että me
pystymme saamaan yritysten tiedot ja sitä kautta pystymme verottamaan yritystä ja vielä
siinä maassa, johon kulloinkin se vero kuuluu — kyllä ajamme. Mitä tehokkaampi järjes-
telmä meillä on, mitä suuremmat tiedonsaantimahdollisuudet, mitä selkeämmät tiedon-
vaihtosopimukset meillä on EU-maiden sisällä ja, kuten mainitsin aikaisemmin, myöskin
EU-alueen ulkopuolella OECD:n puitteissa tehtyjen sopimusten mukaisesti, niin sitä te-
hokkaampi järjestelmä meillä on. Suomella ei ole mitään syytä ajaa muuta kuin maksimaa-
lista avoimuutta, jotta pystymme varmistamaan sen verokertymän, joka Suomeen kuuluu.

16.16 Pia Viitanen sd (vastauspuheenvuoro): Arvoisa rouva puhemies! Tosiasia, ministe-
ri Orpo, nyt kuitenkin on, että tämän uuden armahduspykälän lisäksi vielä pudotatte veron-
kierrolle määrättävää veronkorotusta alle puoleen nykyisestä. Se tarkoittaa sitä, että te suo-
sitte veroja vältteleviä suuryrityksiä. Se ei ole sinänsä yllätys. Se on johdonmukaista. Tämä
hallitus on esimerkiksi juuri päättänyt keventää miljoonaperijöiden verotusta. Olen joskus
miettinyt, että kun hallitus niin innokkaasti nyt ajaa miljonäärien asemaa, niin miltä se
mahtaa tuntua ihan tavallisesta palkansaajasta ja eläkkeensaajasta, joka ihan kiltisti veron-
sa maksaa, tai miltä se voi tuntua lapsiperheestä, jonka veroja olette parhaillaan korotta-
massa. Ministeri Orpo, minä haluankin kysyä teiltä, tuntuuko teistä tämä kaikki nyt oikeal-
ta. Tuntuuko oikealta se, että hallitus antaa verohelpotuksia veroja vältteleville suuryrityk-
sille? Miten tämä nyt itsenne mielestä oikein meni, ja oletteko valmiit perumaan nämä esi-
tykset?
4



Pöytäkirjan asiakohta PTK 111/2017 vp
16.17 Valtiovarainministeri Petteri Orpo (vastauspuheenvuoro):  Arvoisa puhemies!
Otetaan nyt vielä kerran se, että tämä esitys ei pidä sisällään sitä armahduspykälää tai ak-
tiivista katumista. Eli verot pitää maksaa. Ja me luomme järjestelmää, koko ajan kehitäm-
me niin, että me saamme veronkierron estettyä ja Suomeen kuuluvat verot kerättyä Suo-
meen. Tämän eteen tehdään laajalla rintamalla sekä kotimaassa että kansainvälisellä yh-
teistyöllä töitä.

Mitä tulee ylipäänsä veropolitiikkaan, niin minusta hallituksen veropolitiikka on hyvää.
Sen keskiössä on työ, yrittäminen, siihen kannustaminen. Olemme huolehtineet siitä, että
ensi vuonnakaan kenenkään ansiotuloverotus ei kiristy. [Antti Rinne ja Pia Viitanen: Lap-
siperheiden!] Se on aivan erinomainen ratkaisu. Kenenkään ansiotuloverotus ei kiristy.
Tämä siksi, että kannattaisi ottaa työtä vastaan, jotta jäisi enemmän käteen siitä omasta pal-
kasta. Tämä siksi, että omalta osaltamme tuemme, että työmarkkinoilla voitaisiin tehdä hy-
viä, työllisyyttä lisääviä palkkaratkaisuja. [Puhemies koputtaa] Hallituksen veropolitiikka
on hyvää.

16.18 Timo Kalli kesk (vastauspuheenvuoro): Arvoisa puhemies! Nyt pitää muistuttaa,
että maltti on valttia. Eduskunta on päättänyt lähettää tämän kyseisen asian valtiovarainva-
liokuntaan, ja sieltä tämän asian käsittely on siirtynyt verojaostoon, jossa asiantuntijoita tä-
män asian osalta on kuultu. Minä voin lohduttaa, että verojaosto ja valtiovarainvaliokunta
yhdessä hallituksen kanssa kykenee aikanaan tekemään oikean johtopäätöksen. Meillähän
on lähiajoilta kokemusta siitä, että esimerkiksi kiinteistöverossa löydettiin hyvä ratkaisu.
[Välihuutoja vasemmalta!] Toivoisin nyt, että tämän asian käsittely siirtyy niin kauan kuin
verojaosto kykenee tekemään asiasta ratkaisun.

Puhemies Maria Lohela:  Tässä ei tainnut tulla kysymystä, mutta edustaja Harakalle vie-
lä yksi lisäkysymys.

16.19 Timo Harakka sd (vastauspuheenvuoro): Arvoisa puhemies! Valtiovarainministe-
ri on tässä hyvin lyhyessä ajassa päässyt täydellisestä tietämättömyydestä täydelliseen kiis-
tämiseen. Se on hieno suoritus. Mutta on ehkä huomautettava, että sivuilla 76, 148 ja 149
kerrotaan, millä tavoilla tämä aktiivinen katuminen otetaan huomioon puolen prosentin
maksimiveronkorotuksilla, ja vieläpä niin, toistan sen, kuten aikaisemmin sanoin, että ta-
paus, joka oikeusoppineiden mukaan kuuluisi rikosprosessiin, on hallituksen oman esimer-
kin mukaan käsiteltävä ainoastaan tällaisena pienenä näpäytyksenä. Tämä on ennenkuulu-
matonta, ja tämä teidän kiistämisenne ei ole kovin uskottavaa.

Mutta tämä on tämän hallituksen linja. Me olimme vuonna 13 vielä eurooppalaisen ve-
ronkierron torjunnassa eturivin maa. Nyt emme sitä enää ole. Euroopassa veronkierron
vastaiset toimet ovat edenneet ripeästi. Suomi tulee siellä perässä. Esimerkiksi Ruotsi ja
Hollanti ovat jo panemassa toimeen viime kesänä hyväksyttyä veronkiertodirektiiviä. [Pu-
hemies: Ja siinä se minuutti nyt meni!] Milloin Suomen hallitus edes aloittaa lainvalmiste-
lun?

16.20 Valtiovarainministeri Petteri Orpo (vastauspuheenvuoro):  Arvoisa puhemies!
Tämä yhteenvetonne ei nyt kyllä perustu yhtään mihinkään. Jos te Ruotsia ihailette, niin
siellähän on esimerkiksi se aktiivinen katuminen voimassa, [Timo Harakka: Puhuttiin eri
asiasta!] jos se on teidän mielestänne sitten hyvää veropolitiikkaa. Me teemme kaikkia nii-
5



Pöytäkirjan asiakohta PTK 111/2017 vp
tä toimenpiteitä, joita olemme EU-tasolla päättäneet, joihin olemme OECD:ssä sitoutu-
neet yhtenä ja ainoana tavoitteena veronkierron estäminen ja huolehtiminen siitä, [Väli-
huutoja sosialidemokraattien ryhmästä] että Suomeen maksetaan ne verot, mitkä Suomeen
kuuluvat.

Mitä tulee tähän alkuosaan, niin minä en todellakaan tunnistanut siitä teidän alkuperäi-
sestä kysymyksestänne ihan tarkkaan, mistä oli kyse. [Timo Heinonen: Se olikin populis-
mia!] Mutta kun selvisi, että viittaatte siihen, että olisimme herättämässä henkiin aktiivista
katumista, niin se ei ole tässä esityksessä eikä se ole tarkoitus. Mutta nyt varmasti, kuten
edustaja Kalli totesi, valiokunta ja sen verojaosto käyvät tämän asian huolella läpi. Uskon,
että näistä väärinymmärryksistä löytyy silloin oikeat tiedot, ja me palaamme asiaan nor-
maalijärjestyksessä eduskunnan käsittelyn aikana. [Välihuutoja]

Kysymyksen käsittely päättyi.
6


