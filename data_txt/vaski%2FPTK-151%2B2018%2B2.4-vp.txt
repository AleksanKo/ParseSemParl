















































DEME846.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.4. Suullinen kysymys vanhustenhoidon valvonnasta (Aino-Kaisa Pekonen vas)
Suullinen kysymys SKT 245/2018 vp

Suullinen kyselytunti

Puhemies Paula Risikko: Seuraavaksi vasemmistoliiton eduskuntaryhmä, ja siellä on en-
siksi edustaja Pekonen. Olkaa hyvä.

Keskustelu

16.31 Aino-Kaisa Pekonen vas: Puhemies! Tänään kaikki eduskuntapuolueet ovat il-
moittaneet kannattavansa sitovan hoitajamitoituksen kirjaamista lakiin — paitsi kokoo-
mus. Ministeri Orpo, desimaalit hoitajamitoituksessa eivät ole mitään lillukanvarsia, vaan
ne ovat ihan oikeita ihmisiä ja hoitavia käsiä. Nyt te täällä esitätte parlamentaarista yhteis-
työtä, mutta näyttää siltä, että koko muu parlamentti on yhtä mieltä siitä asiasta, että hoita-
jamitoitus on kirjattava lakiin.

Arvoisa puhemies! Myöskin haamuhoitajat ovat nousseet tällä hetkellä keskusteluun,
siis ne hoitajat, joita ei ole ollenkaan olemassa. Työvuorolistoihin saatetaan suunnitella
työvuorot niin, että ne näyttävät siltä, että hoitajamitoitus toteutuu, mutta todellisuudessa
ne eivät kuitenkaan vastaa sitä, mitä käytännössä tapahtuu. Kaikkiin työvuoroihin ei vält-
tämättä saada hoitajia, tai ei edes aiota kutsua hoitajia suunniteltuun työvuoroon, tai hoita-
jia kutsutaan, mutta työaika on vain neljä tuntia kiireisimpään aikaan. Arvoisa ministeri,
millaisena ongelmana te näette tämän haamuhoitajaongelman ja mihin toimiin aiotte ryh-
tyä, jotta tämä vastenmielinen ongelma saadaan korjattua?

16.32 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Äskeisen kysyjän vahvoihin väitteisiin vielä täydennyksenä: itse asiassa
maakunta tulevassa uudistuksessa saa vahvemmat lakipykälät tuekseen toimia valvojana
niille palveluille, joita esimerkiksi asiakassetelillä voi hankkia, ja voi esimerkiksi alentaa
hintaa kaikille niille palveluntuottajille, jotka eivät täytä vaatimuksia.

Tämä tärkeä kysymys, jonka edustaja Pekonen esitti, on aihepiiristä, jota aion erittäin
vakavasti lähestyä huomenna työkokouksessa muun muassa näiden suurimpien yritysten
edustajien kanssa. Ilmiöstä kuuluu kaikuja sekä valvontaviranomaiselta että henkilöstöjär-
jestöiltä, ja pidän tuota ilmiötä vakavana, ja pahimmillaan se on rikos, jos se pitää sisällään
näkemyksen siitä, että on tietoisesti väärennetty sellaista dokumentaatiota, jota valvonta-
viranomainen tarkistaa. Tämä ei ole tuomioistuin, totean vain, että tuo toiminta, joka ikään
kuin vääristelee sitä henkilöstön määrää, joka vanhuksilla on tukenaan arjesta selviytymi-
sessä, on yksiselitteisesti väärin, ja tulen vaatimaan konkreettisia sitoumuksia tämän toi-
minnan lopettamiseksi. [Välihuutoja]
 Tarkistettu
4.0



Pöytäkirjan asiakohta PTK 151/2018 vp
16.33 Li Andersson vas (vastauspuheenvuoro): Arvoisa puhemies! Petteri Orpo, nämä
nyt esille tulleet ongelmat ovat kyllä nykymallin ongelmia, ja sitä saa, kun yhdistää riittä-
mättömän rahoituksen puuttuvaan valvontaan ja voitontavoitteluun. Mutta nämä ongelmat
eivät tule ratkeamaan hallituksen esittämällä sote-uudistuksella, vaan ne tulevat ainoas-
taan pahentumaan. Eli jos te nyt olette huolissanne suuryritysten ahneudesta, miksi te ajat-
te sellaista sote-mallia, jossa voitontavoittelu vielä entistä vahvemmin tulee ohjaamaan
suomalaisten sosiaali- ja terveydenhuollon palveluiden tuotantoa? Valvonta ei tule paran-
tumaan sote-uudistuksen myötä, vaan valvonta perustuisi edelleen yritysten omavalvon-
taan [Sari Sarkomaa: Ei pidä paikkaansa!] sillä erotuksella, että valvottavia yrityksiä ja val-
vottavia yksiköitä tulisi lisää. Esperi Caren toimitusjohtaja totesi kaksi vuotta sitten, että
heidän markkinansa tuplautuisivat, jos hallituksen valinnanvapausmalli menee läpi. [Väli-
huutoja] Lainsäädäntö pakottaisi maakuntia avaamaan tiettyjä palveluita markkinoille
asiakassetelin ja henkilökohtaisen budjetin takia, ja kaikki tämä yhdistettynä maakuntien
rahoituslakiin, jossa vielä leikataan [Puhemies koputtaa] maakuntien rahoitusta. Ministeri
Saarikko, miten te arvelette vanhuspalveluiden ja moraalin käyvän siinä tilanteessa, [Pu-
hemies: Aika!] kun maakuntien rahoitus loppuu?

Puhemies Paula Risikko: Nyt me teemme sillä tavalla, että kun on minuutti kulunut, niin
mikrofoni menee kiinni. [Eduskunnasta: Hyvä!] Seuraavaksi ministeri Saarikko.

16.35 Perhe- ja peruspalveluministeri Annika Saarikko (vastauspuheenvuoro): Kii-
tos, yritän parhaani. — Arvoisa puhemies! Aloitan siitä, että, edustaja Andersson, meidän
kotikaupunkimme on Turku, ja saamiemme kuntatilastojen mukaan meidänkin kotikau-
pungissamme 32 prosenttia palveluista on ulkoistettu yksityisille. Isompia lukuja löytyy
muun muassa Vantaalta ja muista suurista kaupungeista, kuten Tampereelta. Eli yksityiset
palveluntuottajat ovat jo täällä. Tämän mallin ero nykytilaan, jota te nyt maalailette riskik-
si vanhuspalveluille, on ennen kaikkea siinä, että valinnanvapauden kautta vanhus ja hä-
nen läheisensä pääsevät vaikuttamaan siihen, missä ja minkälaisessa hoivapalvelun yksi-
kössä ikäihminen viimeiset vuotensa viettää. Minusta tämä on aika merkityksellinen muu-
tos siihen, mikä on ihmisen oman äänen kuuluminen palveluissa ja laadun merkittävyys.
Tämä myös tulee vaikuttamaan laadun ja kriteerien osalta niihin reunaehtoihin, että edes
pääsee palveluntuottajaksi. Nyt valinnan tekee kuntapäättäjä kykeneväisenä tai kykene-
mättömänä [Puhemies: Minuutti!] sopimusten yksityiskohtiin, jatkossa sen tekee ihminen
itse.

Puhemies Paula Risikko: Sitten vielä ministeri Orpo lyhyesti.

16.36 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin tänä päivänä meidän sosiaali- ja terveyspalvelut ja vanhustenpalvelut ei-
vät toimisi päivääkään, jos ei meillä olisi kolmatta sektoria ja yksityissektoria mukana. Pel-
kästään niiden tekemät investoinnit meidän vanhuspalveluiden ja sosiaali- ja terveyspalve-
luiden infraan ovat miljardiluokkaa. Tämä yhteistyö on aivan välttämätöntä, ja siihen tar-
vitaan kunnon pelisäännöt. Siksi sote-uudistus on välttämätön, ja se vahvistaa julkisen sek-
torin otetta tästä kokonaisuudesta — vahvistaa otetta — ja jatkossakin valtaosa, suuri osa
sosiaali- ja terveyspalveluista on julkisen sektorin tuottamaa ja päätäntävalta täysin sen kä-
sissä. 
2



Pöytäkirjan asiakohta PTK 151/2018 vp
Vielä lyhyesti: Ministeri Saarikko kertoi, että vanhuspalveluissa hoitajamäärässä ollaan
keskimäärin 0,65:n tasolla. [Eero Heinäluoma: Se on keskimäärin!] Keskimäärin 0,65:n ta-
solla, ja tämä on noussut koko ajan. Se 0,05:kö ratkaisee tämän ongelman? Hyvät ystävät,
tässä on kysymys paljon laajemmasta ongelmakokonaisuudesta. Siihen tämä sote-uudis-
tuksen kokonaisuus on yksi ratkaisu. Tarvitaan hyvää valvontaa ja sanktioita niille, jotka
laiminlyövät tehtävänsä.

Kysymyksen käsittely päättyi.
3


