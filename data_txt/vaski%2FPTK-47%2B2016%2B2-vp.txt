















































DEM280A.tmpSave.xml


Pöytäkirjan asiakohta PTK 47/2016 vp
Pöytäkirjan asiakohta 

PTK 47/2016 vp

Täysistunto

Tiistai 3.5.2016 klo 13.59—17.25

2. Keskustelualoite turvapaikka- ja kotouttamispolitiikasta Suomessa
Keskustelualoite KA 4/2016 vp

Keskustelu

Puhemies Maria Lohela: Päiväjärjestyksen 2. asiana on ajankohtaiskeskustelu turvapaik-
ka- ja kotouttamispolitiikasta Suomessa. Ajankohtaiskeskustelun avaa keskustelualoitteen
ensimmäinen allekirjoittaja Juho Eerola. Seuraavan puheenvuoron käyttää sisäministeri
Petteri Orpo.

Muut puheenvuorot varataan P-painikkeella, ja ne saavat kestää enintään 2 minuuttia.
Myönnän puheenvuorot harkitsemassani järjestyksessä ja lisäksi myönnän harkintani mu-
kaan 1 minuutin mittaisia vastauspuheenvuoroja.

Aloitetaan keskustelu. Edustaja Eerola, olkaa hyvä.

Keskustelu

14.01 Juho Eerola ps (esittelypuheenvuoro): Arvoisa puhemies! "Eurooppaan kohdistuu
tällä hetkellä ennennäkemätön siirtolaispaine Afrikasta ja Lähi-idästä." Näillä sanoilla al-
kaa perussuomalaisten maahanmuuttopoliittinen ohjelma, joka laadittiin loppuvuodesta
2014. Viime vuoden kesän ja syksyn aikana jouduimme todistamaan tämän paineen pur-
kautumista läpi Euroopan aina Suomeen asti. En halua olla jälkiviisas, mutta emme olisi
tässä tilanteessa, jos Suomen maahanmuuttopolitiikka olisi laitettu kuntoon edellisten hal-
litusten aikana. Sille rahalle, jonka nyt käytämme tämän asian hoitoon, olisi ollut parem-
paakin käyttöä.

Suomen maahanmuuttopolitiikka on ollut vuosikaudet eurooppalaisessa mittakaavassa
erittäin sinisilmäistä. Perheenyhdistämisen helppous, humanitäärinen suojelu ja ulkomaa-
laislain lepsu tulkitseminen ovat tehneet Suomesta halutun kohdemaan turvapaikanhaki-
joille, anteliaasta sosiaaliturvajärjestelmästä nyt puhumattakaan. Varoitukset harjoitetun
politiikan ongelmista ovat kaikuneet kuuroille korville. Vuosikaudet Suomessa on vähätel-
ty kriittisiä ajatuksia maahanmuutosta. Ehdotuksiamme on pidetty vuoroin kansainvälisen
oikeuden ja vuoroin hyvän maun vastaisina.

Arvoisa puhemies! Nyt turvapaikkapoliittisessa keskustelussa puhaltavat uudet tuulet.
Vielä vuosi sitten ajatukset turvapaikan saavien hajasijoittamisesta ympäri Suomea tuomit-
tiin. Nyt sellaisista pohdinnoista on tullut valtavirtaa. Konkreettinen esimerkki suunnan-
muutoksesta on joulukuussa laadittu hallituksen turvapaikkapoliittinen toimenpideohjel-
ma. Se toteuttaa käytännössä kaikki ne toimenpiteet, joita olemme aikaisemmin vaatineet.
Perheenyhdistämisen edellytykset tiukentuvat, humanitäärisen suojelun mahdollisuus
poistuu, ja turvapaikan saaneiden sosiaaliturvasta on tulossa vastikkeellista. Perussuoma-
 Tarkistettu
4.0



Pöytäkirjan asiakohta PTK 47/2016 vp
laisten turvapaikka- ja kotouttamispolitiikasta on tullut Suomen turvapaikka- ja kotoutta-
mispolitiikkaa. Tolkun ihmisiä kuunnellaan viimeinkin.

On hienoa, että myös edustajat Rinne ja Lindtman ovat tukeneet tämän kehityksen jou-
duttamisessa. Puolueen ja eduskuntaryhmän puheenjohtajan arvovallalla te olette osoitta-
neet, että myös sosialidemokraattinen puolue kannattaa hallituksen turvapaikkapoliittista
toimenpideohjelmaa ja erityisesti sen esitystä perheenyhdistämisten tiukentamisesta. Te
olette viimeinkin valinneet vastuullisen maahanmuuttopolitiikan tien. Suomen kannalta
olisi toki ollut parempi, jos tämä herääminen olisi tapahtunut aikaisemmin.

Arvoisa rouva puhemies! Hallituksen turvapaikkapoliittiset toimet ovat olleet esimerkil-
lisiä ja vastuullisia. Kotimaisten uudistusten lisäksi hallitus on aktiivisesti vaikuttanut sekä
eurooppalaisen että pohjoismaisen ratkaisun löytymiseen. Tästä on hyvänä esimerkkinä lo-
kakuinen Pohjoismaiden neuvoston kokous, jossa haettiin ratkaisua Pohjoismaiden läpi
kulkevaan turvapaikanhakijoiden virtaan. Pidimme kokouksessa huolen siitä, että Ruotsin
pääministeri Stefan Löfven ymmärsi, ettei turvapaikanhakijoiden kulku Ruotsin läpi Suo-
meen voinut enää jatkua. Ei suomalaisillakaan ole ollut tapana päästää ketään kulkemaan
luvatta maamme läpi Ruotsiin. Noin kuukausi kokouksen jälkeen Ruotsi ja Tanska aloitti-
vat rajatarkastukset. Tätä päätöstä edesauttoi ulko- ja sisäministeriemme yhteydenpito
ruotsalaisten ja tanskalaisten kanssa.

Arvoisa puhemies! Ei pidä unohtaa, ettei turvapaikkapoliittinen suunnanmuutos tapah-
tunut pelkästään pakon edessä viime syksynä. Esimerkiksi perheenyhdistämisen kiristyk-
sistä sovittiin jo vuosi sitten hallitusohjelmassa.  Asiaa koskeva esitys on nyt eduskunnassa
ja saatetaan pikimmiten voimaan. Jatkossa perheenyhdistäjältä vaaditaan kykyä elättää
perheensä, ja toivon, että hallitus ei turhia aikaile saattaessaan voimaan loputkin perheen-
yhdistämisdirektiivin sallimat tiukennukset.

Oikeastaan Suomen uuden maahanmuuttopolitiikan ensiaskeleet otettiin jo ennen halli-
tusneuvotteluita. Viime vuoden maaliskuussa kaadettiin perussuomalaisten ja Kari Raja-
mäen ansiosta laittomasti maassa olevien henkilöiden oikeus kiireettömään terveydenhuol-
toon. Nykyisessä turvapaikkatilanteessa ei voi välttyä ajattelemasta, minkälaiset kustan-
nukset Suomi olisi ottanut kontolleen, jos tuota päätöstä ei olisi tehty. Tämän vuoden aika-
na Maahanmuuttovirasto tekee ennakkotietojen mukaan ainakin 25 000 turvapaikkapää-
töstä, joista iso osa tulee toivottavasti olemaan kielteisiä. Osa kielteisen päätöksen saaneis-
ta tulee jäämään Suomeen laittomasti. Heillä olisi jatkossa ollut oikeus myös kiireettömään
hoitoon. Nyt piikki ei tähän suuntaan ole onneksi auki. (Susanna Huovinen: Toisenlainen
piikki on auki!)

Arvoisa puhemies! Pienen maan turvapaikka- ja kotouttamispolitiikka ei voi lähteä sii-
tä, että ovet ovat auki koko maailman apua tarvitseville. Maamme kantokyvyllä on rajan-
sa. Ei ole kenenkään edun mukaista, että ottaisimme Suomeen liikaa turvapaikanhakijoita
ja emme pystyisi panostamaan riittävästi heidän kotoutumiseensa. Sen tien päässä odotta-
vat slummiutuminen, mekkalat ja pahimmassa tapauksessa terrorismi omalla maaperäl-
lämme. Maahanmuuton on oltava hallittua ja perustuttava kansallisiin lähtökohtiin. (Riitta
Myller: Ai tämä on hallituksen politiikkaa?) Kotouttamisen osalta tämä tarkoittaa sitä, että
vastikkeettoman rahan ja vapaaehtoisen kotoutumisen aika on ohi. Hallitus on valinnut oi-
kean tien aikoessaan muuttaa turvapaikan saaneiden sosiaaliturvaa siten, että rahan saami-
sen edellytyksenä on kotouttamistoimiin osallistuminen. (Vasemmalta: On jo!) Tänne tu-
lijoiden on jatkossa opiskeltava ahkerammin suomea ja kulttuuriamme. Turvapaikan saa-
2



Pöytäkirjan asiakohta PTK 47/2016 vp
neen henkilön pitää ymmärtää, että Suomessa toimitaan Suomen lain mukaan. Esimerkiksi
naisten tasa-arvoinen asema on ehdoton perusarvo.

Arvoisa rouva puhemies! Miltä sitten Euroopan ja Suomen tulevaisuus näyttää? Oliko
kokemamme turvapaikanhakijoiden aalto kertaluonteinen, vai oliko se vasta alkusoittoa
jostain vielä pahemmasta? Pienenä maana mahdollisuutemme vaikuttaa tällaisten asioiden
juurisyihin ovat rajalliset. Siksi meidän on pidettävä huoli, että tilanteen toistuessa me
emme enää ole Euroopan neljänneksi suosituin turvapaikkakohde. Mahdollisen uuden pa-
kolaisaallon takia on ensiarvoisen tärkeää, ettei Euroopan unioni tai Suomen hallitus jää le-
päämään laakereilla. Ongelmaan on löydyttävä yhteiseurooppalainen ratkaisu, joka ei kui-
tenkaan saa perustua pakolliseen taakanjakoon. Tällainen loukkaisi jäsenvaltioiden itse-
määräämisoikeutta eikä ottaisi huomioon niiden kantokykyä. Suomi on tähän mennessä
kantanut vastuunsa uudelleensijoitetuista turvapaikanhakijoista, ja nyt on muunkin Euroo-
pan aika. Ainoa kestävä tapa tulevaisuudessa lienee toimia turvapaikanhakijoiden kanssa
samalla tavoin kuin kiintiöpakolaistenkin eli niin, että heidät rekisteröidään Euroopan ul-
kopuolella ja vain oleskelulupaan oikeutetut otetaan tänne.

Arvoisa rouva puhemies! Vaikka turvapaikanhakijoiden määrä on nyt laskenut alhai-
semmalle tasolle, emme voi tuudittautua siihen, että ongelmat on ratkaistu. Hallituksen on
saatettava voimaan kaikki toimenpideohjelman ratkaisut, joilla turvapaikkaprosessia kiris-
tetään ja kotoutumista edistetään. Tätä meiltä vaatii Suomen kansa.

14.10 Sisäministeri Petteri Orpo: Arvoisa rouva puhemies! On totta, että suomalainen
maahanmuuttopolitiikka on muuttunut viimeisen vajaan vuoden aikana. Suuri muutos läh-
tee liikkeelle siitä, että Euroopan mittakaavalla ja laajemmallakin mittakaavalla maahan-
muuton tilanne, pakolaisuuden tilanne ja sen ilmiöt muuttuivat radikaalisti noin vuosi sit-
ten.

Viime vuonna Eurooppaan saapui 1,1—1,3 miljoonaa turvapaikanhakijaa, riippuen hie-
man laskentatavasta, se on kuitenkin valtavan suuri määrä verrattuna aikaisempaan. Ver-
rattuna Euroopan väkilukuun se ei välttämättä ole niin suuri, mutta jos tuo maahantulo, Eu-
rooppaan tulo, on hallitsematonta ja tulee laittomia reittejä ja salakuljettajien järjestämänä,
se on ongelma, tilanne ei ole hallinnassa. Siitä on seurannut erilaisia haasteita ja ongelmia
Euroopassa, Euroopan maiden välillä ja myös meillä Suomessa suomalaisten ja turvapai-
kanhakijoiden välillä, turvapaikanhakijoiden keskinäisissä väleissä ja monenlaisia haastei-
ta itse meidän järjestelmämme kestävyydessä, sekä suomalaisen järjestelmän että euroop-
palaisen järjestelmän.

Kyllä, hallitus on toiminut ajassa. Kun me viime syksynä, viime loppukesästä jäimme
suuren, hallitsemattoman maahantulon kohteeksi, me aloitimme määrätietoisen työskente-
lyn ajassa ja päivässä. Muodostimme tilannekuvaa jatkuvasti ja teimme johtopäätöksiä ja
toimenpiteitä, jotka sitten johtivat siihen koosteeseen, jonka hallitus teki turvapaikkapoliit-
tisen toimenpideohjelman muodossa, jossa oli yli 80 kohtaa, jossa laajasti tähän ilmiöön ja
sen hallitsemiseen, näiden ihmisten vastaanottamiseen, heidän asioidensa käsittelyyn ja
siitä seuraaviin toimenpiteisiin otettiin kantaa.

Suomen turvapaikkapolitiikka kestää vertailun muihin maihin. Meillä on tällä hetkellä
käynnissä 22 kansallista ja 8 EU:n lainsäädäntöhanketta. Me perustimme suurimman
muuttoaallon keskellä noin 200 vastaanottokeskusyksikköä nopealla aikavälillä, hoidim-
me tätä kokonaisuutta järjestelykeskuksen avustuksella. Olemme tietenkin tehostaneet ra-
3



Pöytäkirjan asiakohta PTK 47/2016 vp
javalvontaamme itärajalla, se on selviö, mutta myöskin satamissa, lentokentillä, jolloin me
olemme saaneet kansallisesti tilannetta hallintaan.

On kuitenkin täysin selvää, että muuttoliikkeen osalta Suomi on riippuvainen siitä, mitä
Euroopan ulkorajoilla tapahtuu. Me pystyimme löytämään ratkaisun Venäjän kanssa idäs-
tä tulevaan muuttoliikkeeseen, mutta se, mitä tulevaisuudessa tapahtuu, ratkotaan pitkälti
tällä hetkellä Välimerellä, Turkin ja EU:n välisen sopimuksen toimeenpanossa. Siihen on
löydettävä ne keinot, joilla se toimii oikeusvaltion periaatteita kunnioittaen, mutta ennen
kaikkea niin, että hallitsematon maahantulo Turkista Eurooppaan saadaan katkeamaan ja
samaan aikaan parannetaan pakolaisten olosuhteita Turkissa ja heidän pakolaisuutensa läh-
tömaissa.

Suuri paine on tällä hetkellä keskeisen Välimeren reitillä. Ennen kaikkea Libyasta Ita-
liaan kohdistuva muuttopaine lisääntyy. Siitä on ehkä hyvä huomata ja tiedostaa se, että se
on ainakin tällä hetkellä koostumukseltaan erilaista: tulijat ovat pääasiassa Saharan etelä-
puolisista maista, Länsi-Afrikan maista, joiden maiden turvallisuustilanne ei ole sen kal-
tainen, että olisi kovinkaan todennäköistä, että he saisivat jostakin Euroopan maasta tai
Suomesta turvapaikan. Ei ole oletettavissa, että samalla tavalla näistä maista tulevat jatkai-
sivat matkaansa esimerkiksi pohjoisen Euroopan maihin.

Mutta kaiken kaikkiaan eivät sen muuttoliikkeen, pakolaisuuden perussyyt ole hävin-
neet minnekään. Euroopan lähialueilla, joka on aika laaja käsite tänä päivänä, käydään lu-
kemattomia sotia, on kriisejä, terrorismia sekä äärimmäistä köyhyyttä. Sen lisäksi toimii
erittäin järjestäytynyt kymmenientuhansien salakuljettajien verkosto, joka järjestää ihmi-
sille matkoja lupauksella paremmasta tulevaisuudesta, johon on helppo tarttua silloin, kun
omassa maassa näkymää tulevasta ei ole.

Hyvät edustajat! Oleellista on nyt se, että me saamme käsiteltyä näiden ihmisten asiat,
jotka ovat viimeisen vuoden aikana Suomeen tulleet, tehokkaasti, oikeudenmukaisesti ja
jämptisti, jotta suomalaiset uskovat järjestelmään, jotta hyväksyvät sen, mitä tapahtuu. Sen
lisäksi meidän pitää ne ihmiset, jotka saavat turvapaikan, määrätietoisesti ottaa kotoutta-
mistoimenpiteiden kohteeksi, ja tähän liittyen hallitus on tänään julkaissut kotouttamispo-
liittisen ohjelman, josta varmasti paikalla olevat ministerit kertovat lisää. Keskeisiä toimi-
joita ovat työ- ja elinkeinoministeriö, OKM ja kuntaministeriö.

Niiden osalta, jotka turvapaikkaa eivät saa, meidän on toimittava tehokkaasti ja palau-
tettava heidät lähtömaihinsa. Nimenomaan tehokas palauttamispolitiikka on osa uskotta-
vaa turvapaikka- ja maahanmuuttopolitiikkaa. Lisäksi oleellista on toiminta Euroopan
unionissa. Siellä ratkotaan meidän tulevaisuuttamme, ja siihen palaan tulevissa puheen-
vuoroissa. — Kiitos.

Puhemies Maria Lohela: Sitten jatketaan 2 minuutin puheenvuoroilla.

14.16 Timo V. Korhonen kesk: Arvoisa puhemies! Ensinnäkin täytyy sanoa, että tämä
keskustelualoite on erinomainen. Meidän on syytä käydä tämmöistä laajaa maahanmuut-
to- ja kotouttamiskeskustelua. Tähän myös hallitusohjelma kaiken kaikkiaan meitä kehot-
taa. On erinomaista, että tällainen akuutti kriisi on nyt pystytty hoitamaan. Hallitus kaiken
kaikkiaan on toiminut tässä vahvasti. Meillä on tehty jaksoittain aikataulullisesti hyvin eri-
tyyppisiä toimenpiteitä. Myös tällä lainsäädännön puolella on edetty, eli voi kai tällä het-
kellä sanoa näin, että tällaiset erityiset vetovoimatekijät, joita meillä maahanmuuttoon liit-
4



Pöytäkirjan asiakohta PTK 47/2016 vp
tyen on ollut, on poistettu ja olemme tässä hyvin samalla tasolla muitten Pohjoismaitten
kanssa.

Ministeri totesi aivan oikein puheenvuorossaan, että on tärkeää, että kokonaisuus on hal-
linnassa. Tämä käytännössä tarkoittaa siis sitä, että meillä pitää tämä kokonaisuus olla hal-
linnassa niin maailmanlaajuisesti, Euroopassa kuin myös Suomessa. Pitkässä juoksussa
meidän kuitenkin on muistettava myös se tosiasia, että mikäli Suomen talous aiotaan pitää
kunnossa, niin me tarvitsemme Suomeen maahanmuuttoa. Me tarvitsemme Suomeen maa-
hanmuuttajia, jotka ovat tukemassa Suomen kasvua tulevaisuudessa, ja tässä tietysti tämä
kotouttaminen on äärettömän tärkeää. Me tarvitsemme pitkäjänteistä kotouttamisohjel-
maa, pitkäjänteisyyttä siihen, että tulijat oppivat suomen kielen, oppivat sen, millä tavalla
tässä yhteiskunnassa pitää toimia, ymmärtävät tämän yhteiskunnan moraalin ja niin pois-
päin.

Tänään, kuten ministeri sanoi, on tullut uusia kotouttamislinjoja. Oikeastaan ministeril-
le tämmöinen pitkäjänteinen kysymys: ovatko nyt tehdyt kotouttamislinjaukset sellaisia,
joitten kanssa me pärjäämme myös pitkässä juoksussa tulevaisuuteen? 

14.19 Wille Rydman kok: Arvoisa rouva puhemies! Tämä on erittäin tärkeä keskustelun
avaus, ja tässä on syytä kiittää hallitusta siitä, että toimenpiteisiin on ryhdytty. Jos olisim-
me valmistautuneet tämänkaltaiseen massaliikehdintään jo varhaisemmassa vaiheessa, oli-
simme selvinneet toki paljon pienemmillä vaurioilla kuin nyt on selvitty. Kuitenkin voim-
me olla tyytyväisiä siihen, että meillä on viimein otettu lusikka kauniiseen käteen ja tun-
nustettu, että ilman päättäväisiä toimenpiteitä sekä Euroopan että kansallisella tasolla
emme pysty tällaisesta liikehdinnästä selviämään ja että tällaisella määrällä kotoutumises-
ta tulee erittäin vaikea prosessi kaikissa Euroopan maissa.

On olennaista huomata, että silloin kun kulttuurierot ovat huomattavan suuria, niin jotta
kotoutuminen voisi menestyksekkäästi onnistua, se edellyttää sitä, että meillä myöskin
muuttamisen määrä ja tahti pysyy sillä tavalla kohtuullisena, että meillä on riittävät resurs-
sit turvata se, että niillä ihmisillä, jotka tänne lopulta tulevat ja tänne jäävät, on myöskin ai-
dot edellytykset kotoutua. Tämä on sekä vastaanottavien yhteiskuntien että muuttajien it-
sensä etu. Meidän on kyettävä turvaamaan se, että ne ihmiset, jotka tänne jäävät, aidosti
pystyvät myös kokemaan tämän yhteiskunnan heille turvalliseksi, ja se edellyttää sitä, että
meillä on riittävä tietoisuus myös siitä, minkä laatuista, minkä taustaista väkeä tänne tulee.
Tämä edellyttää hallittua, fiksua politiikkaa. Tätä kohden ollaan vähitellen siirtymässä.

14.21 Sirpa Paatero sd: Arvoisa rouva puhemies! Kotoutuminen ja kotouttaminen on pit-
käjänteistä työtä, ja siinä meillä hyvä verrokkiryhmä on muut Pohjoismaat. Kun tämä ei
varmaankaan lopu tämän hallituksen aikana vaan uusia mahdollisia isojakin vaelluksia voi
olla vielä tulossa, niin olisi ehkä perusteltua miettiä tätä ihan parlamentaarisesti niin, että
kaikki puolueet olisivat tässä jotenkin mukana.

Sosialidemokraatit ovat tehneet oman tämmöisen kotouttamisohjelman, jossa on toista-
sataa erilaista toimenpide-esitystä ja -mahdollisuutta, ja niitä on kyllä tehty jo aikaisemmil-
lakin hallituskausilla, mutta siellä suuri huoli on tällä hetkellä kuntien osalta. Ihan ensin
kuntakorvaukset, valtionosuudet niiden osalta, koska taso on jäänyt alas — ollaanko siihen
tekemässä korotusta? Onko mahdollista, että kun nyt kiintiöpakolaisten ja turvapaikanha-
kijoiden osalta on eri määrä vuosia, mitä korvataan, niin sitä voisi yhtenäistää? Olisiko
mahdollista velvoittaa, että kaikki vastaanottokeskuksista nyt sitten kotikuntapaikan saa-
5



Pöytäkirjan asiakohta PTK 47/2016 vp
vat aloittaisivat jo siellä vastaanottokeskuksessa niin sanotun esikotoutumisen, jolloin tu-
tustuminen yhteiskuntaan, kieleen, kulttuuriin, lähiympäristöön alkaisi jo varhaisessa vai-
heessa, vaikka kaikki heistä eivät sitten välttämättä, eivätkä todennäköisestikään, ole jää-
mässä sinne kuntaan?

Nyt meillä on vielä yksi tämmöinen käytännön ongelma. Kun kunnat eivät ole varustau-
tuneet siihen, että maistraatit kirjaavat vastaanottokeskuksen sijaintipaikan mukaan heidät
kuntien asukkaiksi ilman, että on sopimusta ely-keskuksen kanssa, ilman, että on olemassa
kotoutumissuunnitelmaa kunnalla, niin yhtäkkiä tulee pyytämättä ja yllättäen ehkä kym-
meniä, satojakin uusia kuntalaisia. 

14.23 Outi  Alanko-Kahiluoto  vihr: Arvoisa rouva puhemies! Hallituksen kotoutta-
misohjelmassa on erittäin hyviä esityksiä, mutta valitettavaa on se, että hallituksen kova
politiikka, erityisesti leikkauspolitiikka, toimii monella tavalla näitä hyviä tavoitteita vas-
taan. Esimerkiksi kovat koulutusleikkaukset ovat kohtalokkaita erityisesti maahanmuutta-
jataustaisille lapsille ja nuorille.

Sen sijaan olen hyvin iloinen siitä, että opetus- ja kulttuuriministeri Sanni Grahn-Laaso-
nen on eilen julkistanut sen, että hän käynnistää toimenpideohjelman vihapuhetta ja rasis-
mia vastaan. Tahdon lämpimästi kiittää tästä toimenpideohjelmasta ministeriä. Minusta
tuntuu, että tämä on ensimmäinen kerta, kun Suomen hallituksessa tällä kaudella joku
myöntää, että vihapuhe on meillä ongelma. Erityisesti tällaisina vaikeina aikoina, kun työt-
tömyysluvut ovat korkeita ja tehdään vaikeita leikkauksia, usein käy niin, että nimen-
omaan yhteiskunnan heikompiosaiset ja vähemmistöt joutuvat kärsimään aivan syyttä sii-
tä, että viha, kauna, katkeruus kääntyvät heitä vastaan. Ja juuri tästä syystä olen vilpittö-
män iloinen ja haluan koko vihreän eduskuntaryhmän puolesta ilmaista lämpimän kiitok-
semme siitä, että olette tarttuneet vihapuheeseen ja rasismiin vakavasti. — Kiitos.

14.24 Paavo Arhinmäki vas: Arvoisa rouva puhemies! On tärkeää, että me keskustelem-
me täällä siitä, miten onnistumme nykyistä paremmin turvapaikan saaneiden ja muiden
maahanmuuttajien kotouttamisessa. Yhteiskunnassa on liikaa vääriä väitteitä, huhuja, suo-
ranaisia valheita, joita levitetään maahanmuuttovastaisuuden nimissä.

Kun kuunteli edustaja Eerolan avauspuheenvuoroa, niin ainoa, mikä tuli mieleen, oli se,
että kun kaikki lupaukset on petetty, kun jokainen luvattu asia, mikä ennen vaaleja luvat-
tiin, on myyty, niin ainoa, mitä on jäljellä, on maahanmuuttokriittisyyden kauniiseen sa-
naan puettu maahanmuuttovastaisuus, jolla pyritään piilottamaan se, miten on kaikki muu
petetty. 

Arvoisa rouva puhemies! Onneksi hallituksessa on kuitenkin myös puolueita, jotka ym-
märtävät, että meidän pitää etsiä ratkaisuja, ei syypäitä. Meidän pitää ryhtyä, kun turvapai-
kanhakijoita tulee tänne Suomeen, kotouttamaan ja kouluttamaan heitä heti. Suurin osa —
osa — saa turvapaikan, osalle ei kuulu turvapaikkaa, mutta tärkeää on aloittaa heti ensim-
mäisestä päivästä lähtien, jotta voivat kotoutua ne, jotka jäävät suomalaiseen yhteiskun-
taan.

Perheenyhdistäminen on myös hyvin tärkeää. Nimittäin jos on pelko omasta perheestä,
oman perheen tulevaisuudesta, kotouttamista helpottaa se, että perhe on kasassa. On huo-
lehdittava siitä, kun monilla maahanmuuttajilla ja turvapaikansaajilla on koulutus omasta
maasta, miten voidaan mahdollisimman nopeasti muuntokouluttaa niin, että he pääsevät
omaa koulutustaan ja osaamistaan vastaaviin töihin. Erityisen tärkeää on kertoa Suomen
6



Pöytäkirjan asiakohta PTK 47/2016 vp
laista, lakien kunnioittamisesta, suomalaisesta kulttuurista ja siitä, että naiset ovat Suomes-
sa tasa-arvoisia.

14.26 Eva Biaudet r: Arvoisa puhemies! I dag står riksdagen inför en aktualitetsdiskus-
sion som gäller våra värderingar och överlevnad av humanismen. Det förvånar mig något
att sannfinländarna kan stå i talarstolen och vara så glada över att vi blivit tvungna att in-
skränka på flyktingarnas rättigheter. Det kan ju inte vara någonting som kan bereda dem en
särskild glädje. Det är fel tid att försämra asylsökandenas rättsskydd. Identifieringen av ut-
satta, som till exempel offer för tortyr, våld eller människohandel måste även nu kunna
kännas igen och få hjälp. I ett läge där många nya jobbar med asylsökanden försvåras iden-
tifieringen av offer ytterligare. Ingen utsatt person, allra minst barn, ska skickas tillbaka till
annat land. Våra värderingar står verkligen på spel. 

I vår skuggbudget föreslog svenska riksdagsgruppen en ordentlig stegvis höjning av
flyktingkvoten. Just nu tar vi emot många asylsökanden, vilket motiverar kanske en något
lägre flyktingkvot just nu, men på lång sikt för att hjälpa människor som har det svårt fö-
reslår vi en höjning av flyktingkvoten till 2 500 årligen.

Euroopan on välittömästi myös tehtävä sitovia päätöksiä pakolaisvastuun jakamisesta ja
Kreikan vankileirien lakkauttamisesta sekä annettava lapsille, naisille ja miehille apua sai-
rauksia ja nälkää vastaan. Hallituksen on nyt siis käärittävä hihansa ja ryhdyttävä niihin töi-
hin, jotka ovat kaikkein tärkeimpiä. Tänne saapuneiden pakolaisten on saatava uusia väy-
liä työelämään ja yhteiskuntaan. Heidän perheensä on saatava yhdistyä ja heidän oikeus-
turvansa turvapaikkaprosessissa on turvattava. — Kiitoksia.

14.28 Päivi Räsänen kd: Arvoisa rouva puhemies! Suomalaisille viranomaisille, poliisil-
le, Rajavartiolaitokselle, Maahanmuuttovirastolle ja kansalaisjärjestöille on annettava kii-
tos siitä, miten turvapaikanhakijoiden määrän kymmenkertaistuminen viime vuoden aika-
na saatiin hoidettua ja nuo ensitoimet suoritettua kunnialla.

Mutta merkittävin hallituksen virhe tämän viimeisen vuoden aikana on ollut EU-päätös,
johon myös perussuomalaiset ovat osallisena: turvapaikanhakijoiden sisäiset siirrot maas-
ta toiseen. Ensinnäkin se on päätös, joka ei ole käytännössä edes toiminut. Sen vaikutus oli
se, että se kiihdytti ihmissalakuljettajien toimintaa ja tuota hallitsematonta kansainvaellus-
ta. Sen sijaan olisi tullut ja edelleenkin tulisi voimakkaasti panostaa hallittuun kiintiöpako-
laisten vastaanottamiseen, jossa nuo pakolaiset otetaan suoraan pakolaisleireiltä ja sijoite-
taan kuntiin.

Edustaja Eerola sanoi tuossa keskustelualoitteessa, että turvapaikan saavien ihmisten
kannalta on parempi, että rahaa käytetään heidän kotouttamiseensa kuin tarpeettomien ha-
kemusten käsittelyyn. No, tämähän olisi parempi, mutta hallitus toimii juuri päinvastoin.
Esimerkiksi tälle vuodelle budjetoidut kotouttamisen resurssit — mistä toivon, että minis-
teri Lindström tässä myöhemmin kommentoisi sitä — ovat täysin alimitoitetut siihen tar-
peeseen, joka meillä on edessä.

Siis kotouttamista vaativien henkilöiden määrä on kolminkertaistunut. Ja kun tiedetään,
että meillä jo tällä hetkellä kotouttaminen ei toimi niin kuin sen tulisi toimia, niin haasteet
ovat todella suuret. Siitä voi tulla Suomelle suuri lasku, jos tuo kotouttaminen epäonnis-
tuu. Esimerkiksi iso huoli on se, että Valtiontalouden tarkastusviraston tutkimuksen (Pu-
hemies koputtaa) mukaan maahanmuuttajataustaisten oppimistulokset, (Puhemies: Nyt on
7



Pöytäkirjan asiakohta PTK 47/2016 vp
jo aika täynnä!) etenkin toisen sukupolven oppimistulokset, ovat heikommat kuin suoma-
laisten.

14.30 Pirkko Mattila ps: Arvoisa puhemies! Niin kuin täällä on todettu, kunnat tekevät
todellakin sitten loppupeleissä sen kaikkein suurimman työn tässä suuressa prosessissa, ja
muutenkin Suomen kunnat tekevät mielestäni hyvää työtä. No, menneestä on tietysti todet-
tava esimerkiksi se, että näistä hätämajoitusyksiköistä ei aikanaan ennätetty neuvotella
kuntien kanssa etukäteen kovinkaan perusteellisesti mutta kunnat kuitenkin äkkinäisestä ti-
lanteesta huolimatta työskentelivät jämerästi.

Mutta nyt kun mietitään tätä hallituksen kuusikohtaista kotouttamisohjelmaa, niin siitä-
kin voidaan todeta, että taas kerran, kyllä, kunnat tekevät jatkossakin paljon töitä, ja tätä
työtä varmasti riittää, niin kuin tiedetään, että kotoutumisprosessi on monen kohdalla vasta
alussa, ja on vielä vaikeasti arvioitavissa, mikä on tulevaisuudessa turvapaikanhakijoiden
tilanne. On aivan päivänselvää, ja en ihmettele ollenkaan, että kunnat toivovat nimen-
omaan näihin laskennallisiin korvauksiin korotuksia. Eli sitä haluan kysyä kuntaministeri
Vehviläiseltä, että miten kuntien resurssit turvataan.

Sitten toinen huomionarvoinen seikka — kuten sisäministeri hyvin tietää, kun viime
syksynä tämä tilanne oli hyvin laajamittaista: Suomen viranomaisjärjestelmä kyllä koe-
ponnistettiin heti ja perusteellisesti, erityisesti PTR-yhteistyö, siinä oli myös MPR-yhteis-
työ, ja kansalaisjärjestöt olivat aktiivisesti omalla panoksellaan mukana. Kiitos siitä heille.
Ja siitä konkreettisesti oli nähtävissä tämä Tornion järjestelykeskuksen hyvä ja tehokas toi-
minta käytännössä. Haluaisin kysyä sisäministeriltä: onko tästä nyt opittu jotakin uutta,
millä tehostaa näitä välillä vaatimattomiakin resursseja, vaikka toisaalta voidaan todeta,
että resurssit ovat olleet myös hyvät, mutta jos mietitään kuitenkin sisäisen turvallisuuden
alan toimijoita ja heidän toimintaansa jatkossa?

14.32 Antti Rinne sd: Arvoisa puhemies! Inhimillinen sivistysvaltio huolehtii siitä, että
suojelun tarpeessa olevia ihmisiä autetaan kaikissa tilanteissa. Minusta oli hyvin määritel-
ty sisäministeri Orpolta äsken, että inhimillinen, oikeudenmukainen, jämpti kohtelu on kai-
ken perusta turvapaikanhakija- ja kotouttamispolitiikassa.

Tässä uudessa poikkeuksellisessa tilanteessa on tärkeätä, että tilanne pysyy hallinnassa,
aivan kuten kuvasitte äsken tuossa, ministeri Orpo. SDP on tukenut ja tukee sellaista poli-
tiikkaa, jossa tämä ihmisten turvallisuuden tunne ja hallinta pidetään yllä oikeilla toimen-
piteillä ja jämptisti. Me tarvitsemme riittävästi viranomaisresursseja, jotta ihmisten turval-
lisuudentunne pysyy. Maahanmuuttoviranomaisilla täytyy olla riittävästi voimavaroja, po-
liisilla ja rajaviranomaisilla. Hallinto- ja oikeussuojaprosessien pitää toimia kunnolla. Siel-
lä pitää olla riittävästi resursseja, jotta tässä tilanteessa, jossa aitoa suojelua tarvitsevien ih-
misten ja sitten muilla perusteilla — sinänsä ihan hyväksyttävää — paremman elämän toi-
vossa liikkuvien ihmisten välillä täytyy löytää se ero, jotta voidaan auttaa niitä, jotka
aidosti suojelua tarvitsevat.

Me tarvitsemme myös riittävästi pohjoismaista yhteistyötä, ja toivon, että tällä hetkellä
pohjoismaisia ulkoministereitä isännöivä ministeri Soini ottaa myöskin tämän esille, että
me tarvitsemme pohjoismaisia ratkaisuja turvapaikkapolitiikassa ja kotouttamispolitiikas-
sa. Se on erittäin tärkeätä.

Kotouttamisen osalta totean, että tässä minusta hallitus on eniten ehkä epäonnistunut tä-
hän mennessä. Tuolta löytyy oikeastaan aika hyvin yleisiä piirteitä, kun äkkiä selasin läpi
8



Pöytäkirjan asiakohta PTK 47/2016 vp
tätä teidän kotouttamispaperianne, ja toivon, että käytte läpi sen SDP:n vaihtoehdon, 156
tai 160 toimenpidekokonaisuutta. Sieltä löytyy varmasti hallitukselle eväitä.

Arvoisa puhemies! Totean, että on todella tärkeätä, että tämmöisissä asioissa, turvapai-
kanhakijan kotouttamistilanteissa, löydetään kansallista yhteisymmärrystä. Tämä tulee
olemaan ilmiö, joka vaikuttaa yli vaalikausien, ja tässä suhteessa tuen tuota edustaja Paa-
teron aloitetta siitä, että parlamentaarinen valmistelu tähän tilanteeseen luodaan.

14.35 Lasse Hautala kesk: Arvoisa rouva puhemies! Tämä käyty keskustelu on jo tähän
mennessä osoittanut sen, että poliittiset puolueet ovat varsin yksimielisiä siitä linjasta, mitä
turvapaikka- ja kotouttamispolitiikassa on kuluneen vuoden aikana harjoitettu. On tietysti
pieniä näkemyseroja, mutta päälinja on ollut hallituksen toimia tukeva.

Kuten kaikki tiedämme, viime vuonna lähes kymmenkertaistui turvapaikanhakijoiden
määrä, ja hallitus on esimerkillisesti tehnyt kansainvälistä yhteistyötä myös tämän asian
osalta. Mutta niiden osalta, jotka Suomeen ovat tulleet, on tietysti päivänselvää, että mei-
dän on edellytettävä sitä, että ne ihmiset, jotka tänne tulevat, elävät täällä Suomen lakien
mukaisesti, ja nämä tasa-arvokysymykset ovat yksi keskeisimpiä asioita tässä.

Sisäisen turvallisuuden osalta on eri puolilla maata ollut vuoden mittaan erilaisia lieveil-
miöitä, mikä on tietysti kansalaisten pelkoja lisännyt. Poliisi, suojelupoliisi ja Rajavartios-
to ovat kaikki venyneet äärimmilleen torjuessaan näitä lieveilmiöitä, ja täytyy antaa kiitos
heille siitä työstä, mitä he ovat tehneet. Ne voimavarat, mitä heillä on ollut käytettävissä,
eivät ole lisääntyneet siinä määrin kuin heidän työtehtävänsä ovat lisääntyneet, ja tähän
meidän on jatkossa kiinnitettävä myöskin suurta huomiota.

Tämä kotouttaminen tulee olemaan pitkä prosessi, ja siinä tarvitaan niin kuntien kuin eri
järjestöjenkin hyvää yhteistyötä, ja kotouttamispolitiikkaa tulee saada tehokkaammaksi, ja
uskon, että se tulee tehokkaammaksi, kun kokemukset myöskin eri kunnissa, kaupungeis-
sa ja järjestöissä tulevat lisääntymään. (Puhemies koputtaa) Sen pitää olla keskeisenä ta-
voitteena, että nämä kotoutettavat ihmiset saavat työtä mahdollisimman nopeasti.

14.37 Ville Niinistö vihr: Arvoisa puhemies! Todellinen hätä on niillä ihmisillä, jotka pa-
kenevat sotaa, vainoa, kidutusta, kärsimystä, niillä naisilla ja lapsilla, jotka ovat tuolla mu-
taisilla pelloilla rajattuna, aidattuna Euroopan rajojen ulkopuolelle tai Kreikassa olosuh-
teissa, joista eivät pääse eteenpäin. Eurooppa ei voi nyt rakentaa raja-aitoja niin, että hä-
dänalaisia ihmisiä ei autettaisi. Meillä ei ole hätää — heillä on hätä.

Historia aina arvioi näitä asioita maltilla kauempaa. Itse olen historioitsija. Kun mietin
sitä, miten kriisitilanteita arvioidaan pari vuosikymmentä myöhemmin, niin yleensä kun-
nioitetaan niitä, jotka ovat maltilla puolustaneet yhteiskunnan arvoja ja oikeusvaltiota. Eli
nyt ei ole hetki lähteä leikkaamaan ihmisarvosta ja ihmisoikeuksien kunnioittamisesta,
myöskään silloin, kun on kysymys turvapaikanhakijoiden oikeuksista ja aidosti hädän-
alaisten ihmisten oikeuksista.

Valitettavasti tämä hallitus on monien muiden Euroopan maiden hallitusten kanssa ollut
vähän sellaisessa kilpailussa, että kuka rajoittaa oikeuksia eniten ja yrittää siirtää vastuuta
ihmisoikeuksien kunnioittamisesta toisille. Tämä kilpailu pitäisi lopettaa ja luoda euroop-
palaiset yhteiset pelisäännöt, jotka kunnioittavat kansainvälisiä pakolaissopimuksia ja näi-
den aidosti hädänalaisten ihmisten oikeuksia.

Selkeästi pakolaiskiintiötä tulisi nostaa niille, jotka näillä pakolaisleireillä ovat oikeasti
hädässä, erityisesti naisille ja lapsille. Pitäisi löytyä EU:n laajuinen pysyvä kiintiöjärjestel-
9



Pöytäkirjan asiakohta PTK 47/2016 vp
mä, jotta voidaan eri kriisitilanteissa reagoida nopeasti eikä sählätä, ja sitten pitäisi Suo-
messa myös kunnioittaa esimerkiksi niitten lasten oikeuksia, jotka alaikäisinä täältä saavat
turvapaikan. Nyt te olette, ministeri Orpo, asettamassa jopa 4 000 euron tulorajan näille
lapsille heidän vanhempiensa saamiseksi Suomeen. Elikkä nyt pitää kyllä varmistaa, että ei
tehdä sellaista lainsäädäntöä, jossa rajoitetaan niiden ihmisten oikeuksia, jotka ovat Suo-
meen jäämässä, koska kotoutumisessa perheenyhdistäminen on tärkeää ja myös lasten oi-
keuksien turvaaminen on tärkeää. Koko EU-tasolla tarvitaan yhteisiä ihmisoikeuksia kun-
nioittavia ratkaisuja. Suomen pitää olla historian oikealla puolella.

14.39 Sampo Terho ps: Arvoisa puhemies! Viime vuoden kriisi oli todella opettavainen
koko Euroopalle. Opin ainakin seuraavia asioita. 

Ensimmäiseksi, järjestäytynyt rikollisuus hyötyy hallitsemattomasta maahanmuutosta
ja tekee siitä miljardibisnestä, jos asiaan ei puututa.

Toiseksi, nykyistä turvapaikkajärjestelmää käytetään laajamittaisesti väärin. Tuhannet
turvapaikanhakijat pelkästään Suomessa ovat jo lähteneet vapaaehtoisesti, koska olot tai
etuudet eivät miellyttäneetkään tai vastanneet niitä odotuksia, joita erilaiset matkanmyyjät
ovat heille taas uskotelleet.

Kolmanneksi, vastaanottavan yhteiskunnan kantokyky on huomioitava tai lopputulos on
katastrofi. Joudutaan kestämättömään tilanteeseen, jonka esimerkiksi erittäin vastuulliset
humanitaarisen maahanmuuton vastaanottajamaat, kuten Saksa ja Ruotsi, ovat jo toden-
neet.

Neljänneksi, olemme samoin oppineet, että tarvitaan EU:n yhteiset pelisäännöt, mutta
jos ne pelisäännöt ovat toimimattomat, niin silloin niitä ei noudateta.

Arvoisa puhemies! Ratkaisuja etsitään tällä hetkellä kuumeisesti, ja tämä viime vuonna
koettu tilanne ei saa toistua. On mahdoton ajatus, että enää sadattuhannet ihmiset saman-
aikaisesti kulkisivat hallitsemattomasti läpi EU:n, ja vielä monien turvallisten maiden läpi,
ja etsivät ikään kuin itseohjautuvasti itselleen mieluisinta asuinpaikkaa. Meidän on löydet-
tävä ne keinot, millä tämä tilanne saadaan koko Euroopan mittakaavassa hallintaan. Suomi
on tehnyt oman osansa vastuullisesti noudattaen EU:n sääntöjä ja samaan aikaan, siinä
määrin kuin kansallinen liikkumavara antaa myöten, tehnyt kaiken mahdollisen sen eteen,
että tilanne saadaan haltuun ja että vetovoimatekijät Suomen kohdalta poistuvat.

Jos katsotaan pidemmälle tulevaisuuteen, niin meidän on löydettävä se ratkaisu, jossa
näitä vanhentuneita kansainvälisiä ja EU-säädöksiä uusitaan siten, että tällaiset vaellukset
pysähtyvät jo ennen Eurooppaa ja että turvapaikkajärjestelmä muuttuu kohti kiintiöpako-
laisjärjestelmää siinä suhteessa, että apua saavat valitaan jo EU:n ulkopuolelta ja he ovat
todella niitä, jotka apua tarvitsevat.

14.41 Hanna Sarkkinen vas: Arvoisa puhemies! Kotoutumiskysymykset ovat erittäin
ajankohtaisia nyt, kun Suomeen on viime vuonna tullut enemmän turvapaikanhakijoita
kuin aiemmin ja muutoinkin maahanmuutto on viime vuosikymmeninä lisääntynyt. Ko-
toutumisen onnistuminen on aivan olennainen kysymys näiden maahan muuttaneiden ih-
misten mutta myös koko yhteiskunnan ja kansantalouden kannalta. Ikääntyvässä Suomes-
sa maahanmuutto on myös mahdollisuus, se täytyy muistaa.

Ei ole kuitenkaan kysymys vain siitä, että maahanmuuttajat kotoutuvat Suomeen, vaan
myös siitä, että me niin sanotusti kantasuomalaiset kotoudumme ja sopeudumme muuttu-
neeseen tilanteeseen ja lisääntyneeseen maahanmuuttoon. En tarkoita sitä, että kantasuo-
10



Pöytäkirjan asiakohta PTK 47/2016 vp
malaisten pitäisi muuttaa omia tapojaan tai lakejaan, vaan sitä, että pitäisi oppia hyväksy-
mään erilaisuutta ja erinäköisiä ihmisiä ja murtaen puhuttua suomea. Jos maahanmuuttajia
karsastetaan tai jos heidät ulossuljetaan sosiaalisesta elämästä ja työelämästä ja jos heitä
syrjitään, niin miten he voivat ikinä kotoutua ja sopeutua osaksi yhteiskuntaa. Meidän olisi
laajennettava käsitystä suomalaisuudesta niin, että myös muu kuin vaaleatukkainen Virta-
nen voi olla suomalainen ja täysipainoinen yhteiskunnan jäsen.

Arvoisa puhemies! Asuntopolitiikalla on paljon merkitystä kotoutumisen kannalta. Mei-
dän on vältettävä se, että asuinalueet eriytyvät sosiaalisesti ja etnisesti. Maapolitiikalla,
kaavoituksella, asuntopolitiikalla ja sosiaalipolitiikalla on luotava monimuotoisia asuin-
alueita, jotta köyhät ihmiset ja maahanmuuttajat eivät eriydy omille erillisille alueilleen.
On tärkeää, että erilaiset ihmiset kohtaavat toisiaan arjessa ja asuinalueella, ja on vältettä-
vä kehitystä, jossa yhteiskunta segregoituu rikkaiden ja köyhien alueisiin. Tämä on erittäin
tärkeää koko yhteiskunnan koheesion ja kotoutumisen kannalta.

14.43 Anne-Mari Virolainen kok: Arvoisa rouva puhemies! Tänään julkistettu hallituk-
sen kotouttamista koskeva toimenpideohjelma on erittäin kokonaisvaltainen ja vaikuttaa
myös hyvin toteuttamiskelpoiselta, kun nopealla lukemalla löysin siitä yli 50 erilaista toi-
menpidettä.

Täällä on jo viitattu kokemuksiin muista Pohjoismaista ja vaadittu tiiviimpää yhteistyö-
tä. On varmasti aivan perusteltua tehdä tiivistä pohjoismaista yhteistyötä. Otan esimerkki-
nä Norjan, jossa on jo 10 vuoden kokemus integrointivirastosta. Tietysti Norjan korvauk-
set kunnille ovat huomattavasti runsaskätisemmät kuin mihin me Suomessa pystymme,
mutta tulokset siitä ovat olleet OECD-tasolla melko hyviäkin. Esimerkiksi kaksivuotiseen
ohjelmaan osallistuneista turvapaikanhakijoista 60 prosenttia on kahden vuoden jälkeen
pysyvässä työsuhteessa tai opiskelupaikassa.

On aivan selvää, että kuntien välillä on eroja, mutta Norjan mallin mukaisesti löytyy nel-
jä yhteistä tekijää: toiminnassa huomioidaan pakolaisten yksilölliset tarpeet, integrointi-
työn seuranta on ollut tiivistä, toiminta on ollut työllistämiskeskeistä ja toiminta on ohjan-
nut koulutus- tai työmahdollisuuksiin, joissa maahanmuuttaja joutuu käyttämään norjan
kieltä. Tässä toimenpideohjelmassa kielten oppiminen on melko keskeisessä roolissa, ja
kysyisinkin ministeri Grahn-Laasoselta, miten me pystymme eri koulutusasteilla vahvista-
maan käytännön kielitaidon oppimista eikä vain sitä, että meidän turvapaikanhakijamme
oppivat kieliopin yksittäiset kommervenkit. 

14.45 Anders Adlercreutz r: Värderade talman! Edustaja Eerola syytti edellistä hallitus-
ta pakolaiskriisistä, Syyrian kriisistä, Irakin levottomuuksista, Somalian tilanteesta. Siinä
taisi olla aika aikaansaava hallitus kuitenkin. (Naurua) Hän kehui myös sitä, että hallitus on
perussuomalaisten linjoilla. Nuivasta manifestista on tullut hallituksen linja. Näin se maa-
ilma muuttuu. (Vasemmalta: Näin se muuttuu!) Eivät olisi keskustan äänestäjät ajatelleet,
että alkiolaisuus kääntyy näin mutkalle, tai kokoomuksenkaan äänestäjät vielä kuusi kuu-
kautta sitten ajatelleet, että kokoomuksen arvot taipuvat moiseen. Mutta niin ne vain taipu-
vat.

Aloituspuheenvuorossa ylpeiltiin sillä, että humanitaarisen suojelun mahdollisuus pois-
tuu. Suomi ylpeilee sillä, että humanitaarisen suojelun oikeus poistuu. Onko se todella yl-
peyden aihe? Onko näin?
11



Pöytäkirjan asiakohta PTK 47/2016 vp
Kaikki toimenpiteet ovat suuntautuneet niin sanottujen vetovoimatekijöiden vähentämi-
seen. Kotouttamista on vaikeutettu tekemällä turvapaikkapäätökset määräaikaisiksi, per-
heenyhdistämisestä tehdään liki mahdotonta. Ei tämä ole rakentavaa politiikkaa millään
mittarilla. Kaikki huomio tulisi kiinnittää kotouttamiseen, koska tilanne ei perustavalla ta-
solla ole muuttunut. Suomi tarvitsee maahanmuuttoa. Mutta näyttää siltä, että kotouttami-
nen ei kauheasti kiinnosta hallitusta. Kun aikaisemmin kysyin hallitukselta kantaa työsken-
telyn ja työllistämisen esteiden poistamiseen, niin vastaus oli, sanoisinko, nuiva. Jos täällä
työllistyy, niin se on vetovoimatekijä, se houkuttelee tänne lisää maahanmuuttajia. (Puhe-
mies koputtaa) Tämä on kestämätön linja. Työllistymistä tulisi helpottaa, ja se on meille
kaikille eduksi, (Puhemies: Aika on täynnä!) ja siihen toivoisin nytten fokusta hallituksel-
ta.

Puhemies Maria Lohela: Pian siirrytään debattiin, mutta nyt edustaja Essayah.

14.48 Sari Essayah kd: Arvoisa rouva puhemies! Kristillisdemokraatit ovat johdonmu-
kaisesti koko tämän maahanmuuttokriisin ajan korostaneet sitä, että meidän tulisi ennen
kaikkea kiintiöpakolaisjärjestelmän kautta auttaa varmuudella haavoittuvassa asemassa
olevia ihmisiä suoraan pakolaisleireiltä suomalaisiin kuntiin ja sitä kautta päästä aloitta-
maan kotouttamistoimenpiteet mahdollisimman nopeasti. Siinä mielessä hallitus on EU-
politiikassa EU-pöydissä epäonnistunut, että lähti mukaan tähän sisäisten siirtojen järjes-
telmään, joka on sitten osoittautunut vielä kaiken lisäksi toimimattomaksi.

Tänään on julkaistu kuuden kohdan kotoutusohjelma, jossa erityisesti huomio kiinnit-
tyy kahteen kohtaan: aikuisten perusopetuksen uudistaminen ja myöskin maahanmuuttaja-
perheiden kokonaisvaltainen kotouttaminen. Nämä molemmat ovat äärimmäisen tärkeitä,
ja toivon, että erityisesti maahanmuuttajanaisten asema tätä kautta myöskin paranee.

Meillä suomalaisessa järjestelmässä on se ongelma, että pienten lasten kanssa kotona
olevan maahanmuuttajanaisen kielitaito ei pääse kehittymään. Hän on aika usein siinä vaa-
rassa, että hänellä ei ole mahdollisuuksia päästä puuttuvan koulutuksen takia edes myö-
hemmin työelämään, ja kuitenkin hänen roolinsa muun muassa vaikkapa lasten apuna kou-
lunkäynnissä olisi äärimmäisen keskeinen. Olisinkin halunnut kysyä Grahn-Laasoselta si-
tä, onko ajateltu, millä tavalla tätä perusopetusta voitaisiin tehostaa. Voisivatko suomalai-
set kansanopistot tai kansalaisopistot, nimenomaan vapaan sivistystyön oppilaitokset, olla
apuna tässä peruskoulutuksen järjestämisessä? Ja miten muutoin voitaisiin varmistaa, että
pienten lasten kanssa kotona olevien maahanmuuttajanaisten kielikoulutus saadaan toimi-
maan? Tänä päivänä he aika usein ovat (Puhemies koputtaa) kotona ilman, että oppivat
edes alkeita suomen kielestä.

Puhemies Maria Lohela: Ministeri Orpo, 2 minuuttia siitä paikaltaan.

14.50 Sisäministeri Petteri Orpo: Arvoisa rouva puhemies! Kiitos rakentavista puheen-
vuoroista, joita suurin osa oli, ja sitten oli pari vähemmän rakentavaa.

Vaan oli niin, että viime syksynä Suomi oli sellaisen tilanteen edessä, että meidän yh-
teiskuntamme kestävyys oli koetuksella. Ja kun eurooppalaiset maat ja naapurimaamme,
jopa Ruotsi, toimivat tiukentamalla omia turvapaikkajärjestelmiään, meidän oli toimittava
samalla tavalla. Me jouduimme punnitsemaan humanismin ja pragmatismin välillä, ja kos-
ka meidän järjestelmämme ja sen kestävyys oli koetuksella, me jouduimme valitsemaan
12



Pöytäkirjan asiakohta PTK 47/2016 vp
sen tiukentamisen linjan. Nyt meillä tilanne on hallinnassa, mutta kuitenkin Suomeen on
tullut ja tuli reilusti yli 30 000 turvapaikanhakijaa. Heidän auttamisensa, heidän asiansa kä-
sittely on nyt oleellista, ja siksi meillä täytyy olla tämä kokonaistilanne hallinnassa, siksi
puolustaa edelleen paikkaansa se, että me teemme niitä ikäviäkin päätöksiä ja tiukennam-
me meidän järjestelmäämme.

Mitä taas tulee kiintiöpakolaisten ottamiseen: kyllä, olen ehdottomasti samaa mieltä, sii-
hen politiikkaan meidän pitää tähdätä, mutta niin kauan kuin maahan tullaan hallitsemat-
tomasti ja Eurooppaan tullaan hallitsemattomasti, me emme pääse siihen tilanteeseen. Sik-
si meidän täytyy saada järjestelmä hallintaan.

Siinä sitten taas se keskeinen elementti on Euroopan unioni. Euroopan unionin lainsää-
däntö määrittelee hyvin pitkälle sen, mikä on se ympäristö, jossa Suomi toimii, millainen
paine meidän rajoillamme on ja miten turvapaikkajärjestelmä ja sen päätöksentekoproses-
sit toimivat, miten eurooppalainen rajavalvonta toimii, miten palautuspolitiikka toimii,
kuinka tehokkaasti otetaan kiinni kolmansissa maissa oleviin kriiseihin ja pakolaisuuden
ongelmiin. Eurooppalainen lainsäädäntö ja turvapaikkajärjestelmä ei toimi tällä hetkellä,
siksi sitä uudistetaan. Sen uudistaminen on Suomen etu, ja meidän on oltava siinä aktiivi-
sesti mukana. Sen uudistuksen tarkoitus on saada järjestelmä toimimaan, jotta voimme
keskittyä niihin ihmisiin, jotka ovat sen suurimman avun tarpeessa ja jotta voimme kehit-
tää laillisia ja turvallisia maahantuloväyliä Eurooppaan.

Puhemies Maria Lohela: Sitten ministeri Lindström, 2 minuuttia.

14.52 Oikeus- ja työministeri Jari Lindström: Arvoisa rouva puhemies! Jos nyt lähtisi
tästä vähemmän mairittelevasta puheenvuorosta, jonka edustaja Adlercreutz käytti. Kun
hän sanoi, että kotouttaminen ei kiinnosta hallitusta, niin kyllä ihmettelen tämmöisiä pu-
heita. Juuri  tänään  on tiedotettu, on tehty niska limassa töitä, on panostettu siihen, että
TEMin puolella siihen aikaisempaan verrattuna, jolloin kotouttaminen oli luokkaa muuta-
ma tuhat, nämä määrät ovat nyt kymmenkertaistuneet, 12-kertaistuneet, ja me olemme
myös sinne panostaneet lisää henkilökuntaa ja lisää tekemistä ja osaamista. Että ihmette-
len tämmöisiä.

Nämä toimenpideohjelmat, mitä edustaja Rinne esitteli, SDP:n ohjelma: erittäin hyvä,
että näitä ideoita tulee, tässäkin asiassa. Hallituksella on näitä ohjelmia ja toimenpiteitä. Ei-
hän toimenpiteitten määrä sinällään mitään ratkaise vaan se, että niissä on järkeä ja ne pan-
naan käytäntöön. Mutta tämmöiset, että kotouttaminen ei muka kiinnosta — se on höpön-
pöpön-puhetta. (Eva Biaudet: Tarvitaan nyt tekoja!)

Työllistyminen: te sanoitte, että työllistyminen olisi jotenkin... kokisin, otin tämän vä-
hän itseeni, että tämä olisi joku vetovoimatekijä. Minä teen kaikkeni, että joka ikinen näis-
tä työllistyisi, koska sitä kautta he rupeavat maksamaan veroja tähän yhteiskuntaan ja ovat
osa tätä yhteiskuntaa, eikä niin päin, että me rupeamme maksamaan heitä. Tämä hallituk-
sen politiikka on sitä, että me emme opeta ihmisiä sosiaaliturvalle vaan työn tekemiseen.
(Ben Zyskowicz: Kokoomuksen työlinjalle! — Välihuutoja) — Kyllä. Tällä lailla toimi-
taan.

No, sitten edustaja Arhinmäki: Onneksi hallituksessa on puolueita, jotka etsivät ratkai-
suja eivätkä vain ongelmia. Perussuomalaiset on yksi puolue tässä hallituksessa, joka etsii
myös ratkaisuja. Me teemme yhdessä näitä asioita. Tänäänkin oli joka ikinen hallituksen
puolue edustettuna, kun me kotouttamisohjelmaa tuossa esittelimme. Perussuomalaiset on
13



Pöytäkirjan asiakohta PTK 47/2016 vp
osa tätä. Tämä turvapaikkapoliittinen ohjelma on hallituksen yhdessä laatima, yhdessä hy-
väksymä.

Oikeastaan kauniiksi lopuksi vihapuheeseen, edustaja Alanko-Kahiluoto: (Puhemies
koputtaa) myös minä olen ollut seminaarissa puhumassa vihapuhetta vastaan.

Puhemies Maria Lohela: Nyt siirrytään debattiin.

14.54 Arto Satonen kok (vastauspuheenvuoro): Arvoisa puhemies! On erittäin tärkeää,
että tämä pragmaattinen mutta inhimillinen linja on se tie, jolla Suomi tätä asiaa hoitaa, ja
meidän on tehtävä se yhdessä muiden Pohjoismaiden kanssa. Ja ihan riippumatta siitä,
minkä värinen hallitus missäkin Pohjoismaassa tällä hetkellä on, nämä linjaukset ovat ol-
leet hyvin samankaltaisia. Tämä ikään kuin viestinä RKP:n ja vihreiden suuntaan.

Sosialidemokraatteja ja varsinkin puolueen valtavirtaa haluan kiittää siitä, että te olette
nähneet tämän yhteisen tilan (Eva Biaudet’n välihuuto) tässä asiassa, miten tämä pitää hoi-
taa.

Mutta tämä meidän linjamme on myös inhimillinen, koska jokainen henkilö käsitellään
erikseen ja hänen kohdallaan arvioidaan, onko oikeus jäädä Suomeen, onko tarvetta suo-
jaan, ja sitten integroitumista edistetään, jos on tarvetta. Ja aivan kuten ministeri Orpo tääl-
lä aiemmin sanoi, on tärkeää myös se, että palautusjärjestelmä toimii niitten osalta, joilla ei
ole oikeutta jäädä Suomeen. Se on juuri se idea, että jokainen henkilökohtaisesti arvioi-
daan.

14.55 Mikko Kärnä kesk (vastauspuheenvuoro): Arvoisa rouva puhemies! Aivan aluksi
on kyllä kiitettävä hallitusta näistä määrätietoisista toimista, joilla tämä erittäin vaikea ti-
lanne on nyt otettu hallintaan. Näen itse niin, että kotouttamispolitiikan osalta meidän tu-
lee nostaa johtotähdeksemme se, mitä Suomi loppujen lopuksi on, ja sitoa siihen sanonta
"Maassa maan tavalla". Tämä Suomen valtio on täysivaltainen demokratiaan, tasa-arvoon
ja yhdenvertaisuuteen nojaava tasavalta, jossa on huomioitava aina se, että me kaikki ih-
miset olemme samanarvoisia. Ja kaikki sellaiset vaikutteet, jotka tätä horjuttavat, on mää-
rätietoisesti torjuttava, tulevat ne sitten äärivasemmiston, äärioikeiston tai radikaalin isla-
min saarnaajien taholta. Kaikki tällaiset vaikutteet, jotka tätä horjuttavat, on torjuttava.

Edustajille Adlercreutz ja Niinistö haluaisin todeta, että kyllä minä kannatan — ja us-
kon, että kaikki tässä salissa kannattavat — hädänalaisten auttamista. Mutta te ette nyt tun-
nu tunnustavan sitä tosiseikkaa, että kaikki maahan saapuneet turvapaikanhakijat eivät to-
della ole hädänalaisia.

14.56 Leena Meri ps (vastauspuheenvuoro): Arvoisa rouva puhemies! Näin kansainväli-
senä lehdistönvapaus- ja sananvapauspäivänä haluisin muistuttaa, mikä tilanne oli reilu
vuosi sitten. Tuossa edustaja Eerolakin kertoi tästä perussuomalaisten maahanmuutto-oh-
jelmasta. Oikeustieteilijät sitä arvostelivat rasistiseksi ja hyvin kummalliseksi — joka ta-
pauksessa peruslähtökohdiltaan rasistiseksi. Siellä oli näitä hajasijoitusasioita, perheenyh-
distämistä, ghettoutumista, paperittomien terveydenhuoltoa ja kustannusten selvittämistä
maahanmuutosta. Näitä toimenpiteitä on nyt hallitus vienyt eteenpäin, ja nyt nämä puheet
ovat muuttuneet.

Kiitän siitä, että ihmiset ovat alkaneet puhua tästä asiasta. Tästä saa nykyisin puhua. Pi-
dän erittäin tärkeänä sitä, että asioista puhutaan asiallisesti eikä mitään vihapuheita puhuta.
14



Pöytäkirjan asiakohta PTK 47/2016 vp
Kiitän kaikkia siitä — en olisi uskonut tätä päivää — että eduskunnassa puhutaan tästä ihan
keskustelualoitteena näin avoimesti. Kiitos siitä.

14.57 Nasima Razmyar sd (vastauspuheenvuoro): Arvoisa rouva puhemies! Viime syk-
synä käytiin toinen keskustelualoite, ja se oli vihapuheesta ja rasismista. Silloin tämä edus-
kunta oli hyvin yksimielinen ja hyvin empaattinen. Jotain on kuitenkin tapahtunut, ja tä-
nään ääni kellossa on hieman toinen. Edustaja Eerola osoitti sen kyllä vallan mainiosti
omassa avauspuheenvuorossaan.

Suomi ei voi sulkeutua, tänne tulee ihmisiä. Tänne tulee myös tulevaisuudessa ihmisiä.
On täysin totta, että kotoutuminen on nyt ensisijaista. Itse annan arvostusta tälle teidän toi-
menpideohjelmallenne, jonka olette tänään julkaisseet, mutta valitettavasti siitäkin jälleen
kerran rahat puuttuvat, kuten valitettavasti monesta muustakin hallituksen hyvästä esityk-
sestä. Toisaalta ette voi puhua kotoutumisesta, jos samaan aikaan heikennätte radikaalisti
esimerkiksi perheenyhdistämistä.

Suomi on hieno maa. Minä olen ylpeä Suomesta ja siitä, että minä olen saanut asua tääl-
lä näin. Ehkä pitää tulla kaukaa, jotta ymmärtää, miten vahvat tämän maan hartiat ovat. Me
pystymme paljon parempaan kuin mitä te tällä hetkellä osoitatte siellä hallituksen päässä.

14.59 Juho Eerola ps (vastauspuheenvuoro): Arvoisa rouva puhemies! Edustaja Adlerc-
reutzille, Razmyarille ja muutamalle muullekin sellaiselle, jotka kritisoivat näitten per-
heenyhdistämiskiristysten heikentävän kotouttamista: Kotouttaminenhan on ollut huonoa
aiemmin, kun perheenyhdistäminen on ollut helppoa. Eli kotouttaminen on ollut huonoa
aiemmin, kun tämä perheenyhdistäminen on ollut helpompaa. Kun esimerkiksi Tanska ki-
risti omia käytäntöjään, niin pienentyivät maahanmuuttajien ja kantatanskalaisten väliset
tuloerot ja maahanmuuttajien työllistyminen parani. Eli tämä kotoutuminen paranee, kun
näitä kriteerejä kiristetään.

Isoin osa tänne tulleista turvapaikanhakijoista ei saa turvapaikkaa, ei ole ainakaan aikai-
semmin saanut, toisin kuin edustaja Arhinmäki väitti, mutta isoin osa heistä kyllä on ollut
perheettömiä nuoria miehiä. Eli mitä he siis yhdistävät, jos saavat tämän oleskeluluvan?
Eivät varmaan alkuun mitään, mutta sitten he ovat kyllä vahvoilla näillä lähtömaittensa
avioliittomarkkinoilla, (Puhemies koputtaa) eli vaimokauppaa, eräänlaista ihmiskauppaa
sekin.

15.00 Riitta Myller sd (vastauspuheenvuoro): Arvoisa puhemies! En tiedä, mihin tutki-
mustulokseen edellinen puheenvuoro perustui. Moneltakin osin siihen voi laittaa tosi isoja
kysymysmerkkejä.

Mutta sen sijaan haluan tukea sitä, mitä edustaja Virolainen aikaisemmin tuossa sanoi
siitä, mitä oppia oli Norjasta saatu, eli sitä, että työn kautta sosiaalistutaan, opitaan kieli ja
ammatti siinä samalla. Se on varmasti sellainen malli, joka on erittäin hyvä ja toimiva. Ja
haluan nyt kertoa, että Pohjois-Karjalassa Kontiolahden kunnassa vastaanottokeskuksessa
on tehty tätä työtä. Nyt olisi vain tärkeää se, että hallituksella riittäisi nyt ohjata sinne voi-
mavaroja tukemaan tätä työtä, koska siellä pitäisi aika nopeasti päästä puheista tekoihin,
koska tiedätte hyvin, että nämä tilanteet muuttuvat hyvin äkkiä ja silloin, kun ihminen saa
sen päätöksen, että voi jäädä tänne, (Puhemies koputtaa) näiden toimenpiteiden pitää olla
valmiina.
15



Pöytäkirjan asiakohta PTK 47/2016 vp
15.01 Johanna Karimäki vihr (vastauspuheenvuoro): Arvoisa puhemies! Kyllä omien
rakkaiden, läheisten, perheen saaminen samaan paikkaan asumaan on yksi tärkeimpiä te-
kijöitä kotoutumisessa. Vaikka hallitus on nyt tehnyt kotouttamisohjelman, niin kyllä kaik-
ki nämä hyvät tavoitteet lyövät poskille, jos ihmisillä ei ole mahdollisuutta saada omaa per-
hettään ja rakastaan Suomeen.

EU:n ideahan on se, että ei koskaan enää sotaa, rauhan aate ja yhdessä halutaan luoda
yhteistä kasvua. Nyt meillä on Euroopan rajoilla piikkilanka-aitaleirejä, joissa on naisia ja
lapsia keskellä mutaleiriä. Tulee kesä, tulee helle, on vaarana, että hygienian tila on heikko
ja tartuntataudit etenevät. Nyt jo monet auttavat kansalaisjärjestöt ovat lähteneet alueelta,
koska he eivät näe viisaana EU:n ja Turkin välistä, mahdollisesti jopa laitonta, sopimusta.
(Puhemies koputtaa)

Kysyisin, kuinka hallitus huolehtii siitä, että näiden ihmisten ihmisoikeudet turvataan.

15.02 Li Andersson vas (vastauspuheenvuoro): Arvoisa puhemies! On toki hienoa, että
hallitus haluaa panostaa kotouttamiseen, mutta tällaisten ohjelmajulistusten lisäksi toivoi-
sin, että hallitus myös arvioi, miten hallituksen antamat lakiesitykset vaikuttavat kotoutu-
miseen.

Yksi esimerkki on subjektiivisen päivähoito-oikeuden rajaaminen, joka tulee vaikeutta-
maan erityisesti maahanmuuttajanaisten arkielämää. Toinen on tämä hallituksen esitys
perheenyhdistämiskriteerien tiukentamisesta entuudestaan, joka tulee vaikeuttamaan hä-
dässä olevien ihmisten, naisten ja lasten, turvaanpääsyä tänne, minkä lisäksi se myös vai-
keuttaa Suomessa turvapaikan saaneiden ihmisten kotoutumista, kun ei ole enää mahdol-
lista saada niitä omia läheisiä tänne turvaan.

Edustaja Eerolalle myöskin tiedoksi, että Suomeen myös nyt on tullut poikkeuksellisen
paljon yksin tulleita alaikäisiä turvapaikanhakijoita, joita tämä myös koskee.

Arvoisa ministeri Orpo, kuka meistä pystyisi keskittymään rakentamaan uuden arjen,
uuden elämän täysin uudessa maassa, jos joutuu elämään jatkuvalla huolella jatkuvassa
epävarmuudessa siitä, miten... [Puhemies keskeytti puheenvuoron puheajan ylityttyä.]

15.03 Ben Zyskowicz kok (vastauspuheenvuoro): Arvoisa rouva puhemies! Ministeri Or-
pon johdolla hallitus on tehnyt erittäin hyvää politiikkaa siinä vaikeassa ja yllättävässä ti-
lanteessa, mihin Suomi viime vuonna joutui. Suomen maahanmuuttopolitiikka on ollut hu-
maania, inhimillistä ja ihmisoikeuksia kunnioittavaa, ja samalla se on ollut pragmaattista.
Tällä pragmaattisella eli käytännönläheisellä tarkoitan sitä, että meidän on ollut välttämä-
töntä tehdä muutoksia suunnilleen samassa tahdissa meidän järjestelmäämme kuin mui-
den Pohjoismaiden, jotta ei jouduta tilanteeseen, jossa halki koko Euroopan turvapaikan-
hakijat tulisivat nimenomaan Suomeen, koska täällä olosuhteet, edellytykset perheen saa-
miselle, korvaukset ja muut olisivat parempia kuin muualla. Tähän liittyy tämä perheenyh-
distäminen. Tätä tiukennusta on helppo arvostella, koska on totta, että se ei edistä jo tänne
saapuneiden ja saapuvien turvapaikanhakijoiden kotoutumista. Mutta asian toinen puoli on
se, että mikään määrä ei ole kattona, jos Suomi ainoana maana Euroopassa jäisi tässä sel-
västi edullisempaan tilanteeseen kuin muut.

15.04 Ozan Yanar vihr (vastauspuheenvuoro): Arvoisa rouva puhemies! Aika monet
ovat kiittäneet ministeri Orpoa tänään tässä, mutta minä en valitettavasti kuulu siihen jouk-
16



Pöytäkirjan asiakohta PTK 47/2016 vp
koon, ymmärrettävästi. Hallitushan tekee todella epäinhimillistä politiikkaa, enkä todella-
kaan tule kannattamaan tällaista.

No, katsotaan näitä kotouttamisaikeita ja sitä, millaisia toimia hallitus tekee: 
Perheenyhdistämisen rajaaminen — eli jos tienaat saman verran kuin kantasuomalainen

toimittaja, lähihoitaja, kahvila- ja baarityöntekijä, sairaanhoitaja, et saa Suomeen puolisoa-
si etkä kahta lastasi. Kuulitte oikein, aivan käsittämätön tuloraja. 

Lisäksi kahden kerroksen sosiaaliturvan luominen, toisten ihmisten kohteleminen toi-
sen luokan kansalaisina — aivan käsittämätöntä.

Pari sanaa myös perussuomalaisia kohtaan: On käsittämätöntä, että esitätte, että pienet
ihmiset teitä kiinnostaisivat. Hallitusohjelma tehtiin toukokuussa. Olitte valmiita leikkaa-
maan vaikka mitä. Olette leikkaamassa vaikka mitä. Turvapaikkakriisi alkoi vasta heinä-
kuussa. Aivan käsittämätöntä tämäkin.

15.05 Antti Lindtman sd (vastauspuheenvuoro): Arvoisa rouva puhemies! Eurooppaa ra-
vistellut pakolaiskriisi on jatkunut jo lähes vuoden. On hyvä muistaa, että tämän kriisin ta-
kana on tuhansia ja aina vaan tuhansia ihmiskohtaloita. Sen takia meidän pitää noudattaa
vastuullista politiikkaa niin, että pidämme kansainvälisistä sopimuksista kiinni, mutta
myös vastuullisesti siten, että annamme hyvät edellytykset heille, jotka täältä oleskelulu-
van saa. Ennen kaikkea tarvitsemme toimia EU-tasolla mutta myös kansainvälisesti.

Arvoisa puhemies! Nyt se, miten me onnistumme ennen kaikkea kotouttamis- ja myös
tässä turvapaikkapolitiikassa, vaikuttaa todella pitkän aikaa tästä eteenpäin, yli hallituskau-
sien. Olennaista olisi nyt se, että löytäisimme tästä, näin tärkeästä asiasta, mahdollisimman
laajan kansallisen yhteisymmärryksen eikä tätä tilannetta käytettäisi päivän politiikan tar-
peena, ei politiikan millään laidoilla. Edustaja Paateron ja Rinteen esille ottama ajatus sii-
tä, että perustettaisiin turvapaikka- ja kotouttamisohjelman parlamentaarinen työryhmä:
kysyn, edustaja Orpo, käykö se teille.

15.07 Simon Elo ps (vastauspuheenvuoro): Arvoisa puhemies! Edustaja Lindtman sanoi,
ettei pitäisi käyttää minkäänlaisen politiikan välineenä. Kyllä silti täytyy ihmetellä sitä lin-
jaa, mikä sosialidemokraateilla oli vielä Urpilaisen kaudella liittyen turvapaikkapolitiik-
kaan, maahanmuuttoon, ja sitä, mikä nyt sitten on Rinteen kaudella. Aivan, kuten edustaja
Eerola puheessaan totesi, edustajat Rinne ja Lindtman ovat tulleet perussuomalaisten lin-
joille. Hyvä niin, mutta ihmettelen sitä suhtautumista, mikä muulla demariryhmällä on hal-
lituksen turvapaikkapolitiikkaa kohtaan. Tytti Tuppurainen on kutsunut Suomen linjaa
"sulkeutuvaksi pimeyden tyyssijaksi". Edustaja Nasima Razmyar on pitänyt täysin väärä-
nä linjana perheenyhdistämistä, mitä nyt hallitus esittää — täysin ristiriidassa ryhmäpu-
heenjohtaja Antti Lindtmanin kanssa. Mikä on demareiden maahanmuuttopoliittinen lin-
ja? Tämä on jäänyt ihmisiltä ymmärtämättä. Sen voisitte meille kertoa. Onko tässä tällai-
nen Toveri Tuuliviiri, joka menee kulloistenkin tuulien mukaan, kääntyy, mihin suuntaan
sattuu nyt tuuli viemään? Onko demareilla maahanmuuttopoliittista linjaa? (Eduskunnas-
ta: Hyvä kysymys!)

15.08 Tytti Tuppurainen sd (vastauspuheenvuoro): Arvoisa puhemies! Suomi ei saa sul-
keutua, ja kaikkia hädänalaisia tulee auttaa eikä pienituloisia ihmisiä saa asettaa vastak-
kain. Jos te, perussuomalaiset, luotte sen kuvan, että pienituloiset ihmiset kärsivät samaan
17



Pöytäkirjan asiakohta PTK 47/2016 vp
aikaan, kun tänne tulee turvapaikanhakijoita, niin se johtuu siitä talouspolitiikasta, siitä
leikkauspolitiikasta, joita te hallituspuolueena noudatatte.

Mutta, puhemies, Suomen on oltava nyt aktiivinen EU-pöydissä. Nyt ei ole aika katsoa
sisäänpäin. EU:n turvapaikkapolitiikkaa ollaan uudistamassa. Schengen-järjestelmää täy-
tyy suojella, se vaatii fiksua ulkorajapolitiikkaa. Dublin-järjestelmä täytyy uudistaa, se on
myös Suomen etu, koska olemme EU:n ulkorajamaa.

Mutta yksi tärkeimmistä EU-tason uudistuksista olisi luoda turvallisia ja laillisia maa-
hantuloreittejä tänne Eurooppaan. Eräs turvallinen maahantuloreitti olisi, edustaja Elo, ni-
menomaan se perheenyhdistäminen. On tärkeätä huolehtia siitä, että ei enää synny enem-
päänsä uhreja Välimerelle. Se on meidän vastuumme myös tuleville sukupolville. Se on so-
sialidemokraattien maahanmuuttopoliittinen linja.

15.09 Elsi Katainen kesk (vastauspuheenvuoro): Arvoisa puhemies! Pakolaiskriisi ei ole
suorastaan meistä lähtöisin tai meidän syymme, mutta yhdessä meidän täällä olisi ratkaisut
siihen löydettävä, mielellään yli puoluerajojen. Tässä kohtaa ei ole se paikka, jolloin kan-
nattaa rakentaa rakentamalla oppositio—hallitus-välistä linjaa. En hyväksy sitä.

Kotouttamisen onnistuminen voi monella tavalla pitkällä aikavälillä olla meille jopa
kohtalonkysymys meidän yhteiskunnassamme, ja sen takia on oltava mukana niin inhimil-
lisyyttä kuin myöskin realismia. Meidän on välttämätöntä varautua myös siihen, että kesän
edetessä turvapaikanhakijoiden määrä kasvaa, niin kuin kävi viime vuonnakin. Nyt on ai-
van realistisesti pystyttävä varautumaan myös siihen, että maassamme turvallisuuden tun-
ne saattaa myöskin heikentyä aika radikaalisti. Minä kysyisin ministeri Orpolta, miten tä-
hän ollaan varauduttu nyt, kun sisäinen turvallisuus on muutenkin heikommin resursoitu.

15.10 Kari Uotila vas (vastauspuheenvuoro): Arvoisa rouva puhemies! On välttämätöntä
auttaa ja kotouttaa hyvin niitä ihmisiä, jotka ovat Suomeen ja Eurooppaan tulleet. On vält-
tämätöntä auttaa ihmisiä pakolaisleireillä ja siellä lähtöalueilla, kärsiviä ihmisiä, mutta
kestävä ratkaisu tarvitsee globaalilla tasolla muutakin. Euroopassa me emme voi kätkey-
tyä valtamerten taakse, niin kuin Pohjois-Amerikka, kuten Australia, kuten Japani. Mei-
dän on pystyttävä vaikuttamaan siihen, että elintasoerot, köyhyys, ihmisoikeusloukkauk-
set, kriisit lähialueilla, erityisesti Afrikassa, Pohjois-Afrikassa, vähenevät. Se vaatii kan-
sainvälistä yhteistyötä, eurooppalaista ulkosuhdepolitiikkaa, jolla vaikutetaan globaalilla
tasolla, se vaatii hyvää kehityspolitiikkaa. Sen vuoksi kestävä ratkaisu on saatavissa ai-
noastaan sitä kautta, että nämä kriisin juurisyyt poistuvat pitemmällä aikavälillä meidän lä-
hialueiltamme, Euroopan ulkopuolelta.

15.11 Outi Mäkelä kok (vastauspuheenvuoro): Arvoisa rouva puhemies! Suomen linjan
pitää olla sellainen, että turvapaikanhakijoista tulee Suomen rakentajia, ja tämä onnistuu
vain, jos kotoutuminen onnistuu. Tässä mielessä, kun edustaja Adlercreutz esitti tuon pro-
vokatiivisen väitteensä siitä, että kotoutuminen ei kiinnosta hallitusta, niin kysynkin hänel-
tä, oletteko tutustunut tähän hallituksen julkaisemaan kotoutumisen toimenpideohjel-
maan, jossa teidän huoleenne vastataan muun muassa näin, että hyvin onnistunut kotoutu-
minen ja työllistyminen voivat olla mahdollisuuksia vastata Suomen huoltosuhteen haas-
teeseen ja työmarkkinoiden kohtaanto-ongelmiin.

Täällä myös hallitus tiedostaa sen, että kotoutumispolitiikka ei ole aiemmin kaikissa ta-
pauksissa tuottanut toivottuja tuloksia, mutta nyt, kuten ministeritkin ovat täällä toden-
18



Pöytäkirjan asiakohta PTK 47/2016 vp
neet, ohjelmassa jatkossa haetaan uudenlaisia toimintatapoja poikkihallinnollisesta yhteis-
työstä, digitaalisuudesta ja mahdollisimman nopeasta työllistymisestä. (Puhemies koput-
taa) Näillä toimilla varmasti saadaan tuloksia aikaan.

15.12 Anders Adlercreutz r (vastauspuheenvuoro): Värderade talman! Edustaja Kärnä
tässä kysyi, emmekö ymmärrä, että kaikki eivät tarvitse turvaa. Kyllä me osaamme tilasto-
ja lukea: 30—40 prosenttia saa turvapaikan, ja näin se on ollut ja näin tulee varmaan ole-
maan. Uskon, että kaikki saavat hyvän arvion, ja toivon, että niin on jatkossakin.

Ministeri Orpo puhui harmonisoinnin tarpeesta, ja ymmärrän tämän tarpeen. Mutta toi-
von myöskin, että hallitus näkee yleiseurooppalaisten rakenteiden tarpeellisuuden ja seu-
raavan kerran äänestää sen puolesta, että luodaan vaikka pakollinen taakanjakojärjestelmä
Euroopassa, koska se on koko Euroopan etu.

Tästä kotouttamisesta: Jos katsoo sitä maahanmuuttopoliittista ohjelmaa, joka julkais-
tiin vähän ennen joulua, niin ei siinä kyllä paljon puhuttu kotouttamisesta. Uskon, että hal-
lituskin on samaa mieltä. Hyvä, jos se nyt on otettu ohjelmaan.

Ministeri Lindström kysyi tästä vetovoimatekijäkysymyksestä, ja se ei tullut minun
suustani, että vetovoimatekijät yhdistetään työllistämisen helppouteen, vaan se tuli minis-
terin kynästä vastauksena kirjalliseen kysymykseen. (Puhemies koputtaa) Mutta on hyvä,
jos tätä nyt osataan katsoa laajemmin.

15.13 Päivi Räsänen kd (vastauspuheenvuoro): Arvoisa rouva puhemies! Hallituksen tä-
nään julkaisemat kotouttamistoimintasuunnitelmat sisältävät kyllä erittäin hyviä tavoittei-
ta, ja toivon niille menestystä, mutta kyllä tässä suuri huoli on se, että nuo toimenpiteet
edellyttävät resursseja koulutuksessa, työllistämisessä ja kuntien toiminnassa, ja tiedetään,
että resurssit ovat jo entisestään tiukilla ja myöskään kotouttamiseen ei ole suunnattu niin
paljon resursseja kuin mitä meillä on tämä lisäys näiden henkilöiden osalta.

Sitten ministeri Grahn-Laasoselta haluaisin erityisesti kysyä, mitä te aiotte tehdä maa-
hanmuuttajien heikoille oppimistuloksille, koska nämä tulokset ovat kyllä todella hälyttä-
viä. Meillä maahanmuuttajanuorilla on verrattuna kantaväestöön (Puhemies koputtaa) hei-
kommat oppimistulokset kuin missään Euroopan maassa ja erityisesti toisen... [Puhemies
keskeytti puheenvuoron puheajan ylityttyä.]

Puhemies Maria Lohela: Ministeri Grahn-Laasoselle nyt 2 minuuttia.

15.14 Opetus- ja kulttuuriministeri Sanni Grahn-Laasonen: Arvoisa puhemies! Suo-
meen saapuneista turvapaikanhakijoista 84 prosenttia on alle 34-vuotiaita, eli tulijat ovat
nuoria ihmisiä, lapsia tai nuoria aikuisia. Heillä on lähtökohtaisesti siis hyvät mahdollisuu-
det tulla osaksi suomalaista yhteiskuntaa, kouluttautua ja työllistyä, mutta se edellyttää si-
tä, että me onnistumme kotouttamisessa. Siitä syystä tänään hallitus on julkaissut ohjel-
man, joka sisältää runsaasti toimia, joilla yhteistyössä eri ministeriöiden kesken ministerei-
den hyvällä yhteistyöllä rakennamme Suomeen uudenlaista kotouttamisjärjestelmää, no-
peampia, yksilöllisempiä polkuja kuntiin, koulutukseen ja työelämään.

Meillä tähän kokonaisuuteen sisältyy lukuisia toimia nimenomaan minun omalla sekto-
rillani opetus- ja kulttuuriministeriössä. Täällä nousi tärkeitä kysymyksiä esiin. Muun
muassa katson, että opettajat ovat aivan keskeisessä roolissa siinä, että onnistumme maa-
hanmuuttajataustaisten oppilaiden oppimistulosten parantamisessa. Tämä on keskeinen
19



Pöytäkirjan asiakohta PTK 47/2016 vp
teema opettajakoulutuksen uudistumisessa, joka on käynnissä. Aikuisten perusopetus uu-
distetaan tai rakennetaan. Uskon, että koulutussopimusmalli yhdistäisi työntekoa, koulu-
tusta, kielen oppimista. Kotoutumiskoulutuksen ja muun koulutuksen raja-aitoja madalle-
taan ja sitä kautta rakennetaan sujuvampia polkuja. Kulttuuri, liikunta, nuorisotyö, uskon-
tojen välinen vuoropuhelu on huomioitu tässä ohjelmassa. Varhaiskasvatuksella on iso
merkitys, samoin sillä, että otamme koppia kotona olevista maahanmuuttajaäideistä, jotka
usein jäävät näiden toimien ulkopuolelle.

Kun täällä on kiinnitetty huomiota resursseihin, niin hallitus sopi kehysriihen yhteydes-
sä myöskin resursseista, joilla tätä kotouttamista voidaan tehdä. Pelkästään opetuksen ja
kulttuurin puolella olemme lisänneet resursseja muun muassa perusopetuksen valmista-
vaan koulutukseen, kielten opetukseen, aiemmin hankitun osaamisen tunnustamiseen, am-
matillisen koulutuksen aloituspaikkoihin kohdennettuna vastaamaan nimenomaan maa-
hanmuuttajien koulutustarpeisiin, kulttuurin, liikunnan ja nuorisotyön toimenpiteitä. (Pu-
hemies: Ja sitten on aika täynnä!) Eli kyllä me runsaasti tällä hetkellä teemme ja pistämme
paljon energiaa tähän... [Puhemies keskeytti puheenvuoron puheajan ylityttyä.]

Puhemies Maria Lohela: Ministeri Vehviläiselle 2 minuuttia.

15.17 Kunta-  ja  uudistusministeri  Anu Vehviläinen: Arvoisa puhemies! Ensinnäkin
totean, että onnistunut kotouttaminen vaatii aina hyvää yhteistyötä valtion, kuntien, eri yh-
teisöjen, kolmannen sektorin, kaikkien toimijoitten välillä, ja pidän arvokkaana sitä, että
täällä on myös käytetty puheenvuoroja oppositio—hallitusrajojen ylittävästä yhteistyöstä.
Olen iloinen siitä, että sosialidemokraatit ovat oman ohjelmansa julkistaneet, ja aion siihen
myös tutustua, minkälaisia konsteja ja keinoja siellä on.

Täällä on tullut parissa puheenvuorossa esille myös tämä laskennallinen kuntakorvaus-
järjestelmä. Olemme hallituksessa varsin hyvin tietoisia, että kunnat ajattelevat siitä, että
pitäisi nostaa niitä laskennallisia korvauksia. Me tulemme harkitsemaan sitä asiaa. Sehän
oli 1993, kun se aikanaan määriteltiin, ja kaksi kertaa sen jälkeen on nostettu 10 prosentil-
la. Voi olla, että koko järjestelmäkään ei ole ihan toimiva sellaisenaan, mitä se nyt tässä ti-
lanteessa on, niin että meidän pitää katsoa koko järjestelmän toimivuutta.

Mutta sitten vielä haluan ottaa toisen asian eli nämä kuntapaikat. Te tiedätte, että me tar-
vitsemme kaiken kaikkiaan noin 10 000 kuntapaikkaa nyt tosi nopeasti. Meillä on noin
2 500, tarvitsemme 7 000—8 000 kappaletta lisää, ja se on tosi paljon. Nyt TEM ja ely-
keskukset itse asiassa omien alueittensa kanssa ovat tehneet 134 kunnan kanssa sopimuk-
set. Meillä on yhteensä 297 kuntaa Manner-Suomessa. Se kertoo kyllä, että olisi vielä pal-
jon tehtävää. Tietyllä tavalla haluan myös teihin vedota, kun täällä on paljon kuntapäättä-
jiä läsnä, että kansanedustajat omilla paikkakunnillaan myös pystyisivät vaikuttamaan sii-
hen, että tehtäisiin niitä myönteisiä päätöksiä. Se on juuri niin kuin täällä tuli esille, että el-
lei kuntapaikkoja löydy, niin he, jotka saavat myönteisen päätöksen, jäävät sitten sinne
vastaanottokeskusten sijoituspaikkakunnille.

Puhemies Maria Lohela: Vielä ministeri Orpo, 2 minuuttia.

15.19 Sisäministeri Petteri Orpo: Arvoisa puhemies! Ensin yksi asia tästä perheenyhdis-
tämisestä. Kun puhutaan alaikäisten perheenyhdistämisen oikeudesta, niin silloin haluan
20



Pöytäkirjan asiakohta PTK 47/2016 vp
korostaa sitä, että Migri tekee joka kerta henkilökohtaisen arvion ja arvioi, punnitsee lap-
sen edun.

Sitten ajatus parlamentaarisesta työskentelystä. Minä pidän erittäin tärkeänä sitä, että me
pystymme tässä salissa yli puoluerajojen keskustelemaan näistä asioista, ja myöskin omal-
ta osaltani tulen tutustumaan SDP:n tekemään toimenpideohjelmaan. Mielestäni meidän
pitää jatkaa keskustelua, ja varmasti hallituksen piirissä punnitaan erilaisia vaihtoehtoja
keskustelun syventämiseen. Tämä on asia, jossa meidän pitää löytää yhteisiä polkuja, ei
erottavia polkuja.

Minä haluaisin vielä lyhyesti korostaa sitä, kuinka tärkeää tämä eurooppalaisen turva-
paikka- ja maahanmuuttopolitiikan uudistamisprosessi on. Täällä viitattiin muun muassa
alussa puheenvuorossa presidentti Niinistön puheeseen. Hänhän sanoi, että ne, missä muu-
tokset tulee tehdä, eivät ole ihmisoikeussopimuksissa, jotka ovat kaukana, ja niillä on oma
historiansa ja arvonsa. Kotimainen lainsäädäntö on pitkälle sidottu eurooppalaiseen lain-
säädäntöön, eli se on eurooppalainen lainsäädäntöjärjestelmä ja koko prosessit, joihin me
pystymme vaikuttamaan. Nyt komissio on avannut tämän uudistamisen, ja meidän tulee
olla siinä mukana. Siinä määritellään se, mitkä ovat käytänteet rajalla, mitkä ovat prosessit
— pääsemmekö me siihen, että meillä on yhtenäiset kriteerit, jotta ei ole kilpajuoksua ja
niin edelleen. Yksi elementti siellä on kyllä tämä taakanjakokysymys, jossa odotetaan ko-
mission esityksiä, ja katsomme sitten rauhassa, mikä on Suomen ja Suomen hallituksen
kanta. Jonkinlainen taakanjako kriisitilanteessa voisi olla Suomen etu, mutta palataan tä-
hän, kun nähdään komission esityksiä.

Puhemies Maria Lohela: Sitten jatketaan debattia.

15.21 Touko Aalto vihr (vastauspuheenvuoro): Arvoisa rouva puhemies! Käytettyjen pu-
heenvuorojen perusteella tuntuu, että hallituksessa ovat hieman vastakkain nuiva maahan-
muuttovastainen linja ja hieman ratkaisukeskeisempi Petteri Orpon linja. Tämä ei pidä kai-
kilta osin paikkaansa sillä tapaa, että puoluerajat määrittäisivät tämän linjan, vaan annan
kiitoksia esimerkiksi ministeri Lindströmille siitä, että viime vuonna annoitte vahvan peu-
kun vihreiden toimenpiteille maahanmuuttoon liittyvän kotouttamisen edistämiseksi.

Kotouttamisen osalta kaikkein tärkeintä on se nopea prosessi, osaamisen kartoittami-
nen, kielen ja kulttuurin opiskelu ja oma koti ja työ, mutta ennen kaikkea, mikä läpileikkaa
tätä kaikkea, on oikeus perheeseen. Kysyn teiltä, ministeri Orpo: Pidättekö perheen merki-
tystä olennaisena onnistuneelle kotouttamispolitiikalle? Jos pidätte, miten arvioitte halli-
tuksen perheenyhdistämisen lainsäädäntöä suhteessa tähän? Ja ennen kaikkea, jos ihminen
tekee töitä ja maksaa veroja, pitäisikö hänellä olla oikeus Suomessa myös perheeseen?

15.22 Tiina Elovaara ps (vastauspuheenvuoro): Arvoisa puhemies! Kun nyt on nostettu
tämä perheenyhdistäminen ja perheen merkitys tässä keskiöön, niin haluan vain tuoda tie-
toonne, että hallituksen kotouttamista koskeva toimintasuunnitelma esittää myös hyvin ra-
kentavia ratkaisuja kotouttamiseen. Perussuomalaisten ehdotuksesta alle 15-vuotiaat yk-
sin tulleet turvapaikanhakijalapset sijoitettaisiin jatkossa suomalaisperheisiin laitoshoidon
sijasta, mikä on huomattavasti edullisempi ja inhimillisempi ratkaisu, sillä on tärkeää, että
jokaisella lapsella ja nuorella on jonkinlainen turvaverkko, ja suomalaisessa perheessä hä-
nellä on mahdollisuus oppia kieltä ja sellaisia taitoja, joita integroituminen täällä edellyt-
tää. Toivonkin, että tällaisille toimenpiteille ja tämäntyyppiselle suunnalle, johon suoma-
21



Pöytäkirjan asiakohta PTK 47/2016 vp
lainen lastensuojelu on ylipäätään menossa — siirtymässä laitoshoidosta sijaisperhetoi-
mintaan, jonka on osoitettu olevan hyvin toimiva ratkaisu — (Puhemies: Aika on täynnä!)
saisimme koko eduskunnan tuen.

15.23 Mika Kari sd (vastauspuheenvuoro): Arvoisa rouva puhemies! Jotta tämä keskus-
telu turvapaikkakysymyksestä ja kotouttamispolitiikasta olisi asiallista ja ratkaisuihin pyr-
kivää, niin on, edustaja Eerola, syytä pysyä faktoissa. Perheenyhdistämisessä toissijaisen
suojelun saaneiden tulorajat ovat olleet voimassa jo vuodesta 2010 alkaen, ja toivon, että
tämä tietojen vähän väljähkö käyttö ei kerro siitä, että perussuomalaiset yrittävät tehdä po-
litiikkaa, vaan yrittävät ratkaista ongelmia.

Me tarvitsemme ratkaisuja, emme syyllisiä. Hallituspuolueet yhdessä vastuullisen oppo-
sition kanssa ovat eduskunnassa käsitelleet kevään aikana useita ulkomaalaislakiin liitty-
viä lakiesityksiä. Kuitenkin nämä lakiesitykset tulevat eduskunnan hallintovaliokuntaan ti-
poittain ja tämmöisen kokonaiskuvan saaminen näissä asioissa on vaikeaa. Näin ollen
tuenkin lämpimästi edustaja Paateron esitystä parlamentaarisen työryhmän perustamises-
ta, jotta saisimme paremman kokonaiskuvan.

15.24 Markku  Pakkanen  kesk  (vastauspuheenvuoro): Arvoisa rouva puhemies! Itse
myös tuen lämpimästi hallituksen vastuullista maahanmuuttopolitiikkaa, ja tässä yhteydes-
sä täytyy antaa kiitos myös edustaja Eerolalle, että tämä keskustelu tuotiin tähän saliin.

Hallitsematon maahanmuutto, niin kuin täällä on alkukeskusteluissa myös tullut esille,
on mielestäni yksi suurimpia ongelmia, ja toivon, että tähän Suomi ja ministeri Orpo siellä
Euroopassa vielä, kun neuvotteluja käydään, tulee puuttumaan. Esitänkin ministerille ky-
symyksen: miksi muun muassa Baltian maat eivät ole mielenkiintoinen kohde maahan-
muuttajille? Onko teillä mitään arvioita tästä asiasta? Kaiken kaikkiaan vetovoimatekijät ja
kotouttaminen ovat tärkeä asia, miten tässä maahanmuuttoasiassa edetään, mutta jään
odottamaan ministerin vastausta.

15.25 Timo  Heinonen  kok  (vastauspuheenvuoro): Arvoisa rouva puhemies! Turvapai-
kanhakijatilannetta on hoidettu vaikeassa tilanteessa hyvin, tästä kiitosta hallitukselle.
Meidän on autettava vainottuja ja sodan jalkoihin jääneitä. Tällaisilla määrillä kotouttami-
nen on kuitenkin hyvin vaikeaa, ja työ on paras kotouttaja aikuisille ja koulutus lapsille, ja
siitä pitää hallitukselle antaa kiitosta, että nyt tätä koulutietä avataan nopeammin. 

Entisenä opettajana muistan, miten maahanmuuttajataustaisilla lapsilla tuli koulussa eri-
laisia ongelmia vain sen takia, että he eivät osanneet suomen kielen taitoa ja he eivät pär-
jänneet sen takia opinnoissaan sillä tavalla kuin he muuten olisivat pärjänneet. Itse asiassa,
kun me opetamme näille pienille lapsille, vähän isommillekin, suomen kielen, niin he vie-
vät sen usein myös sinne kotiin ja näin vanhemmatkin oppivat suomen kielen ja he ovat en-
tistä vahvempia sitten työmarkkinoillakin.

15.26 Sanna Marin sd (vastauspuheenvuoro): Arvoisa puhemies! SDP:n linja on selvä:
Hädänalaisia on autettava, turvapaikkaprosessit pitää saada kuntoon, pitää hakea yhteisiä
eurooppalaisia ratkaisuita, kotouttamiseen on panostettava, ja se on hoidettava hyvin. SDP
on myös rakentava puolue. Me tarjoamme yhteistyön kättä hallitukselle tämän kokonai-
suuden osalta. Erityisesti kotouttamispolitiikassa tämä asia on yhteinen, ja meidän oikeasti
pitää yhdessä tähän myös löytää kestäviä ratkaisuita. 
22



Pöytäkirjan asiakohta PTK 47/2016 vp
Mutta tämä tilanne kokonaisuudessaan on kyllä hankala, ja haluaisin nostaa esiin tämän
EU:n ja Turkin välisen pakolaissopimuksen ja sen, että kun nyt sitten pyritään siihen, että
Turkista ei EU-alueelle enää pakolaisia entisessä määrin tulisi, niin samaan aikaan me
emme kuitenkaan saa kääntää katsettamme pois niistä ihmisoikeusongelmista, joita Tur-
kissa on, niistä ongelmista, joita Euroopan raja-alueilla, Turkin alueillakin, on näiden ih-
misten osalta, jotka esimerkiksi pakolaisleireillä ovat. Me emme saa kääntää katsetta pois
(Puhemies koputtaa) näistä isoista inhimillistä kysymyksistä vaan... [Puhemies keskeytti
puheenvuoron puheajan ylityttyä.]

15.27 Laura Huhtasaari ps (vastauspuheenvuoro): Arvoisa puhemies! Edustaja Anders-
sonille tiedoksi, että päivähoitoa saavat edelleen tarpeen mukaan myös maahanmuuttajat.

Edustaja Tuppurainen otti esille, että hädänalaisia on autettava. Hädänalaisia on miljar-
deja, me tarvitsemme realismia. Mitä enemmän on jakajia, sitä vähemmän jaettavaa. On-
kin syytä miettiä, miksi kantaväestö alkaa muuttaa asuinalueilta pois maahanmuuttajien
määrän noustessa.

Vielä lopuksi, arvoisa puhemies: Turvapaikkabisneksellä ei Suomessa saa rahastaa. Sa-
lakuljettajat rahastavat jo nyt turvapaikkabisneksellä.

15.28 Harry Wallin sd (vastauspuheenvuoro): Arvoisa puhemies! Tässä on paljon, laa-
jasti keskusteltu asiasta, mutta jos mennään ihan tämän päivän tilanteeseen, niin edustaja
Paateron esille nostama esikotoutus on äärimmäisen tärkeää. Olen vieraillut Seinäjoella
vastaanottokeskuksessa ja Kauhavalla, ja siellä näkee sen tilanteen hyvin selvästi. Lapsille
järjestetään päivähoitoa ja koulutusta, mutta vanhemmat, isät ja äidit, ovat nyt puoli vuotta
olleet tämän pimeän jakson siellä vastaanottokeskuksessa suurin piirtein tekemättä mi-
tään. Ei ole kielikoulutusta, ja sen takia olisi tärkeätä, että tämä esikotoutus aloitettaisiin.
Olen myöskin vieraillut Kauhavalla, jossa johtaja Peura kertoi, miten siellä on aloitettu
tämä esikotoutus. Siellä on alakoulu, yläkoulu, siellä on järjestetty vanhemmille monen-
laista toimintaa: risusavottaa, auttamista tiloilla. Mutta sitten tuli tällainen tilanne, että siel-
lä oli ravintolan pitäjiä, jotka ovat vuosia pitäneet ravintoloita — eivät voineet valmistaa
ruokaa, koska ei ollut hygieniapassia. Tämän takia ravintolapäivä järjestettiin siellä vas-
taanottotilan ulkopuolella. (Puhemies koputtaa) 

Nyt kysyisin vielä tästä kuntakorvauksesta, että kun se on noin 50 prosenttia (Puhemies:
Aika!) todellisista kuluista... [Puhemies keskeytti puheenvuoron puheajan ylityttyä.]

15.29 Pauli Kiuru kok (vastauspuheenvuoro): Arvoisa rouva puhemies! Valtiovarainva-
liokunnan jaosto sai vierailla Etiopiassa muutama viikko sitten ja tutustuimme pakolaisti-
lanteeseen ja kehitysapuyhteistyöhön. Kuulimme, että Etiopia on vastaanottanut 800 000
pakolaista lähimaistaan Eritreasta, Etelä-Sudanista, Jemenistä ja Somaliasta. Tämä on erit-
täin tärkeätä, ympärillä on maita, jotka ovat romahtamassa, hallinto on puoliksi romahta-
nut tai lähes romahtanut, ja etiopialaiset olivat erittäin kiitollisia siitä kehitysavusta, mitä
ovat Suomesta saaneet, ja ministeri Toivakan työ oli myös siinä esillä.

Kysymys kuuluu, kuinka paljon me kiinnitämme jatkossa tai tulisiko vielä enemmän
kiinnittää huomiota siihen, mikä on turvapaikkatilanne kyseisellä alueella, johon kehitys-
apua suuntaamme. Ja toinen kysymys liittyy perhesuunnitteluun, esimerkiksi Etiopiassa
väkiluku on 9-kertaistumassa 1960-luvulta katsottuna vuoteen 2050.
23



Pöytäkirjan asiakohta PTK 47/2016 vp
15.30 Satu Hassi vihr (vastauspuheenvuoro): Arvoisa puhemies! Voi hyvin olla, että tä-
män sukupolven Anne Frankin päiväkirjan kirjoittaa joku lapsena, lapsipakolaisena Eu-
rooppaan pyrkivä ihminen.

Se, miten vastaamme siihen inhimilliseen hätään, jonka Euroopan lähialueilla käydyt
sodat ovat aiheuttaneet, tulee olemaan yksi tärkeimpiä asioita, joilla tämän sukupolven
päättäjiä tullaan tulevaisuudessa arvioimaan.

Meidän tulisi muistaa perspektiivi. Esimerkiksi se, että 10 000 alaikäistä lasta viime
vuonna poliisin mukaan katosi Eurooppaan saavuttuaan. Libanonissa, väkiluvultaan Suo-
men kokoisessa maassa, syyskuussa oli yli miljoona turvapaikanhakijaa. Tällaisessa tilan-
teessa on irvokasta se, että me Suomessa keskustelemme vetovoimatekijöistä.

Kaikkea sitä, mitä täällä on sanottu (Puhemies koputtaa) sopeutumisen tärkeydestä, voi
lämpimästi kannattaa.

15.31 Joona Räsänen sd (vastauspuheenvuoro): Arvoisa puhemies! Tässäkin keskuste-
lussa on tullut hyvin ilmi se, että suurin osa meistä ainakin haluaa olla ratkaisemassa näitä
yhteisiä kysymyksiä, hakemassa ratkaisuja niihin ongelmiin, mitä me kohtaamme niin täs-
sä itse turvapaikkapolitiikassa kuin sitten tässä kotoutumisen puolella, ja sitten osa täällä
on tekemässä näköjään vain ja ainoastaan päivänpolitiikkaa tällä asialla, ja se kertoo ehkä
jotain sitten siitä vastuullisuudesta, jolla näitä asioita ollaan hoitamassa.

On hyvä muistaa, että kun muissakin Pohjoismaissa tätä kotoutumista on lähdetty poh-
timaan uudella tavalla, niin siihen on hyvin keskeisesti kuulunut se, että sitä on tehty yli
hallitus—oppositio-rajojen, on haettu laajempia hartioita näiden asioiden ratkaisemiseksi
ja kuunneltu herkällä korvalla kaikkien ehdotuksia. Ja senpä takia olisi nyt tärkeää, että
tämä parlamentaarinen valmistelu näissä asioissa myös etenisi Suomessa, ja on hienoa, että
täällä on opposition puolelta tätä esitetty ja hallituksen puolelta tätä kannatettu, ja toivo-
taan, että tämä asia nyt lähtisi eteenpäin. Ja tähän parlamentaariseen työhön sitten (Puhe-
mies koputtaa) jokainen eri puolue voi tuoda omat esityksensä.

15.33 Ben Zyskowicz kok (vastauspuheenvuoro): Arvoisa rouva puhemies! Jos oikein
kuulin, edustaja Hassi sanoi, että on irvokasta puhua vetovoimatekijöistä. Edustaja Hassi
on väärässä. Samalla kun meidän politiikan pitää olla inhimillistä ja meidän politiikan pi-
tää olla humaania ja meidän pitää auttaa vainottuja ja sodan jaloissa olevia, niin me emme
voi ajatella niin, että Suomi olisi täysin irrallaan niistä politiikoista, joita muut maat Euroo-
passa — Pohjoismaat ja muut — tekevät. Ei ole, edustaja Hassi, irvokasta ajatella, että jos
Suomi olisi ainoa maa Euroopassa, jossa perheenyhdistämistä kaikin tavoin sallittaisiin,
kannustettaisiin ja tuettaisiin, tai jos muuten meidän vetovoimatekijät olisivat selvästi vah-
vempia kuin vaikkapa Ruotsin, Tanskan, Saksan, Itävallan, Norjan ja niin edelleen, niin
silloin nämä määrät ihmisiä tulisivat tänne — sellaiset määrät, edustaja Hassi, että mikään
kotouttamispolitiikka ei riittäisi tekemään kotouttamisesta onnistunutta.

15.34 Satu Hassi vihr (vastauspuheenvuoro): Arvoisa puhemies! Edustaja Zyskowicz
mainitsi Ruotsin. Ruotsiin on tullut 10—20-kertaisia määriä turvapaikanhakijoita Suo-
meen verrattuna aika monen vuoden ajan.

Ja tässä äsken totesin, että kaikki se, mitä on sanottu kotoutumisen tärkeydestä, on mie-
lestäni hyvin kannatettavaa, ja siinä yksi keskeisimpiä asioita on perheenyhdistäminen.
Miten ihminen voi sopeutua yhteiskuntaan, jos hän ei saa perhettänsä, rakkaita perheenjä-
24



Pöytäkirjan asiakohta PTK 47/2016 vp
seniään maahan, jos häneltä edellytetään niin suuria tuloja, että keskituloinen suomalainen
ei niihin yllä, jotta hän saisi perheenjäsenensä maahan?

15.35 Ben Zyskowicz kok (vastauspuheenvuoro): Arvoisa rouva puhemies! Kotoutumi-
sen onnistuminen on tämän turvapaikanhakijan, Suomeen jääneen ihmisen, ja suomalai-
sen yhteiskunnan yhteinen etu. Mutta jos Suomen olosuhteet ovat sellaiset, että tuhannet,
kymmenettuhannet turvapaikanhakijat vuosittain tulevat halki koko Euroopan, kuten vii-
me kesänä irakilaiset, nimenomaan Suomeen sen vuoksi, että täällä perheenyhdistäminen
heidän käsityksensä mukaan on helpompaa ja turvapaikan saaminen helpompaa, niin Suo-
meen tulee sellaiset määrät turvapaikanhakijoita, edustaja Hassi, että mitkään ajateltavissa
olevat voimavarat eivät riitä siihen, että me onnistuisimme näiden ihmisten kotouttamises-
sa.

Perheenyhdistäminen on, niin kuin edustaja Hassi sanoi, tärkeä edellytys kotoutumisel-
le niiden ihmisten osalta, jotka täällä ovat. Mutta, edustaja Hassi, on silmien sulkemista to-
siasioilta, jos ette myönnä sitä, että lievempi, kaikin tavoin liberaalimpi perheenyhdistä-
mispolitiikka Suomessa johtaa sellaisiin määriin, (Puhemies koputtaa) että meillä ei ole
mitään mahdollisuutta onnistua kotouttamisessa.

15.36 Antti Lindtman sd (vastauspuheenvuoro): Arvoisa rouva puhemies! Tulkitsin mi-
nisteri Orvon vastauksen tähän SDP:n esitykseen tästä parlamentaarisesta yhteistyöstä ni-
menomaan tämän turvapaikka- ja kotouttamispolitiikan osalta tämmöiseksi varovaisen
keltaiseksi valoksi. On tietenkin tärkeää, että tämä keskustelu pidetään. Asiathan eivät vie-
lä täällä tule varmasti valmiiksi, vaan nyt olisi syytä kaikkien kääriä hihat ja ryhtyä toi-
meen.

Kun tässä on erityisesti tämä rahoituskysymys niin näiden kuntien osalta kuin sen osalta
— tässä on myös käyty keskustelua riippuen tilanteesta — pitääkö näiden akuuttien kus-
tannusten olla valtiontalouden kehyksissä, ja kun niillä päätöksillä, joita nyt tehdään, on to-
della kauaskatseisia vaikutuksia yli hallituskausien, niin sen takia, arvoisa puhemies, me
olemme tehneet vakavalla mielellä tämän esityksen ja tarjoamme tämän meidän yli 150-
kohtaisen ohjelman käyttöönne. Tässä olisi nyt yhteistyön paikka, laajan kansallisen yh-
teisymmärryksen paikka, ei päivänpolitikoinnin (Puhemies koputtaa) paikka.

15.37 Hannu Hoskonen kesk (vastauspuheenvuoro): Arvoisa rouva puhemies! Se tilan-
ne, mikä Suomen rajoille syntyi maahan tulvivien erilaisten turvapaikanhakijoiden takia
viime vuonna, on hoidettu Suomessa erittäin hyvin. Tästä voi antaa ministeri Petteri Orpol-
le ja hänen joukkueelleen parhaat kiitokset. Se on hyvin hoidettua työtä, joka toivottavasti
jatkuu, ja uskon, että tämä maahanmuuttopolitiikka on saamassa ihan oikean viitekehyk-
sen, kun on meillä laadittu nämä toimenpideohjelmat ja niihin liittyvät toimenpiteet, millä
tätä asiaa hoidetaan eteenpäin. Asia on saatava niin sanotusti kunnolla haltuun, ja se, että
esimerkiksi itärajalla saatiin Venäjän kanssa syntymään sopimus nyt alkavan kesän ajalta,
on erittäin hyvä asia. Meidän on pidettävä tuonne itään päin suhteet kunnossa, että tämä ra-
jarauha säilyy, koska se on meille äärimmäisen tärkeää.

Mutta, arvoisa rouva puhemies, haluaisin korostaa lopuksi sitä, että kun turvapaikanha-
kijoita kuitenkin maamme rajoilla liikkuu, niin muistan elävästi, kun edustaja Päivi Räsä-
nen aikanaan teki aloitteen, että jos turvapaikanhakijoita maahan otetaan, niin otettaisiin
25



Pöytäkirjan asiakohta PTK 47/2016 vp
sieltä pakolaisleireiltä, koska se olisi hallittua maahantuloa eikä mitään (Puhemies koput-
taa) hallitsematonta tilannetta. Kuitenkin Euroopan unionin on tämä asia saatava haltuun.

15.38 Maria Guzenina sd (vastauspuheenvuoro): Arvoisa puhemies! Se, että Euroopan
tasolla ollaan epäonnistuttu tässä turvapaikkapolitiikassa ja se on päässyt äitymään hallit-
semattomaksi, ei tarkoita sitä, että meidän Suomessa pitäisi harjoittaa samankaltaista poli-
tiikkaa. Hallittu maahanmuutto, se, että me onnistumme kotouttamisessa, on kyllä tässä ai-
van avainasemassa.

Olen lukaissut tämän hallituksen toimenpideohjelman läpi, ja siinä on paljon hyviä koh-
tia, kuten esimerkiksi se, minkä edustaja Elovaara totesi, että alle 15-vuotiaat sijoitetaan
perheisiin ja tällä tavalla avitetaan sitten suomen kielen oppimista ja integroitumista suo-
malaiseen yhteiskuntaan. Mutta samaan aikaan täällä on paljon semmoisia kohtia, jotka
vaativat resursseja, joita hallituksella ei kyllä ole ollut tarjottavana. Esimerkiksi pääkau-
punkiseudulla on aivan erityiset ongelmansa kotouttamisen osalta. Yli puolet Suomen
maahanmuuttajista asuu täällä pääkaupunkiseudulla. Nyt kysynkin sitten ministeriaitiossa
vastuullisilta ministereiltä, onko tänne tulossa aidosti parannusta. Esimerkiksi pelkästään
Espoo maksaa 160 miljoonaa euroa vuodessa verotulon tasaukseen muualle Suomeen, (Pu-
hemies koputtaa) kun samaan aikaan tänne tulee väkeä yhä enemmän.

15.39 Heli Järvinen vihr (vastauspuheenvuoro): Arvoisa rouva puhemies! YK:n arvion
mukaan maailmalla vaeltaa tällä hetkellä noin 60 miljoonaa ihmistä etsien uutta kotia — 60
miljoonaa ihmistä, jotka ovat joutuneet pakenemaan omasta kotimaastaan, jättämään kie-
lensä, kulttuurinsa, perheensä ja kaiken. On selvää, että tässä tilanteessa, kun nämä ihmiset
etsivät uutta kotia, tarvitaan kaikenlaista monipuolista kotoutumista, jotta kanta-asukkaat
joka maassa pystyvät kotoutumaan uuteen tilanteeseen ja jotta nämä maahantulijat saa-
daan kotoutettua.

Kannattaa kuitenkin varoa, mitä toivoo. Täällä useammassa puheenvuorossa on sanot-
tu, että maassa pitää elää maan tavalla. Suomi on hieno maa, mutta kannattaa muistaa, että
esimerkiksi eurooppalaisiin maihin verrattuna meillä on keskimäärin paljon enemmän per-
heväkivaltaa kuin Euroopassa, meillä on paljon enemmän päihdeongelmia, meillä on pal-
jon enemmän itsemurhia, ja me emme halua tällaista. Minusta paljon parempi (Puhemies
koputtaa) olisi muistuttaa, että täällä pitää elää ihmisiksi.

15.40 Ville Tavio ps (vastauspuheenvuoro): Arvoisa rouva puhemies! SDP:n ja viherva-
semmiston tässä kuultu maahanmuuttopolitiikka on täysi fiasko. Maahanmuuttopolitiikka
Suomessa ennen perussuomalaisia on ollut täysi fiasko. Vihervasemmiston linja on, että
Suomesta tulee koko maailman sosiaalitoimisto. Juuri nyt tämän turvapaikkatulvan myötä
käy päivä päivältä ilmeisemmäksi, että tämmöinen väkinäinen kansakuntien yhdistäminen
monikulttuuriseksi utopiaksi ei ole ihanaa, välttämätöntä tai kestävää. (Ozan Yanarin väli-
huuto) Herätkää siis tähän päivään — myös Ozan Yanar, edustaja hyvä! 

Suomessa on nyt... (Ozan Yanarin välihuuto) — Saanko puhua, edustaja Yanar. Pyydän
heräämään tähän päivään, myös edustaja Yanar. — Suomessa on käynnissä väestön ulko-
maalaistaminen. Vieraskielinen väestönosa kasvaa räjähdysmäisesti. Turussa Varissuon
koulun oppilaista yli 70 prosenttia on vieraskielisiä. Miettikää, yli 70 prosenttia oppilaista
(Puhemies: Aika!) muita kuin suomen- tai ruotsinkielisiä! Suomalaiset... [Puhemies kes-
keytti puheenvuoron puheajan ylityttyä.]
26



Pöytäkirjan asiakohta PTK 47/2016 vp
15.41 Hanna Halmeenpää vihr (vastauspuheenvuoro): Arvoisa rouva puhemies! Kun
nyt tälle linjalle lähdettiin, niin minä katson aiheelliseksi, että palautetaan mieleen tietyt
perusasiat turvapaikka- ja kotouttamispolitiikasta. On aivan totta, eikä sitä kukaan tässä sa-
lissa tietääkseni ole kieltänyt, että turvapaikanhakijoiden joukossa on aivan varmasti myös
niitä, jotka eivät turvapaikkaa ja suojelua tarvitse. Tämä ei kuitenkaan voi olla perustelu es-
tää turvapaikkaa tarvitsevia ihmisiä hakemasta suojaa. Aivan kuten 137:llä muullakin
YK:n pakolaissopimuksen allekirjoittaneella maalla, Suomella on velvollisuus auttaa
omien kansalaistensa lisäksi myös niitä ihmisiä, jotka eivät ole turvassa omassa maassaan. 

Suomi kuuluu maailman rikkaimpiin maihin huolimatta nykyisestä talouslamasta.
(Eduskunnasta: Toistaiseksi!) Meillä ei ole pakolaisten kotimaiden kaltaista vainoa... [Pu-
hemies keskeytti puheenvuoron puheajan ylityttyä.]

15.43 Ville Skinnari sd (vastauspuheenvuoro): Arvoisa puhemies! On hienoa, että halli-
tus on ottanut kotouttamisen vakavasti, ja on hienoa, että SDP on ojentanut kätensä yhteis-
työlle. On hienoa, että ainakin keltainen valo palaa siellä ministerinaitiossa. En tiedä, mil-
lainen valo palaa sitten perussuomalaisten eduskuntaryhmässä. (Toimi Kankaanniemi:
Realismin valo!) Mutta ongelmia on.

Nostan nyt esille sen, että vaikka me kuinka lisäisimmekin taloudellisia voimavaroja,
niin näen, että maakunnissa ja kunnissa, mistä tämä kotouttaminen lähtee, meillä on ongel-
mia sen työn johtamisessa ja sen koordinoinnissa. Esimerkiksi meillä Lahdessa ja Päijät-
Hämeessä on tehty esimerkillisiä hankkeita maahanmuuttajien aktivoimiseksi mutta toi-
minta on liian usein pieninä palasina eikä sitä kunnolla johda kukaan. Tästä voisin antaa lu-
kuisia esimerkkejä. Toinen hanke ei tiedä, mitä toinen hanke sitten oikeasti tekee. Kysyn-
kin vastaavalta ministeriltä, miten aiotte pitää huolta siitä, (Puhemies koputtaa) että paikal-
lisesti kotouttaminen on tehokkaasti johdettua ja... [Puhemies keskeytti puheenvuoron pu-
heajan ylityttyä.]

15.44 Toimi Kankaanniemi ps (vastauspuheenvuoro): Arvoisa puhemies! Niiden mai-
den määrä, joista lähtöä tapahtuu tänä päivänä, kasvaa koko ajan. Me olemme nyt tietoisia
siitä, että esimerkiksi Pohjois-Afrikasta, yhä lännemmästä ja myös sieltä vähän etelämpää-
kin, on tulijoita yli Välimeren, virta kasvaa. Kysynkin ministeri Orpolta, minkälainen on
tämän hetken tilanne tässä suhteessa. Paljonko sieltä on tulossa väkeä? 

On epärealistista väittää, että sopimuksia voitaisiin tuosta vain nopeasti muuttaa. Se ei
onnistu. Lähtömaiden tilannetta me emme pysty muuttamaan. Lisäksi on epärealistista pu-
hua kiintiöistä, kun on spontaani valtava vyöry halki Euroopan aina Suomeen asti. Ei sil-
loin kiintiötä kukaan kysele, kun rajallamme on tuhansia ihmisiä. Tämä realismi saattaa
olla minä päivänä tahansa meillä edessä. Hallitus on tehnyt hyvää työtä, kun se on paneu-
tunut tähän asiaan, tehnyt ohjelman — se pitää nyt vain toteuttaa piirujen myötä. 

Puhemies Maria Lohela: Sitten ministeri Orpo, 2 minuuttia.

15.45 Sisäministeri Petteri Orpo: Arvoisa rouva puhemies! Tähän tämän hetken tilan-
teeseen: Turkki-sopimuksessa on mielenkiintoinen hetki, koska nämä palautukset eivät
varsinaisesti ole käytännössä, mutta sopimus on jo aiheuttanut pelkällä olemassaolollaan
sen, että määrät ovat pudonneet merkittävästi, muutamaan sataan viikossa. Viittasin täällä
aikaisemmin siihen, että siinä haetaan keinoja — Eurooppa on myöskin oikeusvaltioperi-
27



Pöytäkirjan asiakohta PTK 47/2016 vp
aatteella toimiva — saada järjestymään ne käytännöt, joista on sovittu. Siihen liittyy aivan
oleellisena osana pakolaisten olosuhteiden parantaminen Turkissa. Se on oleellinen osa
tätä kysymystä.

Seuraava huomio on siellä Libyassa. Libyan kanssa pyritään löytämään myöskin yhteis-
työtä, jotta tämä salakuljettaminen ja ihmisten lähettäminen vaarallisille matkoille saadaan
loppumaan, mutta kun Libyassa on ainakin kaksi hallitusta ja sen lisäksi ilmeisesti jo tu-
hansia Isil-taistelijoita, niin se tilanne on siellä erittäin huolestuttava, erittäin vakava. Mut-
ta ne määrät ovat kuitenkin vielä viime vuoden tasolla tai alhaisempia, ja kuten kerroin, ne
lähtömaat ovat erilaisia kuin viime kevään ilmiössä.

Mitä Eurooppaan tulee, niin Eurooppahan on sulkenut rajojaan. Kreikassa on pussissa
kymmeniätuhansia ihmisiä Makedonian rajalla, kuten täällä kuvattiin, täysin järkyttävissä
olosuhteissa. Suomi on lähettänyt sinne muun muassa katastrofiapua. Mutta jos esimerkik-
si tämä EU—Turkki-sopimus toimii, niin kyllä meidän täytyy löytää silloin edes tapa, mi-
ten se Kreikan kestämätön tilanne pystytään purkamaan, ja siihen meillä on käytössä pää-
tetyt sisäisten siirtojen mekanismit. 

Siihen, mitä nyt keväällä tapahtuu: Tällä hetkellä tämä tilanne näyttää siltä, että ei ole
vielä alkanut ainakaan samantyyppistä kuin me näimme viime vuonna. Tiedän, että Eu-
rooppa tekee tosissaan töitä, jotta tämä Libya—Italia-reitti saataisiin pitämään, jotta Tur-
kin reitti pysähtyy, mutta tämä kaikki tarkoittaa sitä, että silloin ne ihmiset jäävät sinne läh-
tömaihinsa ja kriisialueille ja heitä pitää auttaa siellä. Mutta jos me pääsemme siihen, että
hallitsemattomat määrät (Puhemies koputtaa) vähenevät, niin silloin meidän pitää olla val-
miita käyttämään, ja enemmän, kiintiöpakolaisjärjestelmää.

Puhemies Maria Lohela: Sitten ministeri Toivakan vuoro, 2 minuuttia.

15.47 Ulkomaankauppa- ja kehitysministeri Lenita Toivakka: Arvoisa puhemies! Ke-
hityspolitiikka ja kehitysyhteistyö todella voi vaikuttaa siellä juurimaissa juurisyihin ja
myös ennalta ehkäistä pakolaisuutta ja myöskin nimenomaan vastata tähän hyvin ajankoh-
taiseen pakolaistilanteeseen. Me tiedämme, että siellä on suuri tarve humanitääriselle avul-
le, ruualle ja suojalle, mutta samaan aikaan kun nämä kriisit pitkittyvät, on tarvetta myös
kantokyvyn vahvistamiseen, siihen, että ihmisillä on työtä ja koulutusta. Suomi onkin li-
sännyt tukeaan nimenomaan näille alueille, missä pakolaisuutta paljon on, ja näihin naapu-
rimaihin. Tänäkin vuonna olemme jo ehtineet lahjoittaa 61 miljoonaa euroa muun muassa
Syyrian naapurimaihin ja Keski-Afrikan tasavaltaan. Täällä mainittiin Etiopia, joka kärsii
paitsi suuresta pakolaismäärästä myös valtavasta kuivuudesta. Jemeniin on lähdössä apua
ja myös alueille, joilla on näitä pitkittyneitä kriisejä, kuten Afganistaniin ja Somaliaan.

Tämä työ on äärettömän tärkeätä, mutta samaan aikaan on pidettävä huoli, että tätä kan-
tokykyä vahvistetaan, ihmiset saavat toivoa siellä leireillä, ja tämän takia ei pelkästään se
humanitäärinen apu riitä. Muun muassa Istanbulissa tässä kuussa ratkotaan sitä, miten me
saamme kantokykyä ja näitä humanitäärisiä toimia yhdistettyä niin, että apu olisi entistä te-
hokkaampaa näille ihmisille pakolaisleireillä.

Mutta sitten vielä tästä ajankohtaisesta Libyan tilanteesta muutama sana. Siis ei ole ha-
vaittavissa, että nimenomaan syyrialaispakolaisia tulisi tosiaan Libyan kautta ja Libyan
reittiä pitkin Italiaan. Tällä hetkellä pääosa näistä turvapaikanhakijoista tulee Saharan ete-
läpuolisesta Afrikasta. Suurin piirtein viikkotasolla määrät ovat olleet noin 5 000 ihmistä,
mutta tätä tietysti seurataan hyvin tarkkaan, mihin tämä tilanne kehittyy, ja ratkaisuja hae-
28



Pöytäkirjan asiakohta PTK 47/2016 vp
taan EU-tasolla, kuten tässä ministeri Orpo on aiemmin maininnut. Samoin myös kehitys-
ministeritasolla haemme ratkaisuja siihen, miten saamme apua enemmän juurisyiden rat-
komiseksi.

Puhemies Maria Lohela:  Vielä ministeri Lindström, 2 minuuttia.

15.49 Oikeus- ja työministeri Jari Lindström ps: Arvoisa rouva puhemies! Ensinnäkin
kiitoksia keskustelusta, joka on pääpiirteissään pysynyt ihan asiallisena — välillä vähän
lämpenee, mutta ei se mitään, ei se haittaa.

Täällä on SDP:n puolelta tarjottu yhteistyön kättä, ja minulla itselläni on semmoinen fi-
losofia tässä, että tämä ongelmahan ei tämän hallituskauden aikana mihinkään häviä. Tämä
tulee myös seuraavan hallituksen syliin ihan varmasti. Aivan sama asia on tuon työttömyy-
den kanssa. Se on myös seuraavan hallituksen ongelma. Sen takia niiden ratkaisujen osal-
ta, mitä me nyt teemme, itse asiassa me olemme semmoisessa tilanteessa, että me joudum-
me miettimään kotouttamisen filosofiaa monella tapaa aivan uusiksi, koska nämä määrät
ovat ihan toisenlaisia kuin mihin me olemme tottuneet.

No, konkretiaa, mitä me nyt sitten olemme muun muassa miettineet, konkreettisia kei-
noja tähän työllistymiseen: tämmöinen vaikuttavuusinvestointi on yksi tapa, ja sillä toteu-
tettaisiin tämmöinen nopean työllistymisen kokeilu, jossa yhdistetään maahanmuuttajan
nopea työllistyminen koulutuksen jatkumiseen työsuhteen aikana. Tällä on tavoitteena
2 000 työpaikkaa. Tämä on niin sanottu SIB-malli.

Toisaalta haluan nostaa esille toisen tärkeän yhteistyötekijän eli kumppanuusohjelman.
Me emme tätä yksin pysty hoitamaan vaan tarvitsemme yritysyhteistyötä, työmarkkina- ja
yrittäjäjärjestöjen, yliopistojen, kauppakamarien, kaikkien tällaisten apua, ja sieltä on tultu
jo siinä vaiheessa, kun tämä kriisi alkoi, TEMin ovelle koputtelemaan, kuinka voidaan aut-
taa. Tämä on niin valtava haaste, ja tämä ei lopu ensi viikolla eikä ensi kuussa, vaan tämä
tulee jatkumaan. Se on se asenne, millä meidän pitää hallituksena tähän suhtautua. Silloin
kun tämä tuli SM:n kontolle, niin he ottivat tähän kriisimoodin, ja se kriisimoodi pitää pi-
tää päällä. Ei hätäillä mutta tehdään päättäväisesti työtä, jotta voidaan ratkaista tämä on-
gelma.

Puhemies Maria Lohela:  Sitten on vielä hetki aikaa käyttää debattipuheenvuoroja.

15.51 Lauri Ihalainen sd (vastauspuheenvuoro): Arvoisa puhemies! Kun me puhumme
kotouttamisesta ja maahanmuutosta, niin on hyvä muistaa, että turvapaikanhakijoiden
joukko on suuri mutta että tänne tullaan paljon muilla perusteilla: perheenyhdistämisen pe-
rusteella, opiskelijat ovat toiseksi suurin ryhmä, työperusteinen maahanmuutto ja sitten hu-
manitaariset syyt. Kaikista näistä ihmisistä tulee pitää huolta. Huolenaiheeni on tietysti se,
että maahan muuttaneitten työttömyysaste on yli kaksinkertainen kantaväestöön nähden ja
siitä voi seurata monia haasteita meille, ellemme me kykene juurevasti heitä myös koulut-
tamaan ja työllistämään.

Ajatus siitä, että aikaansaataisiin parlamentaarinen työryhmä, joka katsoisi tätä maahan-
muuttoa ja kotouttamista pitkällä aikavälillä, olisi tärkeä, koska ei tämä pääty, niin kuin
täällä ministerit todistivat, tähän hallituskauteen vaan vaatii tämmöistä pitkäjänteistä työ-
tä. Siihen pitäisi yhteiskunnassa, näihin talkoisiin, kaikkien sitoutua. Käytännössä on kui-
tenkin tärkeätä, että tehdään toimenpiteitä tässä ja nyt, (Puhemies koputtaa) mitä meidän-
29



Pöytäkirjan asiakohta PTK 47/2016 vp
kin ohjelmamme edusti. Yksi semmoinen viesti, mikä hallitukselle on... [Puhemies kes-
keytti puheenvuoron puheajan ylityttyä.]

15.53 Arja Juvonen ps (vastauspuheenvuoro): Arvoisa rouva puhemies! Täällä on todet-
tu jo, että Suomi on hieno maa, aivan kuin me emme sitä muistaisi tai tietäisi. Monet mei-
dän vanhempamme ovat sodan kokeneet. Monet meistä ovat menettäneet isovanhempansa
sotarintamalle. Talvi- ja jatkosodan aikana kuoli 90 000 sotilasta, ja Suomi otti 400 000
evakkoa. Kyllä meillä on sydän auki ja me osaamme myös ottaa ihmisen vastaan.

Olen tuossa vappuviikonloppuna kiertänyt kansan parissa, ja sieltä on tullut ikääntyneil-
tä ihmisiltä selkeää viestiä: He ovat kysyneet, onko niin, että maahanmuuttajapakolaiset,
jotka saapuvat tänne, saavat enemmän kuin muut. He ovat sanoneet, että on kännykät ja on
laitteet ja on vaatteet. Tämä on kansan viesti. Olen vastannut heille, että hädänalaista aute-
taan.

Kysyisin todellisesta tilanteesta vastaanottokeskuksissa: On myös kerrottu, että ruuan
kanssa on siellä ollut jonkunlaista ongelmaa ja ei välttämättä ruoka maistu. Mikä on todel-
linen tilanne (Puhemies: Aika!) vastaanottokeskuksissa tällä hetkellä?

15.54 Päivi  Räsänen  kd  (vastauspuheenvuoro): Arvoisa rouva puhemies! Muistutan
edustaja Eerolaa ja muita perussuomalaisia, jotka ovat moittineet edellisen hallituksen toi-
mintaa ja ikään kuin halunneet siirtää katseensa tämän hetken ongelmista sinne. Viime
kaudella tehtiin lainmuutos, jolla tukittiin porsaanreikä: Aiemmin voimassa oli sellainen
lainsäädäntö, että mikäli oli saanut kielteisen oleskeluluvan, niin jos ei vapaaehtoisesti pa-
lannut maahan, joka ei ota vastaan pakkopalautuksia, niin tällainen henkilö todellakin sai
sitten oleskeluluvan ja jopa pysyvänä. Jos tätä muutosta ei olisi tehty, niin me olisimme to-
della vaikeuksissa, koska kielteisen oleskelulupapäätöksen saaneiden irakilaisten, afganis-
tanilaisten, somalialaisten palautus ei nyt onnistuisi. (Puhemies koputtaa) Ja nyt meillä on
20 000 näitä, jotka pitäisi saada palautettua.

15.55 Anders Adlercreutz r (vastauspuheenvuoro): Värderade fru talman! Kun on tutkit-
tu, mitkä ulkopuoliset tekijät vaikuttavat siihen, miten kotoutuu, niin suurin yksittäinen te-
kijä on se, miten maahanmuuttajiin suhtaudutaan: miten me keskustelemme heistä täällä,
kadulla, miten ovet avataan koteihin, päiväkoteihin ja kouluihin. Tämä on suurin yksittäi-
nen tekijä, ja se tarkoittaa, että tälläkin keskustelulla on merkitystä.

Jos haluaa keskittyä positiivisiin asioihin: Työllistymisaste on parantunut joka vuosi.
Joka vuosi he työllistyvät paremmin, mikä tarkoittaa, että kun meidän yhteiskuntamme ke-
hittyy, kun me kansainvälistymme, kun me avaudumme, niin se vie parempaan kotoutumi-
seen. Tätä kehitystä ei pidä lopettaa. Mutta on siinä myöskin ihan käytännön ongelmia. On
esimerkiksi vaikeata avata pankkitiliä, vaikeata saada vakuutus. Nämä ovat konkreettisia
työllistymisen esteitä. Ellei ole henkilöllisyystodistusta, niin nämä ovat kiven takana. Mitä
ajatuksia hallituksella on tämän suhteen? Aiotteko helpottaa näitä konkreettisia ongelma-
kohtia?

15.56 Li Andersson vas (vastauspuheenvuoro): Arvoisa puhemies! Täällä edustaja Zys-
kowicz aikaisemmin puhui perheenyhdistämisistä ja tosiasioista, ja haluan nyt tehdä sel-
väksi, että tosiasia on se, että perheenyhdistämiseen ei houkutella ketään tälläkään hetkellä
eikä se ole tälläkään hetkellä mahdollista kenelle vaan, johtuen niistä tiukennuksista, mitä
30



Pöytäkirjan asiakohta PTK 47/2016 vp
Suomessa jo aikaisemmin on tehty näihin perheenyhdistämiskäytäntöihin. Eli tällä hetkel-
lä esimerkiksi Syyriassa oleskelevan henkilön odotetaan matkustavan Libanoniin hake-
maan sieltä viisumi Turkkiin ja sitten, jos sen saa, matkustamaan Suomen suurlähetystöön
Ankaraan tätä perheenyhdistämisprosessia varten, tai Somaliaan anomaan sieltä viisumia
Etiopiaan, ja jos sen saa, niin silloin pystyy matkustamaan Suomen suurlähetystöön Addis
Abebaan tätä perheenyhdistämisprosessia varten. Eli kyllä nämä käytännöt Suomessa jo
tällä hetkellä ovat tiukat, enkä minä ymmärrä, miksi tämä hallitus haluaa näitä kriteereitä
tiukentaa entuudestaan, kun tiedetään, että se nimenomaan vaikeuttaa hädässä olevien tur-
vaan pääsyä ja vaikeuttaa kotouttamista entuudestaan.

15.57 Olavi Ala-Nissilä kesk (vastauspuheenvuoro): Arvoisa rouva puhemies! Minusta
tämä hallitus on todella ottanut tämän asian viime syksynä olosuhteisiin nähden hyvin hal-
lintaan ja viranomaiset ovat tehneet hyvää työtä ja presidentti Niinistö on linjannut sen oi-
kein, että meidän on keskityttävä auttamaan niitä, jotka ovat todella hädänalaisia, koska
meidän resurssimme eivät kaikkiin riitä. Tämä on inhimillinen kysymys, mutta totta kai me
joudumme myöskin budjetoimaan nämä menot. Viime vuonna meillä oli 32 000 turvapai-
kanhakijaa. Nyt budjetti on tehty 10 000 turvapaikanhakijan pohjalta, ja se aiheuttaa mo-
nissa ministeriöissä lisämenoja. Myöskin tämä puoli meidän pitää katsoa, että me pystym-
me vastaamaan siihen haasteeseen, mikä kaikkein hädänalaisimpien osalta on olemassa.

15.58 Antti Rinne sd (vastauspuheenvuoro): Arvoisa puhemies! Ministeri Orpo, kysyn
teiltä Syyrian tilanteeseen liittyen, onko tuossa yhteydessä, kun EU ja Turkki tekivät sopi-
muksen, käyty keskustelua ja sovittu jotenkin siitä, että syyrialaiset jäävät nyt Syyrian ra-
jan taakse, eivät pääse Turkkiin laisinkaan, kun tämä turvapaikanhakijoitten määrä on niin
dramaattisesti vähentynyt sieltä kautta. On aika useasta lähteestä tullut tietoa siitä, että
Turkki on ikään kuin sulkenut rajansa Syyriaan päin ja ihmiset joutuvat odottamaan siellä
maassa, jossa taisteluja käydään todella dramaattisesti. Mikään ei ole muuttunut Syyriassa
tällä hetkellä. Ovatko ne ihmiset jääneet sinne rajan taakse odottamaan?

Puhemies Maria Lohela: Ministeri Orpo vastaa lyhyesti, 1 minuutti.

15.59 Sisäministeri Petteri Orpo (vastauspuheenvuoro): Arvoisa puhemies! Minulla ei
ole mitään tietoa eikä näyttöä siitä, että mitään tällaista olisi sovittu. Minusta Euroopan
unionilla ei ole mitään edellytyksiä sopia siitä, mitä tapahtuu Turkin ja Syyrian rajalla.
Mielestäni se tilanne siellä Syyrian rajalla on joka tapauksessa erittäin vaikea. Varsinkin se
oli vaikea silloin, kun elimme aikaa, jolloin Venäjä ryhtyi pommituksiin ja sai aikaan uu-
den pakolaisvirran, jota ilmeisesti Turkki on pyrkinyt hillitsemään. Mutta kaiken kaik-
kiaan minusta Euroopan unionin pitää olla huolissaan siitä, mikä on ihmisoikeustilanne
sekä Syyriassa että Turkissa, vaatia ehdottomasti tämän Turkin sopimuksen vastapainona
ihmisoikeuksien kunnioittamista ja pakolaisten asiallista kohtelua.

15.59 Juho Eerola ps (vastauspuheenvuoro): Arvoisa puhemies! Edustaja Räsäselle tie-
doksi, että tarkalleen ottaen siinä avauspuheenvuorossani puhuin monikossa edellisistä
hallituksista. Edellisessä hallituksessa oli mielestäni näissä asioissa oikein hyvä ja aktiivi-
nen sisäministeri. Nyt oppositiossa ollessaan hän on, jos mahdollista, vieläkin aktiivisem-
pi.
31



Pöytäkirjan asiakohta PTK 47/2016 vp
Mutta sen sanon kuitenkin vielä, että niissä maissa, joissa näitä perheenyhdistämisen
kriteereitä on onnistuttu kiristämään, ei ole havaittu heikompia tuloksia kotouttamisessa,
vaan päinvastoin muutamissa tapauksissa — nuo tulokset ovat vielä hyvin lyhyeltä ajalta
— maahanmuuttajien ja kantaväestön tuloerot näyttävät olevan pienentymään päin niissä
maissa, joissa tällaisia kiristyksiä on tehty. Eli se ei ole heikentänyt ainakaan kotoutumista,
kun perheenyhdistämistä on kiristetty. Tämä kotoutuminen esimerkiksi somaleilla, afgaa-
neilla ja irakilaisilla on ollut huonoa silloin, kun perheenyhdistäminen on ollut helpompaa.
Näin siis silloin, kun mittaamme kotoutumista siten, kuinka hyvin nämä tulijat työllistyvät
ja oppivat suomen kieltä.

Puhemies Maria Lohela: Keskustelulle varattu 2 tunnin aika on nyt päättynyt.

Asian käsittely päättyi.
32


