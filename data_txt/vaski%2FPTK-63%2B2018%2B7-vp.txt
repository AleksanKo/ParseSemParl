















































DEMA334.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

7. Yleisradion hallintoneuvoston kertomus eduskunnalle  yhtiön toiminnasta vuonna 2017
Kertomus K 10/2018 vp
Valiokunnan mietintö LiVM 12/2018 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 7. asia. Käsittelyn pohjana on liikenne- ja viestintävaliokunnan mietintö
LiVM 12/2018 vp.

Keskustelu

18.19 Kimmo Kivelä sin: Puhemies! Kuten tiedämme, Yleisradio on eduskunnan alainen
ja eduskunnan valvonnassa toimiva julkisen palvelun yleisradioyhtiö. Käytännössä tätä
tehtäväänsä eduskunta toteuttaa täysistunnossa valitsemansa Yleisradion hallintoneuvos-
ton kautta, ja hallintoneuvoston tehtävänä on antaa eduskunnalle vuosittain kertomus yhti-
ön toiminnasta. Tässä mietinnössään liikenne- ja viestintävaliokunta nostaa aivan oikein
fokukseksi Yleisradion riippumattomuuden tärkeyden, sen, että Yleisradio Oy säilyy riip-
pumattomana niin poliittisesta vaikuttamisesta kuin yleensä vaikuttamisesta ja harkitsee it-
senäisesti ja kriittisesti saamansa palautteen. Aika ajoin käydään keskustelua siitä, mitä oi-
keastaan tarkoittaa tämä, että Yleisradio on eduskunnan alainen. Luonnollisestikaan hal-
lintoneuvosto ei puutu ohjelmapolitiikkaan tai toimituksellisiin ratkaisuihin.

Jokin aika sitten liikenne- ja viestintäministeriön toimeksiannosta julkaistiin tutkimus
Yleisradion hallinnon ja ohjauksen kehityksestä 91 vuoden ajalta — Ylehän on siis perus-
tettu 1926. Tämä tohtori Martti Soramäen, pitkäaikaisen yleläisen, tutkimus on äärimmäi-
sen ansiokas, kiinnostava historiallinen katsaus, mutta ennen kaikkea tulevaisuuteen tähyä-
vä. Ikään kuin punaisena lankana tohtori Soramäki toteaa, että 2000-luvulle tultaessa eri-
laisten parlamentaaristen komiteoiden sijaan syntyi eduskunnan omasta aloitteesta tulleita
parlamentaarisia työryhmiä, joiden toiminta on ollut varsin hedelmällistä, viimeksi kan-
sanedustaja Satosen johdolla toiminut työryhmä. Sen sijaan aiemmin nämä komiteat olivat
varsin raskasrakenteisia ja niiden ehdotukset, jotka eivät suinkaan olleet yksimielisiä, ei-
vät johtaneet oikeastaan mihinkään. Kun hallintoneuvosto hyväksyy jatkossa Ylen strate-
gian, on hallintoneuvostolla entistä paremmat mahdollisuudet päätöksentekoon. [Puhe-
mies koputtaa] Tämä kuitenkin edellyttää hallintoneuvostolta ja sen puheenjohtajalta ak-
tiivisuutta ja tehtävään paneutumista.

18.23 Olli-Poika Parviainen vihr: Arvoisa herra puhemies! Kun puhumme Yleisradion
toiminnasta ja kun puhuimme äsken Euroopan neuvoston jäsenmaiden ongelmista, on aina
hyvä muistaa, että samanlaiset kysymyksethän ovat aina uhkana Suomessakin. Eli meidän
 Tarkistettu
4.1



Pöytäkirjan asiakohta PTK 63/2018 vp
täytyy jatkuvasti olla valppaana siinä, että riippumaton ja hyvin toimiva Yle turvataan
myös tässä maassa, erityisesti tällaisena aikana, jolloin informaatiovaikuttaminen on vali-
tettavan yleistä. Me olemme kaikki varmaan törmänneet siihen tahoillamme moneen ottee-
seen. Silloin korostuu se, että maassa on yleisradioinstituutio, joka kykenee tuottamaan
olosuhteista huolimatta riippumatonta ja monialaista tietoa ja toisaalta myös palvelemaan
eri väestöryhmiä kattavasti. Sen arvo nousee erittäin suureksi.

Tässä yhteydessä haluaisin puhua myös siitä, että viime aikoina olemme nähneet huo-
lestuttavia uutisia, joissa puhutaan toimittajiin kohdistuneesta suoranaisesta vainoamisesta
tässä maassa. Yleisradion toimittajat eivät välttämättä ole olleet ainoita, joita on vainottu.
Meillä on useita toimittajia Suomessa, jotka ovat olleet vainon kohteena, ja kyse on siitä,
että meidän tulisi tässä salissa löytää jokin keino puuttua tähän vainoon nykyistä tehok-
kaammin. Ei voi olla niin, että toimittajan täytyy muuttaa paikkakuntaa tai vaihtaa työtä
sen vuoksi, että häntä vainotaan. Mielestäni tämä asia vaatii eduskunnalta jämerämpiä toi-
mia. Eli samalla kun pidämme huolta Ylen monipuolisuudesta ja riippumattomuudesta,
meidän tulee pitää huolta myös siitä, että median vapautta ei nakerreta ikään kuin takaoven
kautta pyrkimällä rajoittamaan toimittajien työtä. Tämä on mielestäni ajankohtainen ilmiö
juuri nyt.

Viimeisenä asiana nostaisin esiin sen, että kun puhutaan Ylestä suhteessa Suomen me-
diamarkkinoihin, niin Ylehän voi olla jatkossakin alusta, joka tarjoaa erilaisia mahdolli-
suuksia myös pienemmille suomalaisille yrityksille ja mediataloille ja tuotannoille, ja toi-
saalta esimerkiksi digitalisaatiopuolella Ylen tekemä työ on varsin edistyksellistä, ja se voi
varmasti hyödyttää meitä kaikkia. Erityisesti tietenkin tällaisena aikana, kun raha on ko-
vinkin tiukassa, on tärkeää myös se, että me takaamme kaikille suomalaisille pääsyn mo-
nipuolisiin sisältöihin, ja siksi esimerkiksi ilmainen Yle Areena on monille aivan kriittisen
tärkeä.

18.25 Krista Mikkonen vihr: Arvoisa puhemies! On helppo yhtyä näihin edellisiin puhu-
jiin siitä, kuinka tärkeää on, että meillä on riippumaton Yleisradio, ja on äärimmäisen tär-
keää, että tämä jatkuu tulevaisuudessakin ja että me varmistamme täällä eduskunnassa
myös riittävän rahoituksen Yleisradion toiminnalle. Meillähän on nyt jo monissa maakun-
nissa sellainen tilanne, että käytännössä on vain yksi media, yksi valtalehti, ja Yleisradion
aluetoimitus on sitten se toinen, joka pystyy tuottamaan esimerkiksi uutistoimintaa, niin
että vähän saadaan erilaisiakin näkökulmia uutisiin. Tämä on äärimmäisen tärkeää, sillä
me tiedämme, että varsinkin sosiaalisessa mediassa käydään jatkuvaa taistelua eri totuuk-
sista ja meillä on paljon syntynyt erilaisia valemedioita, jotka haluavat syöttää omaa vää-
ristynyttä näkemystään. Pidetään sen takia huolta Yleisradion olemassaolosta, siitä, että se
säilyy, pidetään huolta siitä, että sillä on riittävä rahoitus, ja pidetään huolta siitä, että se on
riippumaton ja me poliitikot emme ohjaile sitä, mitä Yle voi kirjoittaa tai uutisoida.

Tässä kohdassa haluan myös kiittää hallitusta siitä, että se antoi lisäbudjetissaan tämän
kertaluontoisen lisärahoituksen STT:lle, koska se on myös yksi uutistoimisto, joka pystyy
tuottamaan valtakunnallisesti uutisia, ja mitä enemmän meillä on näitä riippumattomia uu-
tistoimistoja, sen parempi se on meidän tiedonvälityksemme kannalta. 

Itse asiassa tähän voisin ehkä vielä sanoa sen, että sen lisäksi, että meidän täytyy varmis-
taa tämä riippumaton tiedonvälitys, tulee entistä tärkeämmäksi tänä päivänä se, että meillä
on riittävää mediakasvatusta ja kriittistä suhtautumista mediaan ja sitä opetetaan meillä jo
koulussa nuorille ja lapsille. Tämä on yksi osa sitä, että meidän mediakenttämme pysyy
2



Pöytäkirjan asiakohta PTK 63/2018 vp
riippumattomana ja luotettavana ja voimme oikeasti uskoa niihin uutisiin ja tiedämme, kun
katsomme, kuka ne on tehnyt, että täältä saadaan luotettavaa informaatiota.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 10/2018 vp
johdosta. Asian käsittely päättyi.
3


	7
	18.19
	18.23
	18.25


