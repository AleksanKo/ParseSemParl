















































DEM1F8B.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

12. Hallituksen  esitys eduskunnalle laiksi rakennuksen energiatodistuksesta annetun lain 
3 §:n muuttamisesta

Hallituksen esitys HE 150/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 12. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

21.16 Timo Heinonen kok: Arvoisa rouva puhemies! Käsittelimme eduskunnassa viime
kaudella kansalaisaloitetta koskien energiatodistuksia. Eduskunta edellytti silloin, että hal-
litus ryhtyy kiireellisesti toimenpiteisiin pientalojen energiatodistuksen sisällölliseksi
muuttamiseksi helpommin ymmärrettäväksi poistaen energiamuotojen kertoimista aiheu-
tuvat vertailtavuusongelmat ja että hallitus aloitteellisesti pyrkii rakennusten energiatehok-
kuusdirektiivin tarkistamiseen energiatodistuksen muuttamiseksi vapaaehtoiseksi vanho-
jen omakotitalojen osalta. Näin eduskunta edellytti viime hallituskaudella.

Jollain tavalla tämä hallituksen esitys 150, joka nyt on käsittelyssä, kuuluu siihen kuu-
luisaan joukkoon, että on asioita, joita kaikki kannattavat, ja ne eivät etene — ja sitten on
asioita, joita ei kukaan kannata, ja ne etenevät siitä huolimatta.

Nyt meillä on käsittelyssä esitys, joka on itse asiassa aika lailla tämän edellisen edus-
kunnan hyväksymän ponnen vastainen. (Eduskunnasta: Aika lailla!) Tässä itse asiassa
muutostarve aiheutuu hallituksen mukaan siitä, että Euroopan komissio on todennut, että
Suomen lainsäädäntö ei vastaa rakennusten energiatehokkuusdirektiiviä siltä osin, mitä ra-
kennustyyppejä tai rakennusten tiloja on jätetty energiatodistusmenettelyn ulkopuolelle.
Juuri edellinen eduskunta on antanut tuon ohjeen, että hallitus aloitteellisesti pyrkii raken-
nusten energiatehokkuusdirektiivin tarkistamiseen. Tässä keskustelussa aiemmin, kun mi-
nisteri Tiilikainen oli paikalla, hän kertoi, että nämä toimenpiteet — joita edellinen edus-
kunta edellytti jo silloiselta hallitukselta, mutta ymmärtääkseni ne ovat voimassa myös täl-
le hallitukselle — ovat tulossa eduskunnan käsittelyyn niin sanotun nollarakentamisen
lainsäädännön yhteydessä.

Nyt oikeastaan voisi kyllä kysyä sitä, onko tällä lainsäädännöllä nyt niin kiire, että tämä
täytyy tuoda tässä erillisenä asiana käsittelyyn, vai voisiko olla niin, että nämä olisi katsot-
tu kokonaisuutena. Tietysti olisi tarpeen myös kuulla tästä hallituksen aloitteellisesta pyr-
kimyksestä siihen, että esimerkiksi vanhat omakotitalot vapautettaisiin tästä energiatodis-
tuksesta, mitä sen eteen on tehty, tietysti sen aikaisten ministereiden aikana, mutta myös
nykyisen ministerin aikana.
 Tarkistettu
4.0



Pöytäkirjan asiakohta PTK 2/2016 vp
Arvoisa puhemies! Itse suhtaudun kyllä tämäntyyppiseen sääntelyn lisäämiseen nyt ko-
vin nihkeästi. Muistan, kuinka tätä viime kaudella käsittelimme, ja silloin todettiin, että Eu-
roopan komissio on myös lähtenyt tämmöisen turhan sääntelyn purkamiseen. Ja silloin
asuntoministeri Viitanen toi esille tämän eduskuntakäsittelyssä ja keskustelussa ja lupasi,
että hän lähtee määrätietoisesti viemään asiaa eteenpäin. Nyt tuntuu, että tässä kuitenkin
jälleen EU heiluttaa häntää ja me teemme sen, mitä EU:sta komennetaan. Toivon, että va-
liokunta vakavasti vielä pohtii tätä asiaa ja aikataulua, varsinkin tämän valmistelussa ole-
van muun energiatodistuslainsäädännön suhteen, ja katsoisi ainakin niin, että nämä voitai-
siin yhtä aikaa läpikäydä ja tuoda sitten päätöksentekoon, jos Euroopan komissio sitä sit-
ten loppuun asti meiltä vaatii. Ymmärsin niin, että meidän on noudatettava näitä säädöksiä
ja meillä ei ole mahdollisuutta niistä irtaantua, jos emme tuota direktiiviä pysty muutta-
maan, mutta hallituksen pitää eduskunnan lausuman mukaisesti tässä olla aloitteellinen. 

21.21 Pia Viitanen sd: Arvoisa rouva puhemies! Oli kyllä ihan hyvä kuulla tuossa äsken
edustaja Heinosen kritiikki. Aika suoraan tässä tuli esiin juuri — tai no, ainakin rivien vä-
listä — että tässä on kysymys aika pähkähullusta asiasta, jos nyt näillä termeillä saa tätä
asiaa kuvata.

Eli tosiaan kysymyksessä on nyt taas kerran energiatodistusasia, ja kyllä minullekin oli
vähän pettymys se, että kun katsoin otsikkoa, että jaaha, nyt se sitten tulee, energiatodis-
tuksen muutos Omakotiliiton ja kansalaisaloitteen toivomaan suuntaan, niin olikin vastas-
sa esitys, joka on täysin päinvastainen tuolloiselle linjalle ja tuolloisille kehittämistoimille. 

Tietenkin, kun katselin tätä esitystä, tulee kyllä mieleen kysymys, että kun tässä esityk-
sessäkin jopa todetaan, että tällä ei edes sinänsä ole merkittäviä myönteisiä ympäristövai-
kutuksia, minkä takia kai alun perin tämänkaltaisia direktiivejä on lähdetty laatimaan, niin
jos ei edes sitä tavoitetta saavuteta, niin miksi ihmeessä me nyt sitten olemme lisäämässä
jälleen kerran kansalaisten ärtymystä ja huolta ja myös sitten tätä kuuluisaa byrokratiaa ja
kustannuksia. Edellisessä pykälässä hyvin paljon alleviivattiin, että kaikki byrokratiaa kar-
sivat toimet ovat erittäin tervetulleita, ja hupsista, sitten seuraavassa asiassa tapahtuu täy-
sin päinvastoin ja kustannukset ja byrokratia lisääntyvät. Uskoisin, että se kuulostaa jo vä-
hän oudolta ihan tavallisesta ihmisestä kertoa, että nyt sitten jo autotallitkin tarvitsevat
energiatodistuksen.

Puhemies! Tosiaan näistä vanhoista omakotitaloista: Viime kaudella oli ilo toimia asun-
toministerinä niinä aikoina, kun Omakotiliiton aloitteesta tehtiin tämä loistava kansalais-
aloite, ja jo silloin, kun se kansalaisaloite oli tulollaan eduskuntaan, päätin — se on viisaut-
ta, ettei aina, jos joku asia on väärin, sen tarvitse olla väärin loppuun asti ja tappiin, vaan
vääryyksiä voidaan korjata — että haluan ottaa koppia tästä kansalaisaloitteesta, sen hen-
gestä, ja tein silloin lähetekeskustelussa myös aloitteen siitä, että lähestyisimme EU:ta ja
esittäisimme, että näiden vanhojen pientalojen osalta energiatodistus olisi tulevaisuudessa
vapaaehtoinen. Oli ilo tehdä eduskunnan kanssa yhteistyötä, ja eduskunta kirjasi tämän
myös omaksi vaateekseen. Me silloin kirjelmöimme silloiselle komissaarille ja saimme
sieltä vastauksen, jossa kerrottiin, että asia on huomattu, sinänsä hyvä direktiivi, mutta ote-
taan tämä nyt tähän REFIT-listalle, koska nimenomaan kirjeessäni vetosin siihen, että kun
kaikkia normeja sanotaan purettavan turhilta osin, niin eikö tässä ole juuri yksi sellainen,
minkä voisi purkaa, ja tämä lähti etenemään siellä EU:ssa päin.

No, sitten toinen asia oli se, että sanoin ministerinä myös, että haluan kuunnella edus-
kuntaa siinä, mitä sitten tämän kansallisen lain osalta pitäisi tehdä, koska EU-kortti on vä-
2



Pöytäkirjan asiakohta PTK 2/2016 vp
hän toinen. Minusta oli hienoa, että ympäristövaliokunta ja koko eduskunta edellytti sitten,
että näitä kansalaisia huolestuttavia epäkohtia tullaan korjaamaan ja nämä muotokertoin-
ten asettamat tällaiset käsittämättömyydet ja vaikeat tilanteet tullaan selkeyttämään ja kor-
jaamaan. Asetin työryhmän, joka tässä asiaa mietti, ja sen työryhmän kartoituksen pohjalta
linjasin jatkovalmisteluun pari erilaista mallia, joissa juuri näihin eduskunnan edellyttä-
miin epäkohtiin puututaan — toinen niistä muuten oli Omakotiliiton oma malli. Halusin,
että kansalaisyhteiskunnan ja Omakotiliiton mallit tulevat myös hyvin vakavasti otetuksi.
Näitä lähdettiin jatkovalmistelemaan, ja idea oli silloin, mitä eduskunnallekin kerroin, että
seuraavan hallitusohjelman neuvottelujen pohjaksi sitten näitä linjoja kehitetään niin, että
oltaisiin valppaana heti, pystyttäisiin tarttumaan asiaan ja kenties sopimaan sitten pitem-
mälle asiasta hallitusohjelmaneuvotteluissa. Silloin emme tietenkään vielä tienneet, millai-
nen on tuleva hallitus, mutta tällaiset toimet tehtiin ripeästi silloin viime kauden niillä vai-
heilla, kun kansalaisaloite eduskuntaan tuli.

No, tietenkin oli vähän hassua nyt kuulla se, että ministeri oli omassa puheenvuorossaan
sitä mieltä, että nyt tämän hengen vastainen uusi laajennus energiatodistuksille onkin sit-
ten vain aivan välttämättömyys, jopa siinä mielessä, että Suomi saisi sitten jonkun muun
tavoitteen läpi. Mutta kun nimenomaan tässä on kysymys kokonaisuudesta ja koko raken-
nusten energiatehokkuusdirektiivistä, jota muuten itse asiassa uudelleen tarkastellaan ja
evaluoidaan muistaakseni ensi vuoden alusta, 1.1.2017, ja kun näin tapahtuu siellä joka ta-
pauksessa, niin kyllähän nyt nimenomaan olisi hyvin viisasta kokonaisvaltaisesti sanoa,
että tämä on REFIT-hengen vastaista, tämä on turhaa säätelyä. En usko, niin kuin edustaja
Heinonen sanoi aika hyvin, että kukaan tätä lopulta haluaa, jos tosiasiassa näin kysytään.
Miksi ihmeessä, jos meillä on joku koneisto, joka on jyllännyt jonkun pakon, sitten pitäisi
pakottaa myös Suomessa toimimaan tällä tavalla? Meidän pitää olla ehdottomasti hyvin
aktiivinen sinne EU:n suuntaan, mutta täytyy myös olla hallituksella kykyä ja halua olla
tässä ärhäkkänä ja myös sitten olla toteuttamatta tätä esitystä. Eli siis, toden totta, jos hal-
lituspuolueen Heinonen nyt ilmoitti suuren epäileväisyytensä, niin tämähän nyt mahdollis-
taa tietenkin, että eduskunta puuttuu tähän hallituksen esitykseen tässä salissa. 

Mutta huomaan, puhemies, että suositusaika on nyt loppu, eli tältä erää lopetan puheen-
vuoroni tähän.

21.27 Eero Heinäluoma sd: Arvoisa puhemies! Tämä on todella merkittävä asia, ei vain
tuhansien tai kymmenientuhansien eikä satojentuhansien ihmisten elämän kannalta vaan
miljoonien. Suomi on pientalovaltainen maa, täysin poikkeava siitä, mitä Keski- tai Etelä-
Euroopassa asumistyyli on. Meillä on toista miljoonaa pientaloa, niissä asuu lähes 3 mil-
joonaa ihmistä. Tämä säädös vaikuttaa Suomessa, mutta ei vaikuta Ranskassa tai Saksassa
tai Italiassa tai Espanjassa. Ja kun meillä on taipumus ottaa nämä viimeisen päälle, niin se
johtaa siihen, että tämä on aito lisäkustannus omakotiasukkaille, ja sitten kaiken lisäksi
tämä nykymuodossaan — se informaatio, joka sieltä tulee — ei ehkä tarkoita yhtään mi-
tään suhteessa rakennuksen todelliseen energiankulutukseen, koska se lasketaan keinote-
koisilla kertoimilla, joten se ei ole hyvä. Tämä on tullut isona kansalaispalautteena: Sitä
myöten kuin ihmiset myyvät näitä vanhoja omakotitaloja, he joutuvat tämän hommaa-
maan. Heiltä otetaan se 300 euroa tai 500 euroa, joissakin tapauksissa 800—900, jopa
1 000 euroa, tämän tekemisestä, ja sitten kun he saavat sen todistuksen käteensä, he huo-
maavat, ettei se ollenkaan vastaa sitä, mikä on heidän rakennuksensa todellinen kulutus, ja
3



Pöytäkirjan asiakohta PTK 2/2016 vp
kun sitten heidän pitää ryhtyä selittämään sitä ostajille, niin kyllä he ovat aika ärsyyntynei-
tä.

Olen pettynyt siihen, että kun näin tärkeää asiaa käsitellään, salissa on enää neljä kan-
sanedustajaa — kiitos kaikille läsnä oleville. Mutta tästähän tulee tämä ihmisten kriittisyys
hallintoa ja myös Euroopan unionia kohtaan, että tällaisia säännöksiä — minusta enem-
män kiusasäännöksiä kuin todellisuudessa ympäristönsuojelua tai energiatehokkuutta
edistäviä säännöksiä — kuin nyt näitä tehdään. Eli toivon myös, että ympäristövaliokunta
käsittelee tämän todella kriittisesti ja tätä miettii. Ymmärrän vielä, että jäähalliin ja uima-
halliin voidaan laittaa kyltti, jos niitä myydään — nimittäin niitä ei kovin usein myydä —
mutta kun sitten pannaan autotallit ja varastot omakotitalossa vielä tähän erilliseen hässäk-
kään, niin tästä rahastaa muutama konsultti. Ehkä se on tapa työllistää, mutta mielestäni ei
ole järkevä tapa työllistää.

21.29 Kari Kulmala ps: Arvoisa rouva puhemies! Tänä iltana on puhuttu hyvinkin vaka-
vasta asiasta, enkä niitä asioita enää tässä puheessani toista.

Tässä esityksessä ehdotetaan muutettavaksi rakennuksen energiatodistuksesta annettua
lakia. Energiatodistusten hankkimisesta ja käyttämisestä kokonaan vapautettujen raken-
nusten tilojen määrittelyä ollaan muuttamassa. Esimerkiksi varastorakennukset ehdote-
taan tulemaan energiatodistusmenettelyn piiriin. Kyseisiä varastorakennuksia oli vuoden
2013 lopussa lähes 14 000. Näitä kaikkia ei muutos koskisi vaan niitä rakennuksia, joissa
käytetään energiaa rakennuksen tilojen tarkoituksenmukaisten sisäilmasto-olosuhteiden
ylläpitämiseen. Lisäksi energiatodistuksiin liittyvät velvollisuudet eivät koske varastoja tai
autotalleja, joiden pinta-ala on enintään 50 neliömetriä.

Arvoisa rouva puhemies! Vaikka olen hallituspuolueen jäsen, en pidä tätä lakimuutosta
tarpeellisena. Ehdotuksesta tulee kustannuksia, ja se vain lisää normeja, joita tämä hallitus
on lupautunut päinvastoin purkamaan.

21.31 Timo Heinonen kok: Arvoisa rouva puhemies! Oikeastaan edellä puhunut jo korja-
si tuota, kun edustaja Heinäluoman puheesta jäi ehkä sen tyyppinen kuva, että tämä nyt
koskisi jokaisen talon autotallia, (Eero Heinäluoman välihuuto) ja siitähän ei tietenkään
tässä ole kyse. Hän puhui tietysti tuosta energiatodistuksesta, joka oli jo edellisenkin hal-
lituksen aikana voimassa. Tämä nyt laajentaa sitä uimahalleihin, jäähalleihin, varastora-
kennuksiin, liikenteen rakennuksiin ja moottoriajoneuvosuojiin, tällaisiin isompiin raken-
nuksiin, mikä sinänsä on myös turhaa. Mutta ei anneta sellaista kuvaa, että tässä säädök-
sessä nyt tulisi jokaiselle omakotitaloasujalle jotain lisää. Se on oma keskustelunsa paikka,
mikä tietysti käydään sitten siinä vaiheessa, kun tuo nollarakentamislainsäädäntö tänne tu-
lee, ja toivottavasti silloin saadaan tehtyä uudistukset niin, että nämä vanhemmat omako-
titalot vapautetaan kokonaan tästä energiatodistuksesta, mikä on ollut eduskunnassakin yh-
teinen tahtotila. Mutta niin kuin aiemmin totesin, pidän tätäkin sääntelyä turhana, että tämä
laajennetaan uimahalleihin, jäähalleihin ja muihin, varastorakennuksiin.

21.32 Pia Viitanen sd: Arvoisa rouva puhemies! Kyllä minä ottaisin vakavasti sen huo-
len, mikä täällä esimerkiksi näiden autotallien osalta on esitetty. Muun muassa tässä Oma-
kotiliiton lausunnossa tästä asiasta kannetaan juuri sitä huolta omakotiasukkaan kannalta,
että kun monta kertaa tullaan hankkineeksi sellaisia kahden auton talleja ja muita, niin kyl-
lä tämä tulee eittämättä, tämänkin lausunnon mukaan, lisäämään omakotiasujien kustan-
4



Pöytäkirjan asiakohta PTK 2/2016 vp
nuksia. Ja minä toivon, että kun, edustaja Heinonen, te edellisessä puheenvuorossa tuolla
sanoitte, että tämä on huono, byrokraattinen, lisää kustannuksia ja näin, niin sitten kannat-
taisi pitää se linja, varsinkin nyt, kun saitte vielä puheenvuoroonne tukea perussuomalais-
ten edustajalta. Tietenkin se antaa toivoa siitä, että eduskunnan ympäristövaliokunnassa
voitaisiin tähän vääryyteen puuttua.

Mutta se täytyy sanoa, että kyllä minä olin pettynyt hallituksen hampaattomuuteen sii-
nä, että tässä on automaattisesti lähdetty siitä, että nostetaan kädet ylös, ilman että nähdään
tämä tilanne ja se kokonaisvaltainen ote, mikä nyt tarvitaan nimenomaisesti.

21.33 Eero Heinäluoma sd: Arvoisa puhemies! Se nyt vielä puuttuisi, että 8 neliön kyl-
mät autotallitkin pantaisiin tähän mukaan. (Timo Heinosen välihuuto) Tämä menee toi-
seen suuntaan kuin mitä eduskunta viime vaalikaudella kansalaisaloitteen pohjalta tehdys-
sä kannanotossa sanoi. Puhun tästä sen takia, että istuin itse tuolla — no, se oli kyllä toi-
sessa salissa, vanhassa salissa — puhemiehen pömpelissä ja kuuntelin sen keskustelun. Se
oli minusta hyvin yksituumainen: tunnustettiin, että tässä on tarpeetonta sääntelyä, joka on
ihmisille hankalaa, ei toteuteta niitä tavoitteita, joita sanotaan edistettävän, ja siksi siitä pi-
tää päästä eroon. Olin hyvin iloinen, että tämän jälkeen ensinnäkin siis ministeri Viitanen
silloin ilmoitti lähetekeskustelussa, että hän ehdottaa, (Timo Heinosen välihuuto) että koko
tästä vanhojen omakotitalojen sääntelystä luovuttaisiin, ja se sai eduskunnassa hyvän vas-
taanoton. Ja olen hyvin iloinen, että ministeri Viitanen toimi lupauksensa mukaisesti eli
kääntyi sen jälkeen EU:n komission puoleen, teki esityksen, että tästä luovutaan. Se oli juu-
ri semmoista toimintaa kuin miten kansalaisaloitteisiin ja eduskunnan päätöksiin pitää suh-
tautua. (Timo Heinosen välihuuto) Olin myös erittäin iloinen, että komissio ilmoitti, että se
ymmärtää tämän meidän tavoitteemme ja pitää tätä mahdollisesti todellakin turhana sään-
telynä, ja ilmoitti, että sen mielestä tämä pitää tarkastella siinä yhteydessä, kun tämä koko
direktiivin tarkastelu tehdään vuoden 2017 alusta, siis vain vuoden päästä.

Komissio on itse luvannut, pitänyt täysin mahdollisena, että tämä on heidänkin mieles-
tään turhaa sääntelyä — niin kuin muuten nyt järkikin sanoo, kun sitä hetken aikaa jää
miettimään, varmaan Brysselissäkin — ja on valmis tarkastelemaan tämän uudelleen. Ja
juuri ennen kuin tämä tarkastelu alkaa, niin me vielä teemme tätä lisäsääntelyä. Tätä on
vaikea selvittää kenellekään ulkopuoliselle, jos edes eduskunnallekaan. Sen takia olisi pa-
rempi, että ilman varauksia eduskunta pitäisi sen kannan, jonka se viime kaudella otti. Sil-
loin eduskunnan työlle annettaisiin joku arvo ja me voisimme lisätä myös ihmisten luotta-
musta siihen lainsäädäntöön, jota me täällä teemme.

21.35 Pia Viitanen sd: Arvoisa rouva puhemies! Oikeastaan tuossa edellisessä puheen-
vuorossa tuli juuri se, mitä aioin sanoa, kun kuulin edustaja Heinosen välihuudon tästä, että
no mitäs tehtiin sinne EU:hun päin: toden totta tehtiin. Nyt kun Suomi on tätä aloitetta sin-
ne tehnyt, niin toivottavasti sitten, kun se arvioinnin paikka tulee, valvotaan sitä, että py-
symme kannassamme ja olemme tässä hyvin aktiivisia. Minä nyt näkisin niin, että jos siel-
lä EU:ssakin puhutaan turhien normien purkamisesta, niin kyllähän tällaisen asian pitäisi
olla ennen muuta juuri sitä, ja siksi tämä Suomen aloite on erittäin perusteltu kaiken kaik-
kiaan.

Se on todella tärkeä asia, mikä tässä tuli esiin, että tässä on kysymys nyt ihan ihmisen ar-
keen vaikuttavasta asiasta — asiasta, joka suututtaa ja huolestuttaa aiheellisesti monia
omakotiasujia kaiken kaikkiaan. Minusta oli mukavaa se, että se kansalaisaloiteprosessi
5



Pöytäkirjan asiakohta PTK 2/2016 vp
meni niin kuin meni, eli haluttiin ottaa se asenne koko eduskunnassa — ja myös itse halu-
sin — että kuunnellaan, parannetaan, eikä lähdetty siitä, että jos joku on hölmösti, niin ol-
koon tappiin asti. Ja onhan tämä hallituksen esitys siksi, koska tässä oli niin arvokas pro-
sessi, kun oli tämä kansalaisaloite ja eduskunnan tahto, nyt tietenkin aikamoinen mahalas-
ku sitten. 

Keskustelu päättyi.

Asia lähetettiin ympäristövaliokuntaan.
6


