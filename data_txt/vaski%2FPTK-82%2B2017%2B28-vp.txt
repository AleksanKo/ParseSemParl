















































DEM9A2F.tmpSave.xml


Pöytäkirjan asiakohta PTK 82/2017 vp
Pöytäkirjan asiakohta 

PTK 82/2017 vp

Täysistunto

Keskiviikko 6.9.2017 klo 14.03—16.53

28. Hallituksen esitys eduskunnalle Euroopan unionin ja sen jäsenvaltioiden sekä Kanadan 
välillä tehdyn strategisen kumppanuussopimuksen hyväksymisestä sekä laiksi sopimuksen 
lainsäädännön alaan kuuluvien määräysten voimaansaattamisesta

Hallituksen esitys HE 90/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 28. asia. Puhemiesneuvosto ehdottaa, että asia lähetetään ulkoasiainva-
liokuntaan.

Keskustelu

15.57 Hanna Sarkkinen vas: Arvoisa puhemies! Käsillä oleva EU:n ja Kanadan laaja
kumppanuussopimus sisältää paljon hyviä asioita mutta myös ongelmia. Ongelmana on
sen kytkös EU:n ja Kanadan väliseen CETA-kauppasopimukseen. CETA-sopimusta ei ole
vielä käsitelty eikä hyväksytty, CETA-sopimus tulee myöhemmin tänne parlamentin käsit-
telyyn. Tämä strategia kytkeytyy CETAan ja viittaa CETAan hyväksyttynä asiana, vaikka
se ei sitä vielä ole. Onkin ongelmallista käsitellä näitä asioita erikseen ja hyväksyä tämä
asiakirja CETA-viittauksineen ennen kuin CETA-sopimusta on eduskunnalle edes annet-
tu. Tämän sopimuksen artiklassa 10 — hallituksen esityksen sivulla 20 — kohdassa 1 to-
detaan: "Osapuolet tekevät yhteistyötä edistääkseen keskinäisen kauppansa ja keskinäis-
ten investointiensa kestävää kasvua ja kehitystä yhteisen etunsa mukaisesti, kuten laaja-
alaisessa talous- ja kauppasopimuksessa määrätään." Eli tässä on suora viittaus CETA-so-
pimukseen ja sen sitovuuteen, vaikka itse CETA-sopimusta ei ole vielä eduskunnalle an-
nettu.

CETA-sopimus investointisuojineen on niin merkittävä, että se on käsiteltävä kansalli-
sissa parlamenteissa eikä sitä voida pelkällä EU-käsittelyllä hyväksyä, joten se on tulossa
eduskuntaan myöhemmin. CETA tulee todennäköisesti vaatimaan myös perustuslaillisen
tarkastelun.

CETA-sopimus ei ole lainkaan ongelmaton. Esimerkiksi Euroopan neuvoston parla-
mentaarisen yleiskokouksen sosiaali-, terveys- ja kestävän kehityksen asioiden komitea on
ilmaissut siitä huolensa: "CETA tuo voimaan ylikansallisille sijoittajayhtiöille uusia val-
tuuksia haastaa EU:n jäsenmaita rangaistavaksi säätämistään yritysten voittoihin vaikutta-
vista laeista, jotka on säädetty suojelemaan kansalaisten terveyttä, ympäristöä tai työnteki-
jöiden oikeuksia. CETAn säännökset rajoittaisivat kansanedustuslaitoksille kuuluvia lain-
säädännöllisiä valtuuksia tavalla, jota ei voi hyväksyä." Tämä siis Euroopan neuvoston
parlamentaarisen yleiskokouksen komitean tekstiä. On siis ongelmallista, jos Suomi tä-
 Tarkistettu
4.0



Pöytäkirjan asiakohta PTK 82/2017 vp
män nyt käsiteltävänä olevan sopimuksen myötä sitoutuu toimimaan CETAn mukaisesti,
vaikka CETAa ei ole vielä edes eduskunnassa päästy käsittelemään.

Toivoisinkin, että valiokuntakäsittelyn aikana pohditaan, voidaanko näitä asioita käsi-
tellä erikseen vai tulisiko ne käsitellä yhtä aikaa, tai jos tämä strateginen kumppanuussopi-
mus käsitellään CETAsta erillisenä asiana, niin silloin pohdinta tulee laajentaa koskemaan
koko CETA-sopimuksen hyväksyttävyyttä.

16.00 Olli-Poika Parviainen vihr: Arvoisa rouva puhemies! Tämä niin sanottu SPA-so-
pimus on laaja-alainen yhteistyösopimus, joka sisältää määrittelyt yhteistyön sekä vuoro-
puhelun muodoista. Sopimuksessa käsitellään useita sektoreita suhteellisen yleisellä tasol-
la. Sopimus heijasteleekin Euroopan unionin ja Kanadan yhteisiä arvoja, ja siinä sovitaan
yhteistyöstä muun muassa kansainvälistä rauhaa ja turvallisuutta, ihmisoikeuksien edistä-
mistä, kestävää kehitystä, oikeudellista yhteistyötä ja poliittista vuoropuhelua koskien.

Sopimus sisältää myös Euroopan unionin ulkopolitiikan kannalta keskeisiä velvoitteita,
muun muassa yleiset sitoumukset ihmisoikeuksista, demokratian periaatteista Euroopassa
ja oikeusvaltioperiaatteen kunnioittamisesta, joukkotuhoaseiden leviämisen estämisestä
sekä terrorismin torjunnasta. Nämä kaikki ovat ajankohtaisia ja tärkeitä asioita, joita mei-
dän kannattaa edistää muiden valtioiden kanssa. Mutta kuten edustaja Sarkkinen tuossa pu-
heessaan viittasi, niin näiden kannatettavien tavoitteiden ohella vireillä on samaan aikaan
myös paljon puhuttu Euroopan unionin ja Kanadan välinen vapaakauppasopimus CETA.
Siihen liittyy aika paljon epäluuloja. Esimerkiksi Euroopan parlamentissa vihreät ovat kan-
nattaneet tätä SPA-sopimusta mutta suhtautuneet hyvinkin kriittisesti CETA-sopimuksen
arvioihin. Toisaalta on muistettava, mitä Euroopan neuvoston parlamentaarisessa yleisko-
kouksessa on todettu, eli kun vapaakauppasopimuksia käsitellään, niin niitä tulisi käsitellä
laajasti niin, että esimerkiksi ihmisoikeudet eivät niiden vuoksi vaarannu, ympäristöstä pu-
humattakaan.

Tämä SPA-sopimus ei siis ole CETA-sopimus, mutta asiat liittyvät kiinteästi toisiinsa.
Koska CETA on tulossa ymmärtääkseni nyt syyskaudella eduskuntaankin, minun mieles-
täni olisi varsin perusteltua käsitellä näitä asioita yhdessä. Tämä yhteistyösopimus ja
CETA kannattaa käsitellä mahdollisimman samanaikaisesti ja mahdollisimman laajasti.
Toivoisin, että myös perustuslakivaliokunta ottaisi asiaan perusteellisesti kantaa. Tämä
mahdollistaisi sen, että emme vahingossa tämän SPA-sopimuksen myötä tulisi lukinneek-
si kantojamme sellaisiin asioihin, jotka liittyvät CETA-sopimukseen ja jotka varmasti
edellyttävät suurta poliittista harkintaa.

Keskustelu päättyi.

Asia lähetettiin ulkoasiainvaliokuntaan.
2


