















































DEMD886.tmpSave.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

6. Hallituksen esitys eduskunnalle laiksi valtion oikeusapu- ja edunvalvontapiireistä
Hallituksen esitys HE 26/2016 vp
Valiokunnan mietintö LaVM 5/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on lakivaliokunnan mietintö LaVM 5/2016 vp. Nyt pää-
tetään lakiehdotuksen sisällöstä.

Keskustelu

20.26 Leena Meri ps: Arvoisa rouva puhemies! Tosiaan, nyt on käsittelyssä hallituksen
esitys valtion oikeusapu- ja edunvalvontapiireistä, ja se on ollut nyt perustuslakivaliokun-
nan käsittelyssä ja lakivaliokunnan käsittelyssä. Asia on minulle erittäin läheinen. Olen itse
toiminut yli kymmenen vuotta holhoustoimen edunvalvontapalveluiden lakimiehenä
maistraatissa eli olen toiminut yleisten edunvalvojien valvojana ja yksityisten edunvalvo-
jien valvojana ja myöntänyt erilaisia holhoustoimilupia edunvalvojille ja ollut myös siellä
kehittämässä tätä erilaista toimintaa ja esimiestehtävissä, ja tämä on minulle erittäin mie-
luisaa, että näissä asioissa edistytään.

Ensinnäkin tässä laissahan on kysymys siitä, että jatkossa oikeusaputoimistot ja edun-
valvontatoimistot voisivat ostaa ostopalveluina palveluita: on kysymys tästä sääntelystä ja
siitä, miten sen tulisi tapahtua. Jo tänä päivänäkin edunvalvontatoimistot ovat voineet os-
taa palveluita ostopalveluina, mutta oikeusaputoimistojen puolella tämä ei ole ollut mah-
dollista. Aikaisemminhan tilanne oli se, että edunvalvontapalvelut olivat maistraatin järjes-
tämisvastuulla ja maistraatit ostivat ne kunnilta. Myöhemmin, vuonna 2009, ne siirtyivät
oikeusaputoimiston vastuulle, ja siitä tuli oikeastaan myös ongelmia, koska yleinen edun-
valvonta ja oikeusaputoimisto olivat samassa toimistossa ja saman toimiston henkilökun-
taa, jolloin tuli hyvin paljon esimerkiksi esteellisyystilanteita. Palaan siihen hieman myö-
hemmin.

Perustuslakivaliokunnassa kiinnitimme huomiota siihen, halusimme tietysti pohtia sitä,
että kun julkisia tehtäviä siirretään ostopalveluna yksityisille tahoille, niin onko kysymys
sellaisesta viranomaistoiminnasta, joka olisi niin merkittävää julkisen vallan käyttöä, että
näin ei voisi toimia, ja perustuslakivaliokunta on mietinnössään todennut, että näin ei ole.
Kuitenkin sitä tehtävää ja sen tehtävän sisältöä ja sitä valtaa pohdittaessa tulimme siihen
tulokseen perustuslakivaliokunnassa, että katsoimme, että tähän tehtävään tulee säätää ri-
kosoikeudellinen virkavastuu myös niille tahoille, jotka hoitavat ostopalveluina näitä oike-
usapu- ja edunvalvontatehtäviä.
 Tarkistettu
4.0



Pöytäkirjan asiakohta PTK 55/2016 vp
Itse toivoisin vielä holhoustoimilakiin muutosta, jota on esitetty maistraattien toimesta
vuonna 2007 tai 2009 — nyt en muista sitä vuosilukua, jolloin holhoustoimilakia uudistet-
tiin isoilta osin. Siellähän on ongelmana se, että nyt kun on virkapalveluna tehtävä, siellä
on rikosvastuu ja löytyy aina maksaja, ja jos on ostopalveluna, niin siellä tulee nyt sitten
virkavastuu, ja sitten viime kädessä tämä ostopalvelun ostaja on vahingonkorvausvelvolli-
nen. Nyt on paljon yksityisiä edunvalvojia, omaisedunvalvojia, ja suurin osa heistä hoitaa
tehtäviä erittäin mallikkaasti ja erittäin hyvin, mutta siellä tehtävässä on sitten näitä vähem-
män kunnostautuneita, ja he voivat aiheuttaa toiminnallaan hyvinkin valtavaa taloudellista
menetystä edunvalvottavalle. Tässä ehdotuksessa maistraatit ehdottivat silloin, että yksi-
tyinen edunvalvoja joutuisi ottamaan vastuuvakuutuksen vahinkojen varalle, mutta näin ei
valitettavasti tapahtunut.

Tänä päivänä menettely on se, että jos yksityinen edunvalvoja aiheuttaa vahinkoa pää-
miehelleen, hänet vaihdetaan. Hän kyllä joutuu tietysti lähtökohtaisesti tuomioistuinpää-
töksellä tämän korvauksen suorittamaan, mutta se toteutus hyvinkin usein uupuu, jos siellä
ei ole varoja. Tässä on oikeusturva-aukko vielä siinä mielessä, että yksityisten edunvalvo-
jien antamat palvelut eivät aina ole riittävällä tasolla ja se ei ole riittävästi turvattu se pää-
miehen omaisuus. Siellähän ei ole sitten muilla minkäänlaista vahingonkorvausvastuuta, ei
tuomioistuimilla eikä maistraatillakaan, siitä, että tällaista edunvalvojaa on ehdotettu. Toki
edunvalvojan sopivuus tulee riittävällä huolellisuudella tarkistaa, mutta joka tapauksessa.

Tässä nyt sitten, kuten kerroin aikaisemmin, näitä valtion oikeusapu- ja edunvalvonta-
piirejä ensinnäkin yhdistettiin, ja tästä oikeusaputoimiston johtavasta julkisesta oikeus-
avustajasta tuli myös edunvalvontapiirin esimies samassa toimistossa. Se johti siihen, että
saman piirin alueilla, jotka alueet ovat viime vuosina myös kasvaneet erilaisista organisaa-
tioiden yhdistelyistä johtuen, kävi niin, koska sovelletaan julkisiin oikeusavustajiin Asian-
ajajaliiton tapaohjeita, että he eivät saa ottaa toimeksiantoja vastaan, jos samassa toimis-
tossa työskentelee henkilö, joka on toiminut tämän henkilön tai hänen läheisensä edunval-
vojana, ja päinvastoin. Nyt tällä uudistuksella halutaan nimenomaan eriyttää nämä erilli-
siksi yksiköikseen, ja johtava yleinen oikeusavustaja ei ole enää yleisen edunvalvonnan
esimies, elikkä sieltä puuttuu tämä määräysvalta. Tämä on ollut käytännössä valtava on-
gelma löytää esteettömiä edunvalvojia päämiehille, näille edunvalvottaville, sekä heille
asianajajia tiettyihin prosesseihin. Joskus niitä on jouduttu hakemaan sitten melkein toisel-
ta puolelta Suomea, ja se on ollut todella vaikea tilanne.

Täällä lakiesityksessä on myöskin tehty helpotuksia, jotka ovat maistraatin näkökannal-
ta olleet erittäin haasteellisia: "Yleisen edunvalvojan määrääminen tehtävään", lakiehdo-
tuksen 16 §, 1 momentti ja 3 momentti. Siellä ensinnäkin aikaisemmin, jos saman edunval-
vontapiirin sisällä jouduttiin vaihtamaan edunvalvojan henkilöä toisen piirin edunvalvo-
jaan, meidän piti tuomioistuimen kautta kierrättää tämä päätöksentekomenettely elikkä tut-
kia se koko valvonta uudestaan. Tämän lain avulla nyt poistetaan tämä ongelma, joka oli
aivan turhaa työtä ja aiheutti ongelmia erityisesti sellaisten henkilöiden kohdalla, jotka
usein muuttavat paikasta toiseen. Koska tietysti, vaikka on edunvalvonnassa, voi muuttaa
ja koska edunvalvojalla ei ollut velvollisuutta pitää sellaista päämiestä edunvalvottava-
naan, joka oli tämän edunvalvontapiirin ulkopuolella, niin tämä tuli silloin aina vaihtaa.

Lisäksi tänne on tulossa 3 momenttiin erittäin hyvä muutos siitä, että myös piirin ulko-
puolinen edunvalvoja voidaan määrätä tehtävään, jos se on nimenomaan tämän edunval-
vottavan kannalta aiheellista, ja useinhan se onkin. Monesti on sillä lailla, että henkilöllä on
esimerkiksi Tuusulassa asuessaan sen piirin yleinen edunvalvoja, hän päättää muuttaa
2



Pöytäkirjan asiakohta PTK 55/2016 vp
Tampereelle ja on erillinen edunvalvontapiiri, ja lähtökohtaisesti silloin pitäisi määrätä sit-
ten sen alueen edunvalvoja sieltä Tampereelta. Nyt tähän järjestelyyn ei tarvitse lähteä tä-
män 16 §:n mukaisen menettelyn mukaisesti, tai sitten voidaan esimerkiksi omaisuuden si-
jainnin vuoksi määrätä edunvalvoja jostakin muualtakin kuin missä päämies asuu.

Erittäin hyviä muutoksia, ja olen todella tyytyväinen. Tietojeni mukaan oikeusministe-
riössä pohditaan joitakin holhoustoimilain muutoksia. Mutta tämä on hyvä alku ja helpot-
taa erittäin paljon maistraatin tehtäviä, joita on tällä hetkellä todella paljon.

Yleiskeskustelu päättyi.

Eduskunta hyväksyi hallituksen esitykseen HE 26/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


