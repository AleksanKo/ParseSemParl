















































DEMDF0B.tmp.xml


Pöytäkirjan asiakohta PTK 20/2017 vp
Pöytäkirjan asiakohta 

PTK 20/2017 vp

Täysistunto

Torstai 9.3.2017 klo 15.58—19.23

2.4. Suullinen kysymys Lääkealan turvallisuus- ja kehittämiskeskus Fimeasta (Stefan Wal-
lin r)

Suullinen kysymys SKT 25/2017 vp

Suullinen kyselytunti

Puhemies Maria Lohela: Seuraava kysymys, edustaja Stefan Wallin.

Keskustelu

16.45 Stefan Wallin r: Arvoisa puhemies, värderade talman! Fimeas, det vill säga det ti-
digare Läkemedelsverkets, huvudorts placering har diskuterats länge. 

Saimme sunnuntaina lukea Helsingin Sanomien artikkelin lääkelaitos Fimean eri vaiheis-
ta, ja siinä todetaan, että keskustan ajama alueellistamispäätös ajoi viraston tuhon partaal-
le. Itse äänestin aikoinaan ministerinä 16.6.2009 Fimean päätoimipaikan Kuopioon pakko-
siirtämistä vastaan ja tein sen muun muassa siksi, että olin huolissani Lääkelaitoksen osaa-
van henkilökunnan katoamisesta muualle. Tämä huomio on sittemmin valitettavasti osoit-
tautunut oikeaksi.

On helppo yhtyä eilisen Helsingin Sanomien pääkirjoitukseen, jossa todetaan: "Halli-
tukselta odotetaan nyt päätöstä, joka takaa viraston korkean ammattitaidon ja antaa työn-
tekijöille vihdoinkin työrauhan." Arvoisa ministeri Soini, jos en muista väärin, niin myös te
äänestitte eduskunnassa aikoinaan tätä Lääkelaitoksen alueellistamista vastaan. Ja kysyn
nyt pääministerin sijaiselta, ministeri Soinilta: miten hallitus aikoo ratkaista Fimean tilan-
teen, ja milloin tämä päätös vihdoinkin syntyy?

16.46 Ulkoasiainministeri Timo Soini (vastauspuheenvuoro): Arvoisa rouva puhemies!
Tietenkin tämä alueellistamispäätös on tällä hetkellä voimassa. Tämä on tämän hetken ti-
lanne. Ja nyt sitten, jos tehdään toinen harkinta, mitä en tässä tietysti rohkene ennakoida, se
on koko hallituksen päätös eikä yhden varapääministerin päätös. Mutta tällä hetkellä meil-
lä on voimassa oleva päätös, ja jos sitä ei muuteta, niin tietysti tämä tilanne jatkuu.

Mutta se kysymys, minkä, edustaja Wallin, otitte esiin näistä huolista — saadaanko hen-
kilökuntaa, miten Fimean käy, miten se kehittyy, saadaanko ulkomailta tänne tutkijoita, ja
mitkä ovat taloudelliset synergiaedut — on oikea, ja se kysymys on vakava. Tämä on se
asia, mikä täytyy selvittää. Mutta tällä hetkellä hallitus toimii tällä tavalla, kun päätös on
voimassa.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.5



Pöytäkirjan asiakohta PTK 20/2017 vp
16.47 Stefan Wallin r (vastauspuheenvuoro): Arvoisa puhemies! Jotta Fimea pystyisi
menestyksekkäästi hoitamaan tehtäviänsä ja pärjäämään kansainvälisessä kilpailussa, on
sen pystyttävä pitämään kiinni nykyisistä asiantuntijoistaan ja myös kyettävä rekrytoi-
maan uusia osaajia. Nyt tämän erittäin huonon alueellistamispäätöksen huonot vaikutukset
on korjattava. Sosiaali- ja terveysministeri Hanna Mäntylän asettama selvitystyöryhmä tar-
josi jo yli vuosi sitten hyvän kompromissin, jonka mukaan toimintoja säilyisi sekä Helsin-
gissä että Kuopiossa. Kysyn taas kerran hallitukselta: miten hallitus aikoo turvata, että Fi-
mealla on lopullisesta päätoimipaikkapäätöksestä riippumatta käytössään se paras mahdol-
linen osaaminen ja asiantuntemus?

16.48 Ulkoasiainministeri Timo Soini (vastauspuheenvuoro): Arvoisa rouva puhemies!
Olen aika varma, että silloinen sosiaali- ja terveysministeri Hanna Mäntylä päätti tehdä tä-
män selvityksen, jotta pystytään vastaamaan näihin huoliin ja ongelmiin. Kuten toin äsken
esille, on erittäin tärkeää, että me saamme korkealuokkaista lääketieteellistä tutkimusta
Suomeen, vierailuvaihtoja, ammattitaitoa, kaikkea tätä. Se tuo myös työtä. Se edistää sitä,
että meillä on lääketeollisuutta, uusia tuotteita.

Mutta, niin kuin sanoin, tällä hetkellä meillä on voimassa oleva päätös, alueellistamis-
päätös, eikä se auta, edustaja Wallin, vaikka te ministerinä ja minä edustajana olemme sitä
vastaan joskus aikanaan äänestäneet, koska se taas on sellainen tilanne, että meidän täytyy
noudattaa sitä sääntöä, sitä päätöstä, jonka eduskunnan enemmistö on tehnyt, ja tällä het-
kellä se on voimassa oleva päätös. Ja jos ei hallitus mitään muuta tässä yhteisesti [Puhe-
mies koputtaa] sovi, niin tämä se tilanne on.

16.49 Sari Essayah kd (vastauspuheenvuoro): Arvoisa rouva puhemies! Ministeri Hyssä-
le teki aikoinaan päätöksen siitä, että Fimean päätoimipaikka siirretään Kuopioon — osoit-
taa kyllä melko lailla asenteellista aluepoliittista näkemystä, kun ajatellaan, että Fimean
päätoimipaikka ei voisi olla siellä Kuopiossa. Itä-Suomen yliopisto edustaa Suomessa yhtä
korkealaatuisinta tutkimusta muun muassa lääketieteessä ja farmasiassa, joten näkee hy-
vin selvästi, mitkä ovat hallituspuolueessa nämä linjaukset, kun ollaan edelleenkin haraa-
massa sitä vastaan, etteikö Fimean päätoimipaikan tulisi olla Kuopiossa, niin kuin aikoi-
naan on päätetty. Olisinkin kysynyt hallitukselta: koska tämä veivaaminen tämän asian
ympärillä oikein saadaan päätökseen, jotta Fimeassa saadaan työrauha, ja niin, että tuo voi-
massa oleva päätös pidetään myöskin voimassa eikä aina tehdä uusia tutkimuksia, joilla
horjutetaan tätä tilannetta, mikä on aikoja sitten päätetty ja mitä myöskin ministeri Risikko
on aikanaan ollut tukemassa?

16.50 Sisäministeri Paula Risikko (vastauspuheenvuoro):  Arvoisa rouva puhemies!
Vaikka olenkin nyt toisissa tehtävissä, haluan muistuttaa siitä, mitä silloin minun aikanani
tehtiin: Silloin neuvoteltiin maakuntaliiton ja kaupungin kanssa sekä Fimean luottamus-
henkilöiden ja Fimean johdon kanssa ja tehtiin sellainen ratkaisu, että on nimenomaan näi-
tä eri toimipisteitä eri puolella Suomea. Eli sen lisäksi, että on Kuopio, on myöskin Helsin-
ki ja mahdollisesti muita toimipisteitä. Tässä päästiin aivan täysin yhteisymmärrykseen, ja
tilanne rauhoittui, eikä ollut sitä joukkopakoa enää ongelmana. [Sari Essayah: Entäs nyky-
hallituksen aikana?] 
2



Pöytäkirjan asiakohta PTK 20/2017 vp
Tällä hetkellähän on tehty erilaisia selvityksiä, ja varmasti tuolla meidän ministeriryh-
mässämme tähän palataan. Itse olen henkilökohtaisesti sitä mieltä, että tämä vatkaaminen
pitää saada loppumaan ja ihmisille työrauha. [Sari Essayah: Juuri näin!]

16.51 Kimmo Kivelä ps (vastauspuheenvuoro): Arvoisa rouva puhemies! On todellakin
vatulointia tämän asian ympärillä. Nykyinen sosiaali- ja terveysministeri on kuudes minis-
teri, jonka pöydällä tämä asia pyörii. Tästä on ollut vain haittaa kaikille, että ratkaisuja ei
ole saatu. 

Näen erittäin ongelmallisena, että julkisuuteen tulee ymmärrys, että tarkastustoiminta
pyörisi tarkastettavien ehdoilla. Näinhän ei tietenkään luonnollisesti voi olla. 

Kysyn hallituksen edustajilta: pidättekö ehdottomasti siitä kiinni, että vastaisuudessakin
Fimeaa kehitetään duaalimallin pohjalta, Kuopiota vahvistetaan ja myös työskentely Hel-
singissä mahdollistuu myös jatkossa?

16.52 Ulkoasiainministeri Timo Soini (vastauspuheenvuoro): Arvoisa rouva puhemies!
Totta kai tämä on tavoite, eli siinä mielessä vastaus on kyllä.

Mutta myöskin siitä kysymyksestä, jonka edustaja Wallin otti esiin: Tästä on paljon
huolta ja murhetta. Eivät nämä tekstit ja tapahtumat synny tyhjästä vaan huolesta, miten
parhaimmalla tavalla Fimea pystyy palvelemaan sitä tehtävää, mitä varten se on tehty.

Edelleen toistan, vaikka saattaa kuulostaa yksitotiselta: Tällä hetkellä meillä on voimas-
sa oleva päätös, joka on tämä. Mutta totta kai ne huolet, että saadaanko tutkijoita, saadaan-
ko rahoitusta, saadaanko Suomen ulkopuolelta rahoitusta tänne, täytyy vakavasti ottaa, se,
mikä tämä tilanne todellisuudessa on, ja onko se muuttunut, ja miltä osin se on muuttunut.

16.53 Tuula Haatainen sd (vastauspuheenvuoro): Arvoisa puhemies! On totta, että näitä
alueellistamispäätöksiä on myös osattu tehdä hyvin, mutta jos muistelemme taaksepäin,
niin vuonna 2007 tarkastusvaliokunta yksimielisesti totesi, että näissä alueellistamisissa on
tehty todella heikkoja ja huonoja päätöksiä, ja tämän Fimean kohdalla, joka vastaa lääke-
turvallisuudesta ja lääkealan kehittämisestä, on nyt tilanne, että se on jakaantuneena kah-
teen paikkaan, pääpaikka vielä toistaiseksi Helsingissä ja Kuopiossa tietyt toiminnot. 

Sosiaali- ja terveysvaliokunnan kanssa kävimme tutustumassa tilanteeseen Kuopiossa,
ja olen ymmärtänyt, että kaikki toimijat ovat nyt ihan yksimielisesti — nämä, jotka tämän
asian ymmärtävät [Naurua] — sitä mieltä, että tämä tilanne pitäisi jäädyttää nyt niin, että
tämä päätoiminta-alue olisi täällä Helsingissä ja Kuopiossa se toiminta, mikä siellä nyt on.
Rauhoitettaisiin tämä tilanne ja pidettäisiin huolta, että nämä osaajat myös pysyvät täällä.
Voidaanko tehdä näin? Kysyn nyt varapääministeriltä: voidaanko näin tehdä, että jäädyte-
tään, rauhoitetaan ja luodaan edellytykset, että tämä tärkeä toiminta [Puhemies koputtaa]
säilyy Suomessa?

16.54 Ulkoasiainministeri Timo Soini (vastauspuheenvuoro): Arvoisa rouva puhemies!
Siihenhän hallitus juuri pyrkii, että meillä säilyy korkealaatuista lääketieteellistä tutkimus-
ta, me saamme henkilökuntaa sekä kotimaasta että ulkomailta, jotta meillä on vierailuvaih-
toa tutkijoiden kesken ja jotta tälle hyvän tutkimuksen ja yhteistyön perustalle pystytään
rakentamaan esimerkiksi työpaikkoja, bisnestä, uusia lääkkeitä ja muita. Uskon, että edus-
taja Haatainen, joka muistaakseni on Vehmersalmelta lähtöisin, tuntee sekä Kuopion
alueen että täällä toimineena pääkaupunkiseudun alueen, ja sen takiahan tämmöinen duaa-
3



Pöytäkirjan asiakohta PTK 20/2017 vp
limalli on varmasti hyvä. Eli kyllä meistä täällä toivottavasti meidän kahden lisäksi joku
muukin tämän ymmärtää. [Tuula Haatainen: Säilytetään!]

16.55 Markku Eestilä kok (vastauspuheenvuoro): Arvoisa rouva puhemies! Tämä pää-
tös aikanaan on tehty, se tehtiin vuonna 2009, ja on täysin ymmärrettävää, että silloin ih-
miset olivat eri mieltä, että minne se Fimean pääpaikka sijoittuu. Tämän lain takana ovat
eduskunta ja valtioneuvosto, sen suhteen, että pääpaikka on Kuopio. Kun tällä hetkellä
Kuopiossa työskentelee kolme kertaa vähemmän työntekijöitä kuin Helsingissä, niin min-
kälainen aika, arvoisa varapääministeri, teidän mielestänne pitäisi virkamiehillä ja minis-
teriöllä olla, jotta ne saavat aikaan päätöksen ja noudattavat sitä päätöstä, minkä eduskunta
ja valtioneuvosto ovat tehneet? Missä ajassa toimeenpano teidän mielestänne pitäisi teh-
dä? [Eduskunnasta: Hyvä kysymys!]

16.56 Ulkoasiainministeri Timo Soini (vastauspuheenvuoro): Arvoisa rouva puhemies!
Toistan itseäni: Meillä on tällä hetkellä voimassa oleva päätös, lainvoimainen päätös, jon-
ka mukaan tällä hetkellä eletään. Tämä on tilanne tällä hetkellä, ja jos ei siihen muutosta tu-
le, niin tämä tilanne tietysti jää voimaan. Näinhän tämä on.

Kysymyksen käsittely päättyi.
4


