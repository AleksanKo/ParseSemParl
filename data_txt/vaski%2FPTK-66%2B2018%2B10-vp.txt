















































DEM8BB9.tmp.xml


Pöytäkirjan asiakohta PTK 66/2018 vp
Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

10. Lakialoite laiksi kuluttajansuojalain 7 luvun muuttamisesta
Lakialoite LA 24/2018 vp Arto Satonen kok ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

17.04 Arto Satonen kok (esittelypuheenvuoro): Arvoisa puhemies! Aluksi haluan kiittää
kollegoita laajasta tuesta tälle aloitteelle pikavippien markkinointikiellosta. Kun aloitteen
on allekirjoittanut 119 kansanedustajaa kaikista poliittisista ryhmistä, niin voin sanoa, että
eduskunnalla on vahva tahtotila puuttua pikavippien markkinointiin.

Arvoisa puhemies! Se kertoo myös siitä, että pikavippikierteeseen ajautuneiden kansa-
laisten huolet ovat hyvin laajasti välittyneet kansanedustajille. Ylivelkaantuminen on yh-
teiskunnassa kasvava ongelma. Hyvästä talous- ja työllisyystilanteesta huolimatta maksu-
häiriömerkintöjä saaneiden ja ulosotossa olevien kansalaisten määrä kasvaa koko ajan.
Maksuhäiriömerkintä oli vuoden 2017 lopussa 375 000 suomalaisella. Luottotietonsa me-
nettäneiden ihmisten elämä on monin tavoin vaikeaa. Esimerkiksi vuokra-asunnon saanti
on hankalaa, jos ei kykene maksamaan vuokravakuutta.

Tärkeää on auttaa ihmisiä valumasta ylivelkaantumisen tielle. Markkinointikiellon ta-
voitteena on nimenomaan estää pikavippien hankkiminen heräteostoksena. Jopa yksittäi-
sen pikavipin ottaminen saattaa johtaa kierteeseen, jossa uudella pikavipillä maksetaan
vanhoja velkoja, ja lopulta ajaudutaan korkojen painaessa päälle maksukyvyttömäksi.
Tämä tarina on tuttu kymmenilletuhansille suomalaisille.

Erityisen riskialttiita velkakierteeseen ajautumaan ovat nuoret, joilla ei vielä ole riittä-
vää kokemusta oman talouden hoidosta. Jos jo nuorena velkaantuu, riski syrjäytyä yhteis-
kunnasta on todella suuri. Ylivelkaantunut jää usein työelämän ulkopuolelle tai harmaan
talouden työntekijäksi, koska ulosotot vanhoista veloista verottavat vahvasti normaalia
palkkatuloa. Tämän torjumiseksi säädettiin jo erillinen laki, jonka avulla vuoden työttömä-
nä ollut ylivelkaantunut saa työllistyessään puolen vuoden tauon velkojensa lyhentämi-
seen.

Pikavippien aiheuttama velkaantuminen koskee myös peliongelmaisia, joiden keskuu-
dessa juuri pikavipit ja lainarahalla pelaaminen koetaan merkittävimmäksi pelaamisesta ai-
heutuvista ongelmista. Usein samoilla nettisivuilla sekä houkutellaan pelaamaan rahapele-
jä että tarjotaan pikavippejä. Tämä yhtälö on monille ylivoimainen houkutus, joka tulee
myöhemmin kalliiksi. 
 Tarkistettu
4.1



Pöytäkirjan asiakohta PTK 66/2018 vp
Pikavippien mainonta kiellettiin Hollannissa vuonna 2017, joten se on hyvä esimerkki
meille. Asiaan on reagoitu myös yritystasolla: Google on kieltänyt pikavippien mainonnan
omilla sivuillaan Yhdysvalloissa. Kyse on globaalista ongelmasta, jonka hallitsemiseen
tarvitaan uudet pelisäännöt. On tärkeää, että Suomi on yhtenä esimerkin antajista ja ensim-
mäisten joukossa kieltämässä pikavippien mainonnan.

Mainontakielto on mahdollista toteuttaa Hollannin tapaan siten, että Finanssivalvonta
määrittelee ne korkeariskiset ja vakuudettomat luotot, toisin sanoen pikavipit, joiden mai-
nonta kielletään. Listaa voidaan päivittää tarvittaessa. Jo nykyisin Suomessa pikavippejä
tarjoavien yritysten on rekisteröidyttävä Etelä-Suomen aluehallintovirastoon, mikä olen-
naisesti helpottaa valvontaa.

Arvoisa puhemies! Pikavippien markkinointikielto on yksi keino saada kulutusluotoista
aiheutuvaa ylivelkaantumista kuriin, mutta ei suinkaan ainoa. Meillä on jo olemassa tällä
hetkellä korkokatto koskien alle 2 000 euron pikavippejä, ja parasta aikaa selvitetään oi-
keusministeriössä tämän korkokaton ulottamista myös yli 2 000 euron pikavippeihin. Se
olisi erittäin tärkeää, koska tällä hetkellä ajan trendi on se, että näitä useilta eri tahoilta otet-
tuja pikavippejä yhdistellään, ja on yrityksiä, jotka tarjoavat palveluita, joissa ne yhdistä-
vät ja järjestelevät uudelleen näiden lainanottajien lainoja, ja lopputuloksena on se, että
maksut ja korot ovat entistä korkeammat. Eli tämä asia on syytä saada hallintaan.

Tämä lakiehdotus koskee kuluttajansuojalain 7 luvun muuttamista, johon ehdotetaan li-
sättäväksi 8 a §: ”Eräiden korkeariskisten kulutusluottojen markkinointikielto: Sellaisia
vakuudettomia kulutusluottoja, joiden todellinen vuosikorko ylittää tämän luvun 17 a §:n
mukaisesti viitekoron lisättynä 50 prosenttiyksiköllä, ei saa markkinoida.” Tämä on siis
esitys. 

Korostan vielä sitä, että tämä 50 tulee nyt siitä korkokatosta, joka on asetettu tällä het-
kellä alle 2 000 euron pikavipeille. Jos tätä korkokattoa saadaan laajennettua ja jos tätä kor-
kokattoa saadaan alennettua — mitä myöskin toivon — silloin pitää alentaa myös sitä kor-
koa, joka koskee tätä markkinointikieltoa. 

On äärimmäisen tärkeää, että me saamme tämän markkinointikiellon käytäntöön, ja us-
kon, että siihen on hyvät mahdollisuudet. Eduskunta on tässä asiassa puhunut, ja se tulee
ottaa valmistelussa huomioon.

17.10 Jari Myllykoski vas: Arvoisa rouva puhemies! Edustaja Satonen on kerännyt ni-
miä oikeaan paperiin, ja on erittäin hyvä, että tällainen lakialoite, jonka ilman muuta ja ei-
ttämättä tarvitsee pystyä tulemaan vielä tällä vaalikaudella myös lihaksi, ei jää niin, ettem-
me pystyisi käsittelemään ja hallitus ei tätä ottaisi omaan työjärjestykseensä ja toisi esityk-
senä eduskuntaan, jotta nopeasti voisimme sen täällä säätää.

Erityisen hankalaa on ollut tämä aggressiivinen pikavippien markkinointi, jossa tunkeu-
dutaan ihmisten yksityisyyteen, ja se jos joku on ollut hankalaa. Ollaan kuitenkin pystytty
siihen, että tiettyjen kellonaikojen osalta pikavippejä ei enää myönnetä, tässä kehittymistä
on tapahtunut. Se on hidasta, mutta joka tapauksessa meidän pitää erityisen tarmokkaasti
tarttua tähän pikavippien ongelmaan. Yksi osa sitä on se markkinointi, koska aina sen tie-
dostaminen, että sinä voit nopeasti hetkellisesti tarttua johonkin syöttiin, ohjaa ihmisten
toimintoja ja niitä mahdollisuuksia hyödynnetään.

Edustaja Satonen otti tässä esille myös tämän 2 000 euron katon. Tästä on tehty tälläkin
vaalikaudella lakialoite, niin että jokaisesta eduskuntaryhmästä jo yli sata nimeä oli tässä
hankkeessa mukana, että voisimme säätää siitä, että lainoittajat antavat 2 000 euron niin sa-
2



Pöytäkirjan asiakohta PTK 66/2018 vp
notun limiittilainan, vaikka se lainoituksen tarvitsija käyttäisi siitä 2 000 euron limiitistä
vain 300 euroa siihen todelliseen taloudelliseen tilanteeseen, pesukoneen tai talvirenkai-
den ostamiseen, ja kun se on 2 000 euroa, niin tämä 50 prosentin korkokatto ei enää toimi-
kaan. Sen takia on todella tärkeää, että jo viime vuonna Kuluttajaliitto lähti siltä pohjalta,
että pitää olla yli 2 000 euron lainoituksessa myöskin tämä sama 50 prosentin korkokatto.
Se olisi erittäin tervetullut uudistus, tietysti yhdessä positiivisen luottorekisterin kanssa,
mitä pitäisi myötätuulessa myös täällä eduskunnassa tervehtiä. Osa jopa pienlainojen an-
tajista on sitä mieltä, että meillä pitäisi olla mahdollisuus luotottajan kantaa riski. Meillä
monesti pikavippifirmojen ja perintäyhtiöitten välinen kytkös on automaatti, ja siellä näitä
perintöjä ja niihin kuluvia kustannuksia ketjutetaan edelleen ja edelleen, ja vaikka sitten
tuomioistuimesta tulisi päätös, että henkilö on varaton, niin uudelleenperinnän käynnistä-
misen mahdollisuus on tätä päivää.

Ei toki pidä unohtaa sitä, että edustaja Satosen ansiokkaassa lakialoitteessa oli se, että
tämä markkinointi ei koskisi perinteisiä luotonantajia ja pankkeja. Pitää noin tosiasiallises-
ti kuitenkin tunnustaa se, että jos henkilö, joka haluaa nopeaa luototusta omaan taloudelli-
seen tilanteeseensa, ottaa luottokortin käyttöönsä ja kustantaa sillä sen 300 euron hankin-
nan, mikä on välttämätöntä, kustannukset ovat huomattavasti suuremmat kuin 50 prosent-
tia, eli kaikki toimitusmaksut ja muut tekevät kyllä luottokortista pieniin lainoituksiin huo-
mattavasti raskaamman kuin tämä 50 prosentin korkokatto tällä hetkellä on. Mutta en kri-
tisoi, etteivätkö pankit näin saa edelleen mainostaa, mutta pitäisi osata katsoa, missä yhtey-
dessä keskustellaan siitä, kun kysymys on nimenomaan pikavipeistä.

Pakko tähän loppuun, puhemies, vielä sanoa se, että me tarvitsemme Suomeen sosiaa-
lista luototusta. Se on se polku, jota me tarvitsemme tähän maahan. Se on ainoa kestävä vä-
line siihen, että todellakin ne henkilöt, jotka ovat taloudellisessa ahdingossa työttömyyden
tai yksinhuoltajuuden kanssa ja tarvitsevat siihen hetkeen jonkinlaisen avun, sen saavat,
kyllä sen pitää olla mahdollista. Nämä ihmiset tämän sosiaalisen luototuksen osalta ottavat
päälleen sen, että heille tulee luottohäiriömerkintä. Siksipä tässä toivottavasti ensi viikolla
pystymme puuttumaan myös tähän asiaan, että luottohäiriömerkinnät roikkuvat siellä usei-
ta vuosia velan tultua maksettuakin, ja näitä asioita voitaisiin yhdessä viedä eteenpäin niin,
että luottohäiriömerkintä sitten tällaisessa tapauksessa, kun se sosiaalinen luototus on mak-
settu, myös poistuu sieltä sitten kuukauden sisällä.

Mutta, arvoisa rouva puhemies, olen erityisen tyytyväinen, että edustaja Satonen on tä-
män asian ottanut omakseen, ja toivon kyllä eduskunnalta hyvää ja arvokasta eteenpäinvie-
mistä tämän aloitteen osalta.

17.16 Jani Mäkelä ps: Arvoisa puhemies! Tiiviisti sanoen tämä on kannatettava aloite,
jonka olen myös itse allekirjoittanut. Edelliset puhujat aika tyhjentävästi jo kertoivatkin,
miksi tämä aloite on tarpeellinen. Henkilökohtaisesti näen tämän nimenomaan kohtuutto-
muuden korjaamisena. Tuollaiset korot, mistä puhutaan, 50 prosentin ja vastaavat, ovat jo
sinällään kohtuuttomia, ja luottotietojen menettäminen on vakava asia sekä tragedia yksi-
lölle. Omasta puolestani tuollaisen koronkiskonnan voisi ylipäänsäkin kieltää, mutta tä-
män aloitteen markkinointikielto on hyvä alku, ja mielestäni seuraava askel voisi olla myös
tuo mainittu perinnän kohtuullistaminen.

17.17 Katja Taimela sd: Arvoisa rouva puhemies! Pikavippeihin liittyvät ongelmat on
hyvin laajalti tunnistettu täällä eduskunnassa ja asiasta on puhuttu useamman kerran viime
3



Pöytäkirjan asiakohta PTK 66/2018 vp
vuosina. Myös edistysaskelia on otettu pikavippien suitsimiseksi. Tämän lakialoitteen pit-
kä allekirjoittajalista eduskunnan oikealta vasemmalle osoittaa, että tilanteessa on vielä
paljon korjattavaa. 

Pikavippien mainonta on voimakkaasti kasvussa, mikä jo sinällään osoittaa sen, että vi-
peillä on kysyntää ja kysyntäpotentiaalia. Siksi on paikallaan puuttua nimenomaan sellais-
ten vippien mainontaan, joiden koron voidaan selkeästi katsoa olevan täysin kohtuuttomal-
la tasolla. 

Pikavipit ovat pahimmillaan nykyajan koronkiskontaa, jossa hyväksikäytetään vaikeas-
sa tilanteessa olevia ihmisiä. Pikavippi on hyvin harvoin ratkaisu mihinkään ongelmaan.
Sitä vastoin se hyvin usein johtaa ongelmien pahenemiseen ja ongelmakierteiden syntyyn
tai syvenemiseen. 

Tämä aloite on yksi tärkeä askel oikeaan suuntaan. Samalla olisi tarkasti pohdittava, voi-
taisiinko pikavippiongelmalle tehdä jopa vieläkin enemmän.

Tässä keskustelun aikana lueskelin muun muassa Kuluttajaliiton materiaalia liittyen pi-
kaluottoihin. Heillä on myös omat ehdotuksensa Suomen lainsäädännön kehittämiseksi, ja
ne menevät pidemmälle kuin muun muassa tämä aloite. Pitää miettiä, mitä me voimme to-
dellakin tehdä vielä enemmän näiden asioiden parantamiseksi. 

Useilla kotitalouksilla on entistä enemmän velkaa monelle eri taholle, mikä rasittaa ko-
titalouksien maksukykyä entisestään. Velkasummat paisuvat usein huomattaviksi, ennen
kuin maksuhäiriömerkintä katkaisee lisävelkaantumisen. 

Kaiken kaikkiaan, arvoisa puhemies, edustaja Satosen tekemä lakialoite on erittäin kan-
natettava, ja toivon sille mitä ripeimpää käsittelyä täällä eduskunnassa.

17.19 Sinuhe Wallinheimo kok: Arvoisa puhemies! Minäkin haluan kiittää edustaja Sa-
tosta tästä tärkeästä, lähes 120 nimeä keränneestä lakialoitteesta.

On totta, kuten esityksen perusteluissakin todetaan, että meillä on edelleen haasteita pi-
kavippimarkkinoilla juuri tämän harhaanjohtavan mainonnan osalta. Todellista vuosikor-
koa saa monista pikavippimainoksista edelleen etsiä kissojen ja koirien kanssa, minkä seu-
rauksena moni kuluttaja menee harhaan lainanhoidon todellisten kustannusten laskennas-
sa. Siksi on perusteltua, että myös meillä Suomessa mennään muun Euroopan linjoille ja
asetetaan rajoituksia pikavippien mainonnalle.

Lisäksi olen, arvoisa puhemies, yhtä mieltä myös muista edustaja Satosen tekemistä
huomioista itse tämän suomalaisten ylivelkaantumisongelman hoitamisen suhteen. Me tar-
vitsemme tähän itse asiassa kolmen kärjen taktiikan eli panostuksia ylivelkaantumisen en-
naltaehkäisyyn, ylivelkaantuneiden auttamiseen ja jälkihoitoon.

Ylivelkaantumisen ennaltaehkäisyssä ehdottomasti tehokkain väline on koulutus. Ku-
luttamisen muuttuessa helpommaksi myös riskit ylivelkaantumiseen ovat lisääntyneet.
Lasten ja nuorten oman rahan käyttöön opastusta pitäisi kyllä antaa myös meille aikuisille. 

Toinen tärkeä ennaltaehkäisyn väline olisi myös edustaja Myllykosken mainitsema po-
sitiivisen luottotiedon käytön salliminen myös Suomessa. Tästä hyötyisivät sekä yrittäjät
että kuluttajat, kun kuluttajien taloudellinen tilanne olisi luotonantajien tiedossa nykyistä
paremmin. Mahdollisuudet entistä vastuullisemman luotonannon lisääntymiseen Suomes-
sa paranisivat merkittävästi. Oikeusministeriön asettamien selvittäjien raportinhan pitäisi
valmistua tämän kuun lopussa, ja toivottavasti se myös suosittaa Suomen seuraavan tässä-
kin muita EU-maita. Tapoja tämän toteuttamiseen on toki monia.
4



Pöytäkirjan asiakohta PTK 66/2018 vp
Mitä sitten, arvoisa puhemies, tulee toimiin ylivelkaantuneen auttamiseksi ja ylivel-
kaantumisen jälkihoidoksi, niin totean nykyisen hallituksen kyllä tehneen tässä myös hy-
viä tekoja. Muun muassa ulosotossa olevien pitkäaikaistyöttömien työllistämismahdolli-
suuksien parantaminen kuudella sapattikuukaudella on tästä hyvä esimerkki. Lisäksi ta-
lous- ja velkaneuvonnalla on keskeinen rooli taloudenhoidon neuvonnassa ja velkakier-
teen estämisessä. Siksi hallitus on kohdentanut kevään kehysriihessä 5 miljoonaa euroa
toiminnan kehittämiseen mahdollisimman helposti saatavaksi juuri velkaantumiskierteen
alkuvaiheessa oleville suomalaisille. Tätä tärkeää työtä olisi syytä jatkaa myös tulevissa
hallituksissa riippumatta siitä, minkä kokoonpanon varassa kulloinkin toimitaan.

Näillä sanoilla toivon tälle lakialoitteelle asianmukaista valiokuntakäsittelyä.

17.22 Mari-Leena Talvitie kok: Arvoisa puhemies! On mukava kuulla, että tämän laki-
aloitteen kanssa sali oikeasta vasempaan reunaan on niin yksimielinen. Tavoite on yhtei-
nen. Olemme tärkeän asian äärellä. Kiitos edustaja Satoselle ja yli 100 muulle kollegalle
tästä hyvästä keskustelunavauksesta ja myöskin lakialoitteesta. Ja kiitos myöskin kaikille,
jotka ovat tämän allekirjoittaneet ja muutenkin pitäneet tätä yhteistä asiaa, ylivelkaantu-
mista, ajankohtaisesti esillä.

Suomessa on kymmeniätuhansia ihmisiä, erityisesti nuoria ja työttömiä sekä yrittäjiä,
joiden elämää vaikeuttaa ylivelkaantuminen. Vuodenvaihteessa ulosottovelallisia oli
246 000 ja maksuhäiriömerkintöjä oli noin 380 000 suomalaisella. Ulosottovelallisten
määrä on pysynyt jotakuinkin samana, mutta velkojen yhteenlaskettu kokonaissumma on
kasvanut.

Viimeksi tänään olen saanut palautetta, miten radiossa soivat jatkuvasti koukuttavat pi-
kavippimainokset. Olen saanut viime kuukausina palautetta myöskin siitä, miten nämä
mainokset ja muutenkin ehkä meidän yhteiskunnassamme tällä hetkellä hyvin kuluttaja-
keskeinen ajattelutapa suosivat sitä, että monet nuoret ajattelevat, että jokaisella tai lähes
kaikilla pitäisi olla kaikkea sitä samaa, mitä muilla kylän, kaupunginosan lapsilla on. Olisi
tärkeää ymmärtää ja puhua myöskin lasten ja nuorten kanssa siitä, mitä kaikkea on tarpeel-
lista saada.

Mutta sen lisäksi tarvitaan tietenkin myös yhteiskunnallista keskustelua. Erityisesti kan-
nan huolta meidän kouluistamme ja opetuksestamme siinä mielessä, että näitä korkoasioi-
ta, mitkä kuitenkin liittyvät ymmärrykseen siitä, minkä verran tarvitaan euroja maksaa pi-
kavippiä takaisin, pitäisi pystyä meidän nuorillemme myöskin opetuksen kautta tuomaan,
perusasioita, kun meillä on niin hyvä matematiikan opetus koulussa, opettamalla laske-
maan, mikä rahan arvo on ja mitä se tarkoittaa, kun jossain on korkoa 48 tai vastaavaa.

Mutta tähän yksityishenkilöiden ylivelkaantumiseen: se johtuu yhä useammin siis siitä,
että taloutta paikataan näillä korkeakorkoisilla pikavipeillä yhtäkkiä ja liian usein myöskin
hetken mielijohteesta.

Lainsäädäntöämme on siis muutettu vuonna 2013 niin, että alle 2 000 euron luotoille
asetettiin korkokatto. Mutta tätä on kuitenkin viime aikoina kierretty sillä tavalla, että on
tarjottu yli 2 000 euron vippejä, joita on sitten voinut nostaa pienemmissä erissä. On tär-
keää ja hyvää, että eduskunnassa aihe puhututtaa ja aiheesta on jätetty useampia lakialoit-
teita.

Tämän markkinointikiellon lisäksi pari vuotta sitten edustaja Toivakka teki lakialoit-
teen pikavippien korkokaton sääntelystä. Ja aiheeseen on myöskin ministeri Häkkänen nyt
kevään aikana puuttunut. Oikeusministeri käynnisti valmistelun, jolla tiukennettaisiin pi-
5



Pöytäkirjan asiakohta PTK 66/2018 vp
kaluottosääntelyä siten, että kiristettäisiin sekä korkokattoa että luotonantajalle aiheutuvia
seurauksia korkokaton rikkomisesta. Esimerkiksi tilanteessa, jossa korkokattoa on rikottu,
ei kuluttajalla olisi velvollisuutta maksaa korkoa tai muita luottokustannuksia. Tämä taval-
laan toimisi niin sanktiona väärin alalla toimiville pikaluottojen tarjoajille kuin myös sitten
ennaltaehkäisevästi.

Kyseinen lakialoite on tärkeä, ja samaten monen muun edustajan kanssa toivon sille
asianmukaista valiokuntakäsittelyä. Edustaja Satosen ja muitten kollegoitten lisäksi kiitän
vielä erityisesti myöskin edustaja Taavitsaista tämän aiheen keskustelun ylläpitämisestä.

17.26 Jukka Kopra kok: Arvoisa rouva puhemies! Ylivelkaantuminen on Suomessa tänä
päivänä suuri ongelma, ja erityisesti näiden pikavippien kautta tapahtuva velkaantuminen
on sitä pahinta mahdollista velkaantumista, mitä voi laillisesti tapahtua. 

Näitä pikavippejä hyödyntävät tai joutuvat käyttämään ihmiset, joilla ei ole valinnanva-
raa. Heillä ei ole mahdollisuuksia neuvotella pankissa lainan ehdoista, vaan he joutuvat ot-
tamaan elämän kuluihin sitä lainaa, mitä vain sattuvat saamaan, ja kuten tiedämme, korko-
kulut pikavipeissä ovat kerta kaikkiaan kohtuuttomia, eikä niitä voi hyväksyä.

Tämä aloite on erittäin tervetullut, ja olen sen itsekin allekirjoittanut, ja suurin osa edus-
kunnasta on sen allekirjoittanut. Toivon tälle aloitteelle sujuvaa läpimenoa täällä. Edustaja
Satonen on osunut kyllä tässä hyvään asiaan ja tekee tässä inhimillisen teon, joka on kaik-
kien vähäosaisten ja syrjäytyneiden eduksi läpi mennessään. 

17.28 Satu Taavitsainen sd: Arvoisa puhemies! Edustaja Satosen tekemä lakialoite on ai-
van erinomainen, ja toivon sen läpimenoa mahdollisimman pian. 

Monen pikavipin ottaneen ahdinkoa kuunneltuani olen pistänyt merkille mainostamisen
todellisen vaikutuksen asiaan. Iso mainos linja-auton kyljessä ja samaan aikaan tilapäinen
rahapula tai välkkyvä mainos nettikasinon pelien vieressä ihmisen pelatessa ovat saaneet
monet sortumaan. 

Markkinoinnin kieltämisellä on ihan varmasti ennalta ehkäisevä vaikutus, ja se on yksi
keino auttaa talousvaikeuksiin ja ulosottoon joutuneitten ahdingossa sekä ennaltaehkäisys-
sä, etteivät ihmiset joutuisi talousvaikeuksiin. 

Myöskin edustaja Myllykosken mainitsema sosiaalinen luototus ja sen edistäminen
Suomessa niin, ettei se olisi enää kunnille vain vapaaehtoinen tehtävä vaan että siitä teh-
täisiin ihan lakisääteinen tehtävä, on todella tärkeää, koska sosiaalisella luototuksella aute-
taan ihmisiä saamaan taloutensa hallintaan, katkaisemaan velkakierre, kuntoutumaan, työl-
listymään, saamaan asunto tai pääsemään yli muusta kriisistä. On todella harmillista se,
että Suomessa on vain 30 kuntaa, jotka myöntävät sosiaalista luottoa asukkailleen.

Ylipäätään ulosottoon joutuneiden ahdinko, kansainvälisten perintäyhtiöiden kurituk-
sessa olevien ihmisten ahdinko sekä meidän sosiaali- ja terveydenhuollon asiakasmaksu-
jen massiivinen joutuminen ulosottoon vuosittain — noin 320 000 asiakasmaksua joutui
viimekin vuonna ulosottoon — kaikki tämä, on todella niin iso ja laaja kokonaisuus, jota ei
pysty kerralla hallitsemaan, joten on erinomainen asia, että tämä niin kuin askel kerrallaan
laitetaan kuntoon. 

Tästä edustaja Satosen lakialoitteesta on hyvä apu yhteen kohtaan, ja jatketaan siitä sit-
ten tätä työtä lakialoitteilla eteenpäin asioitten korjaamiseksi. 

Myöskin valvonnan lisääminen ja sinne resurssien saaminen on erittäin tärkeää. Etelä-
Suomen avi valvoo perintäyhtiöitä, eikä siellä taida olla resursseja riittävästi. Ilahduin ei-
6



Pöytäkirjan asiakohta PTK 66/2018 vp
len, että yksi perintäyhtiö oli saanut varoituksen laittomasta toiminnastaan. Monestihan
nämä pikavippiyhtiöt ja perintäyhtiöt ovat samoja firmoja elikkä samoilla firmoilla on mo-
lempaa toimintaa. 

Oliko niin, että paikalta 3 minuuttia? 

Puhemies Paula Risikko: Kyllä, mutta jos se on siinä ja siinä, niin jatkakaa vain. 

No niin, ei muuta kuin että toivon tämän lakialoitteen etenemistä. [Naurua]

Puhemies Paula Risikko: Se oli hyvin sanottu.

17.31 Timo Heinonen kok: Arvoisa rouva puhemies! Kiitokset edustaja Satoselle ja kai-
kille tämän lakialoitteen allekirjoittajille. Ylivelkaantuminen on yksi meidän maamme va-
kavimmista huolista ja ongelmista tällä hetkellä. Sitä tapahtuu monella eri tavalla, ja näi-
den pikavippien kierre on sellainen, josta varmasti jokainen meistä on saanut palautetta, ja
monen, jos ei perhepiiristä, niin lähipiiristä löytyy henkilöitä, jotka ovat pelaamisen kautta
joutuneet tämäntyyppiseen kierteeseen, missä sitten ongelmat pahenevat koko ajan. Näi-
den pikavippien parissa itse asiassa eduskunnassa on tehty toimia pitkään, ainakin noin 11
vuotta muistan itse, kun täällä olen ollut. Ensimmäisenä kokoomuksen kansanedustaja
Sampsa Kataja nosti tämän problematiikan aikanaan esille ja sai itse asiassa hyvin aggres-
siivista puolustusta ja hyökkäystä vastaansa, kun hän ajoi silloin täyskieltoa, ja silloinhan
tehtiin tiettyjä toimenpiteitä, muutettiin. 

Mutta tässä on vähän samanlainen, että pitäisi pystyä puhumaankin jollain tavalla tek-
niikkaneutraalista lainsäädännöstä tai jostain, kerran tällä puolella ollaan kyllä, voisi sa-
noa, pirullisen ovelia. Aina etsitään uusi tie, aina etsitään uusi keino. Kun korkoa rajattiin,
niin kehiteltiin jokin toinen keino, tai kun tehtiin tiettyjä rajauksia, niin sanottiin, että hae
tänään ja nosta sitten silloin, kun huvittaa, pienemmissä osissa, eli tavallaan kierretään sitä
lainsäädäntöä, joka on aikaansaatu. Hivenen pelkään, että myös tässä markkinointikiellos-
sa tulemme näkemään vastaavanlaista toimintaa. Sen takia tässä edellä esimerkiksi edus-
taja Taavitsainen käytti hyvän puheenvuoron, että näitä pitää palasina mennä eteenpäin ja
olla valmis tekemään sitten tiukennuksia ja korjauksia, kerran näin luulen, että joudumme
tässäkin asiassa edelleen toimimaan. 

Toivottavasti ihmiset ovat vastuullisia eivätkä lähde omalta osaltaan kiertämään tätä
markkinointikieltoa esimerkiksi sillä tavalla, mitä olemme nähneet luvattoman, laittoman
nettipelaamisen ja pokerin pelaamisen parissa, että suomalaiset aivan vastuulliset ihmiset
lähtevät näiden rengeiksi saamalla siitä pienen korvauksen, tekemään laitonta mainontaa
sosiaalisen median eri kanavissa, piilomainontaa ja tämäntyyppistä. Tässäkin uudistukses-
sa on se pelko. Mutta esitys on erinomainen, ja hienoa, että edustaja Satonen on jälleen sa-
lissa aktiivisena ja äänessä.

17.34 Arto Satonen kok: Arvoisa puhemies! Kiitos kaikille, vielä kerran kaikille allekir-
joittaneille ja kiitos kaikille kommentoijille. Täytyy sanoa, että ne edustajat, jotka täällä
ovat kommentoineet ja keskusteluun osallistuneet, ja toki monet muutkin mutta ennen
kaikkea monet teistä olette eri vaiheissa hyvin aktiivisesti olleet tätä samaa ongelmaa rat-
komassa. Aivan kuten edustaja Heinonen jo mainitsi, edustaja Kataja täällä ollessaan teki
myöskin hyvää pohjatyötä, ja tämä onkin nimenomaan sellainen asia, jota meidän täytyy
7



Pöytäkirjan asiakohta PTK 66/2018 vp
kyetä ratkomaan yli poliittisten rajojen ja monestakin eri tulokulmasta, kuten edustaja Taa-
vitsainen täällä hyvin sanoi. En suinkaan kuvittele, että tämä yksistään ratkaisee tämän on-
gelman, mutta uskon, että ennalta ehkäisevässä mielessä tällä on merkitystä, ja jokainen ih-
minen, joka saadaan pelastettua ajautumasta tällaiseen kierteeseen, on iso voitto. Se täytyy
nähdä myös siitä näkökulmasta. 

Edustaja Heinonen otti varsin osuvasti esille sen, että tähän liittyy aina se haaste, että
voidaan keksiä uusia toimintatapoja, ja se on ihan totta. Minusta siinä mielessä kannattaa
ottaa oppia Hollannista, jossa on määritelty näiden uusien erilaisten tuotteiden osalta se,
että siellä paikallinen finanssivalvonta voi jatkuvasti seurata, mitä uusia tuotteita tulee, ja
sen mukaan päivittää listaa siitä, mitkä tuotteet ja minkä tuotteiden markkinointi katsotaan
jälleen kielletyiksi. Siinä on oltava koko ajan hereillä.

Tämäkään järjestelmä ei varmasti ole aukoton, mutta se on itsestäänselvää, että jos me
nyt kiellämme tietyt tuotteet, niin muutaman vuoden päästä meillä on ihan eri tuotteet
markkinoilla ja ne vaikutukset ovat todennäköisesti samat. On hyvin tärkeää, että meillä on
viranomaisilla oikeus hyvinkin nopeasti puuttua siihen tilanteeseen, mitä uudenlaisia tilan-
teita tulee vastaan, koska tärkeää on suojata niitä kuluttajia, joilla on vaikeuksia tässä ra-
han hallinnassa ja jotka ovat sellaisessa taloudellisessa tilanteessa, että heillä on suuri riski
ajautua pikavippiasiakkaiksi ja sitä kautta velkakierteeseen. Kiitos vielä kaikille tästä, ja
toivon myöskin yhdessä muiden kanssa, että tämä asia menee vielä tällä vaalikaudella
eteenpäin.

Keskustelu päättyi.

Asia lähetettiin talousvaliokuntaan.
8


	10
	17.04
	17.10
	17.16
	17.17
	17.19
	17.22
	17.26
	17.28
	17.31
	17.34


