















































DEM2765.tmp.xml


Pöytäkirjan asiakohta PTK 74/2017 vp
Pöytäkirjan asiakohta 

PTK 74/2017 vp

Täysistunto

Keskiviikko 21.6.2017 klo 13.59—0.32

4. Hallituksen esitys eduskunnalle laiksi ammatillisesta koulutuksesta ja eräiksi siihen liit-
tyviksi laeiksi

Hallituksen esitys HE 39/2017 vp
Valiokunnan mietintö SiVM 7/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on sivistysvaliokunnan mietintö SiVM 7/2017 vp. Nyt
päätetään lakiehdotusten sisällöstä.

Keskustelua tästä asiakohdasta käydään kello 19.00 asti. Keskustelua jatketaan tarvit-
taessa päiväjärjestyksen muiden asiakohtien tultua käsitellyiksi. Mikäli keskustelu päättyy
ennen klo 19.00, siirrymme päiväjärjestyksen seuraavaan, 5. kohtaan.

Keskustelu

16.02 Tuomo Puumala kesk (esittelypuheenvuoro): Arvoisa puhemies! Ei liene liioitel-
tua sanoa, että käsillä on jopa historian siipien havinaa — niin merkittävästä uudistuksesta
on kysymys. Voi sanoa, että kyseessä on yksi merkittävimmistä koulutuspoliittisista uudis-
tuksista vuosikymmeniin. Reformin tavoitteenahan on vastata työelämän murrokseen sekä
vähentää koulutuksen järjestäjien sääntelyä ja byrokratiaa. Näin pidetään huolta siitä, että
meillä on osaavaa työvoimaa myös jatkossa.

Laaja hallituksen esitys pitää sisällään muun muassa seuraavia toimia: Nuorten ja ai-
kuisten koulutuksen raja-aidat puretaan siirtymällä yhtenäiseen lainsäädäntöön. Erilaisista
järjestämisluvista siirrytään yhteen. Järjestäjät voivat päättää vapaammin koulutustarjon-
nan kohdentamisesta. Rahoitusjärjestelmä uudistetaan yhtenäiseksi kokonaisuudeksi. Suo-
rituksia ja vaikuttavuutta painotetaan nykyistä enemmän. Tutkinnoista tehdään nykyistä
laajempia ja niihin tuodaan parempi työelämän ymmärrys. Opetuksessa ja ohjauksessa ote-
taan käyttöön henkilökohtaistamisen periaate. Lisäksi työpaikoilla tapahtuvaa oppimista
lisätään. Käyttöön otetaan uusi koulutussopimusmalli.

Puhemies! Asiantuntijakuulemisessa tuli hyvin esille, miten paljon reformin toteutumis-
ta odotellaan kentällä. Reformi antaa koulutuksen järjestäjille eväitä oman toimintansa ke-
hittämiseksi ja koulutuksen järjestämiseksi. Koulutus- ja työvoimatarpeet saadaan kohtaa-
maan paremmin. Tämä tekee koulutuksesta tarkoituksenmukaisempaa ja myös yhteiskun-
nallisesti vaikuttavampaa.

Tietenkin, kun on kysymys merkittävästä uudistuksesta, se herättää myös monia kysy-
myksiä. Sivistysvaliokunta yrittää omalta osaltaan vastata noihin kysymyksiin todeten eri-
tyisesti muun muassa seuraavista asioista: 
 Tarkistettu
4.1



Pöytäkirjan asiakohta PTK 74/2017 vp
Ensinnäkin koulutuksen saavutettavuudesta. On käyty paljon keskustelua siitä, pysty-
täänkö reformilla turvaamaan koulutuspaikkoja riittävästi ja alueellisesti kattavasti. Tämä
on ratkaistu esityksessä siten, että koulutuksen järjestäjille määrätään ensisijainen toimin-
ta-alue, jolla sillä on velvollisuus huolehtia osaamistarpeista. Hereillä on kuitenkin oltava.
Sivistysvaliokunta edellyttääkin lausumassaan, että reformin vaikutuksia arvioidaan jatku-
vasti koulutuksen saavutettavuuden näkökulmasta.

Toiseksi opintojen henkilökohtaistamisesta. Henkilökohtaistaminen ja opiskelijan hen-
kilökohtainen opintosuunnitelma ovat keskeisimpiä asioita koko reformissa. On hyvä, että
valtioneuvoston asetuksella säädetään varsin tarkasti opintosuunnitelmaan tulevista asiois-
ta, jotta opiskelijoiden yhdenvertainen kohtelu toteutuu. Valiokunta ehdottaa pykälätason
muutosta 45 §:ään, jossa säädetään suunnitelman tekoon osallistuvista henkilöistä. Kat-
somme, että alaikäisen kohdalla huoltajien osallistumisen on oltava mahdollista, mutta tä-
män ei tarvitse olla kategorinen vaatimus. 

Sitten kolmanneksi lähiopetuksen riittävästä määrästä. Keskustelussa on ollut aiheelli-
sesti esillä huoli lähiopetuksen riittävästä määrästä. Tästä ei kannata kuitenkaan säätää lais-
sa, koska opiskelijoiden tarpeet ovat erilaisia. Onnistuessaan reformi takaa sen, että lähi-
opetusta tarvitsevat opiskelijat saavat sitä nykyistä enemmän. Sivistysvaliokunta kiinnit-
tää kuitenkin huomiota siihen, että opiskelijan työviikon on oltava mielekäs. Niin sanotuis-
ta tyhjistä päivistä ja tyhjistä tunneista pitää päästä eroon, jotta voidaan valmistautua myös
edessä olevaan työelämään.

Työpaikoilla tapahtuvasta oppimisesta sanomme muun muassa, että reformin tavoittee-
na on työelämälähtöisempi koulutus. Tätä edistetään lisäämällä työpaikoilla tapahtuvaa
oppimista. Oppisopimuskoulutuksen rahoitus tuodaan samalle tasolle oppilaitosmuotoi-
sen koulutuksen kanssa. Se on valtavan kokoluokan uudistus. Lisäksi käyttöön otetaan uusi
koulutussopimusmalli, joka tarkoittaa ei-työsuhteessa tapahtuvaa oppimista. Työelämä on
muutenkin vahvemmin mukana koulutuksessa esimerkiksi työpaikoilla tapahtuvan arvi-
oinnin kautta.

Puhemies! Edellä mainittujen linjausten lisäksi sivistysvaliokunta esittää 29 pykäläta-
son muutosta. Perustuslakivaliokunnan lausunnon pohjalta on tehty tarkennuksia muun
muassa asuntolatoiminnan järjestämistä, opiskelijoilta perittäviä maksuja ja opiskelijan so-
veltumattomuutta eli Sora-lainsäädäntöä koskeviin pykäliin. Näiden lisäksi mukana on lu-
kuisia muitakin tarkennuksia, joista suuri osa on kuitenkin teknisluonteisia.

Lisäksi sivistysvaliokunta pitää tärkeänä, että reformin vaikutuksia on seurattava erityi-
sen tarkasti. Tämän pohjalta mietinnössä on neljä lausumaa. Ensimmäisessä oppisopimus-
koulutuksella opiskevien tasavertainen asema halutaan turvata eri toimialoilla. Tältä poh-
jalta pyydämme valtioneuvostoa tuomaan lakiehdotuksen työsopimuslain muutoksista,
joilla tämä turvataan lisätyön tarjoamisvelvoitteen tätä estämättä. Toiseksi rahoitusuudis-
tuksen vaikutuksen seurannasta sanomme vahvasti: tästä on tuotava eduskunnalle selvitys
vuosittain, ja tässä yhteydessä on arvioitava myös perusrahoitusosuuden riittävyyttä. Kol-
manneksi ministeriön on valmisteltava selvitys siitä, miten vammaisten opiskelijoiden
koulutuspolut toteutuvat mahdollisimman hyvin. Lisäksi vaadimme laajempaa seurantaa
reformin vaikutuksista, jossa huomioidaan muun muassa koulutuksen saavutettavuuden,
koulutustakuun ja työpaikoilla tapahtuvan oppimisen lisäämiseksi asetettuja tavoitteita.
Seurannan pohjalta pidetään yllä tarvittavaa muutosvalmiutta.

Sivistysvaliokunta esittää hallituksen esityksen hyväksymistä edellä kuvatuin muutok-
sin ja lisäyksin. Mietintöön sisältyy yksi vastalause.
2



Pöytäkirjan asiakohta PTK 74/2017 vp
16.09 Jukka Gustafsson sd: Arvoisa puhemies! Hallituksen esitys uudeksi ammatillisen
koulutuksen lainsäädännöksi on laaja-alaisin uudistus ammatillisen koulutuksen historias-
sa. Yhdyn tältä osin puheenjohtaja Puumalan arvioon.

Sosiaalidemokraatit pitävät uudistuksen tavoitteita pääosin kannatettavina. Työelämä-
lähtöisyys ja vahva osaamisperusteisuus ovat oikeita suuntia. Esimerkiksi lisääntyvä työ-
paikalla tapahtuva oppiminen ja yksilöllisempi oppimispolku voivat auttaa niitä nuoria,
joille koulumainen opiskelu sopii huonosti. Myös sivistysvaliokunta, kuten edellä kuul-
tiin, teki useita lakia parantavia esityksiä, mutta valitettavasti sivistysvaliokunnan asian-
tuntijakuulemisessa nousseet monet isotkin epäkohdat jäivät korjaamatta.

Yksi vakavimmista valuvioista jäi uuteen rahoitusjärjestelmään. Suurin osa asiantunti-
joista esitti perusrahoituksen nostamista 50 prosentista 60:een. Tämä olisi antanut koulu-
tuksen järjestäjille vakaamman rahoitusosuuden, mikä olisi varmemmin turvannut myös
oppimisvalmiuksiltaan heikompien opiskelijoiden riittävän tuen ja ohjauksen. Reformin
yllä on myös raskaita pilviä, kun rahoitusleikkaukset tehtiin etukäteen ilman siirtymävai-
hetta nopeasti ja mittavina. Nyt uudistus on tuomassa paljon lisätehtäviä, joihin ei olla
osoittamassa tarvittavaa lisärahoitusta. Esimerkiksi Kuntaliitto on laskenut, että uudistuk-
sen toteuttamiseen tarvittaisiin lisää rahaa 84 miljoonaa euroa. Katsonkin, että rahoituksen
riittävyys on välttämätöntä ottaa uudelleen tarkasteluun seuraavan budjetin valmistelussa.

Arvoisa puhemies! Osaamisen hankkiminen sekä näyttöjen siirtäminen työpaikoille li-
säävät merkittävästi työpaikkaohjaajien sekä muun henkilöstön ohjaamis- ja arviointire-
surssien tarvetta. Työpaikkakoulutettujen tukemiseen ei kuitenkaan reformissa osoiteta
riittävästi resursseja. Huoleni koskee paitsi työpaikkaohjaajia myös ihan opettajia. Halli-
tuksen esityksen ongelma on, että tämä opettajuuden uudistuminen edellyttäisi suuria ke-
hittämis- ja lisäkoulutusresursseja, joita opetuksen arki ei käytännössä mahdollista. Puut-
teena lakiehdotuksessa on myös se, ettei se sisällä säädöksiä koulutuksen järjestäjän vel-
vollisuudesta opettajien ja työpaikkaohjaajien jatkuvaan osaamisen kehittämiseen. Myös
työpaikoille tulee nyt paljon koulutustehtäviä. Paljon olen ja olemme varmaankin kaikki
miettineet sitä, millä voimavaroilla tämä vaativa työ tehdään. Siis työelämän vastuulle tul-
laan sälyttämään iso osa koulutuksen kokonaisuudesta.

Arvoisa puhemies! Sosiaalidemokraattisesta näkökulmasta keskeiset ongelmat mainit-
tujen lisäksi tässä ja nyt liittyvät koulutuksen tasa-arvoon, opetuksen ja ohjauksen laatuun
ja vaaraan, että hyvissä tavoitteissa kohti parempaa laatua ja osaamista törmätään rahan-
puutteeseen. Eli uudistusta on tosi hankala toteuttaa isojen rahoitusleikkausten keskellä,
kun päinvastoin tarvittaisiin lisärahoitusta. Voisin kysyä, miten oppilaitoksen opettajien ja
ohjaajien aika riittää työpaikalla tapahtuvaan ohjaamiseen, ja toisaalta, miten työpaikko-
jen oletetaan järjestävän oman ohjauksensa ilman, että siihen osoitetaan resursseja.

Lähiopetuksen määrän väheneminen ammatillisessa koulutuksessa on herättänyt suurta
huolta, ja meihin koulutusihmisiin on oltu valtavasti viime kuukausina, vuosina yhteydes-
sä tästä asiasta. No, huoleni meni nyt ohitse, kun valiokunnan puheenjohtaja puheessaan
totesi, että lähiopetustuntien määrä tai rooli kasvaa, vai mikä se sanatarkka muotoilu oli. Se
on nyt tärkeä asia, ja me kyllä yhdessä valiokunnassa paljon mietimme, millä tavalla sitä
voidaan varmentaa ja vahvistaa. Meillä oli oppositiopuolueitten taholta myöskin ehdotus,
joka perustui OAJ:n ja Sakki ry:n esitykseen, jossa se oltaisiin varmemmin turvattu, mutta
se nyt ei valiokunnan äänestyksessä saanut enemmistön tukea.

Myöskin tasa-arvon ja laadun turvaamisen kannalta olisi ollut tärkeää lisäyksemme, aja-
tus siitä, että koulutuksen järjestäjän on nimettävä jokaiselle opiskelijalle kuhunkin tutkin-
3



Pöytäkirjan asiakohta PTK 74/2017 vp
non osaan vastuuopettaja. Eli tämä vastuuopettaja olisi toiminut sitten koulutuksen laadun
varmistajana ja viime kädessä opiskelijan tukena ja turvana, jos opintojen aikana ilmenee
ongelmia.

Arvoisa puhemies! Vakava puute on myös se, ettei reformin yhteydessä ole käsitelty laa-
jemmin koko toista astetta. Muun muassa Kuntaliitto omassa lausunnossaan katsoi, että
lainsäädännössä olisi tullut katsoa ja arvioida enemmän koko toista astetta yhdessä, tule-
vaisuuden työelämässä kun entistä enemmän korostuvat hyvä yleissivistys, kielitaito, vuo-
rovaikutustaidot — käytän mielelläni sanaa "ammattisivistys" — ja tästä ikkunasta lukion
ja ammatillisen koulutuksen yhteistyön lisääminen olisi ollut askel kohti tulevaisuuden
ammattiosaamista. Oppilaitostasolle olisi tullut saada kannustimia, jotta opiskelijat saisi-
vat enemmän todellisia mahdollisuuksia opintojen yhdistelemiseen. No, tältäkin osin teim-
me esityksen hallituksen esitykseen, että tähän vaikuttavuusrahoitukseen olisi lisätty toi-
sen asteen kurssien suorittaminen ja sen huomioiminen tässä vaikuttavuusrahoituksessa.
Se olisi ollut ja on todella tärkeää, ja siihen voi eduskunta sitten ottaa huomenna kantaa,
kun pykälistä äänestetään.

Arvoisa puhemies! Esityksessä yhden suuren muutoksen koulutukseen tulee tuomaan
tämä uusi niin sanottu koulutussopimus. Kysymyshän on työpaikalla tapahtuvasta oppimi-
sesta. Emme pidä oikeana, hyväksyttävänä sitä, että koko tutkinto suoritettaisiin koulutus-
sopimuksella. Ymmärtääkseni alkuperäinen ajatus oli, että esimerkiksi puolen vuoden jäl-
keen oppimisen tulisi perustua oppisopimuskoulutukseen, ja tämä on mielestäni se suunta,
mitä pitää tukea.

Arvoisa puhemies! Oppositiolla on yhteinen vastalause tähän hallituksen esitykseen.
Minä mielelläni sanon teille sen, että vähän isommalla hyvällä yhteisellä tahdolla olisi ol-
lut mahdollisuus saada yksimielinen lopputulos tästä. Kyllä ne isot ongelmat nyt liittyivät
tähän perusrahoitukseen, erityisesti myöskin tähän koulutussopimukseen, toisen asteen
asioihin.

Näitä meidän pykälä-äänestyksiä on 12 kohtaa ja lausumia on 8, joista ehkä se tärkein
lausuma on lausuma 1, jossa todella halutaan esittää lisävoimavaroja tämän reformin toi-
meenpanemiseen jo ensi vuodelle, ja haluamme uskoa tässä yhteydessä, että se Kuntaliiton
esittämä suuruusluokka, 84 miljoonaa euroa, on oikea.

Sitten lausuma 2:ssa korostamme sitä, että eduskunta edellyttää, että nopealla aikatau-
lulla myös arvioidaan reformin toimivuutta koulutuksen tasa-arvon ja yhdenvertaisuuden
näkökulmasta. 

Sitten minä henkilökohtaisesti haluan esittää tässä tämän lausuma 4:n: "Eduskunta edel-
lyttää, että yhteisten aineiden (ammatti- ja yleissivistys) opiskelu ei saa jäädä työpaikka-
valtaistumisen jalkoihin. [Puhemies koputtaa] Tutkinnon perusteiden mukaisten oppimis-
tavoitteiden toteutuminen on turvattava opintojen suorittamistavasta riippumatta. Jatko-
opintokelpoisuuden säilyminen on turvattava." Siis ammattisivistystä reformille, jos se nyt
tässä muodossa meidän parannettujen esitystemme jälkeen menee läpi. [Kimmo Kivelä
pyytää vastauspuheenvuoroa]

Toinen varapuhemies Arto Satonen: Tässä vaiheessa vielä varsinaiset puheenvuorot,
edustajat Andersson ja Nylander, ja sen jälkeen ministerin puheenvuoro, ja sen jälkeen sit-
ten menemme debattiin.
4



Pöytäkirjan asiakohta PTK 74/2017 vp
16.20 Li Andersson vas: Arvoisa puhemies! Tämä hallituksen esitys ammatillisen koulu-
tuksen reformiksi on tosiaan kunnianhimoinen projekti, ja on todella tervetullutta, että am-
matillisen koulutuksen kehittämiseen kiinnitetään huomiota ja resursseja. Ammatillinen
koulutus on Suomessa nuorten keskuudessa suosittu ja tärkeä koulutusmuoto, jota liian pit-
kään kohdeltiin pelkästään nopeana väylänä työelämään.

Ammatillista koulutusta tulee kehittää niin nuorten kuin aikuisopiskelijoiden erilaisia
tarpeita huomioiden. Se ei ole siis vain väylä työelämään, vaan nuorten kohdalla ammatil-
lisen koulutuksen tulee kovan ammattitaidon lisäksi antaa kaikille tasavertaiset mahdolli-
suudet kasvaa hyviksi, tasapainoisiksi ja sivistyneiksi ihmisiksi ja yhteiskunnan jäseniksi,
kuten tässä lakiehdotuksessa hienosti todetaan. Aikuisille ammatillisen koulutuksen tulee
tarjota joustava tapa päivittää omaa osaamistaan ja pätevöityä ammatissa missä vaiheessa
elämää ja työuraa tahansa. Samalla on huolehdittava suomalaisen koulutusjärjestelmän ny-
kyisistä vahvuuksista. Ammatillisen koulutuksen tulee tarjota niin muodollinen kuin tosi-
asiallinen jatko-opintokelpoisuus kaikille opiskelijoille, jotta halutessaan voi jatkaa opin-
toja korkea-asteella.

Kuten aiemmassa puheenvuorossa todettiin, ammatillisen koulutuksen pitää myös vas-
tata työelämän muuttuneisiin vaatimuksiin. Enää ei kouluttauduta vain yhtä tarkkaan rajat-
tua ammattia varten, vaan yleissivistys ja yleinen tietopohja, kyky omaksua uutta ja uudel-
leenkouluttautua sekä kyky toimia eri tehtävissä omalla alalla ovat yhä tärkeämpiä ominai-
suuksia. Työelämän ja elinkeinorakenteen globalisaatio ja digitalisoituminen ovat todelli-
suutta jo nyt työpaikoilla. Valmistavassa teollisuudessa duunareiden tarvitsee osata eng-
lannin kieltä, ja niin terveyskeskuksissa kuin paperitehtaissa tulee osata käyttää erilaisia
ohjelmistoja tottuneesti.

Hallituksen koko ammatillisen koulutuksen reformin keskeisin ongelma vasemmistolii-
ton näkökohdasta liittyy epävarmuuteen siitä, miten sinänsä hyviltä kuulostavat tavoitteet
toteutuvat siinä todellisuudessa, jossa ammatillisissa oppilaitoksissa isojen rahoitusleik-
kausten seurauksena nyt eletään. Opintojen henkilökohtaistaminen on hyvä esimerkki: Hy-
vin toteutettuna se voi tarjota mahdollisuuden opiskelijalle saada juuri sellaista opetusta
kuin hän itse kokee tarvitsevansa. Henkilökohtaisessa osaamisen kehittämissuunnitelmas-
sa voi siis silloin kirjata jokaisen henkilökohtaiset tarpeet lähiopetukseen, työpaikalla ta-
pahtuvaan oppimiseen sekä esimerkiksi erityiseen tukeen. Niukkenevien resurssien maail-
massa henkilökohtaistaminen voi sen sijaan pahimmassa tapauksessa tarkoittaa opetuksen
laadun heikkenemistä. Tämä tarkoittaisi liian vähäistä määrää lähiopetusta ja opetuksen to-
teuttamista verkkokursseina, etäopiskeluna tai työssäoppimisena, koska ei ole taloudelli-
sia mahdollisuuksia tarjota opiskelijoille muuta vaihtoehtoa. Tästä syystä olisimme halun-
neet, että lakiin olisi sisällytetty tarkempaa määrällistä sääntelyä riittävän lähiopetuksen,
opinto-ohjauksen ja tuen takaamiseksi. Hallitus vaikuttaa nyt luottavan siihen, että refor-
min myötä tämä nykyinen kehitys kohti opetuksen laadun heikkenemistä ikään kuin kor-
jaantuu itsestään, mutta minkäänlaisia takeita siitä ei ole. Siksi tämän reformin toteutumi-
sen seuranta ja arviointi on todella oleellista.

Arvoisa puhemies! Toinen ongelma uudistuksessa on tämä ehdotettu rahoitusmalli. Sii-
tä huolimatta, että reformin valmistelu niin ministerin kuin lausunnonantajienkin mukaan
on ollut poikkeuksellisen laajaa ja osallistavaa, on hallitus kuitenkin päätynyt esittämään
sellaista rahoitusmallia, jota käytännössä yksikään lausunnonantaja ei ole kannattanut tä-
män lakiehdotuksen käsittelyn yhteydessä. Tämä on todella ihmeellistä ottaen huomioon
rahoitusmallin ja rahoituksen merkittävyyden koko ammatilliselle koulutukselle ja järjes-
5



Pöytäkirjan asiakohta PTK 74/2017 vp
täjäkentälle. Keskeisin ongelma on siis se, että perusrahoituksen osuus on liian alhainen,
vain 50 prosenttia. Eräs lausunnonantaja muun muassa totesi, että kun kiinteiden kustan-
nusten eli vuokrien ja palkkakulujen osuus kokonaiskuluista on noin kaksi kolmasosaa, luo
tämä ehdotettu rahoitusmalli pysyvän epävarmuuden tilan ja tekee koulutuksen ja henki-
löstösuunnittelusta vaikeaa ja myöskin koulutuksen ennakoimisesta haastavaa koulutuk-
sen järjestäjille. Hyvin monet lausunnonantajat ilmaisivat pelkonsa siitä, että suoritusra-
hoituksen liian suuri osuus johtaa kehitykseen, jossa ammatilliset oppilaitokset pyrkivät
ensisijaisesti tavoittelemaan hyvin pärjääviä ja opinnoissaan nopeasti eteneviä opiskelijoi-
ta. Kuten opposition vastalauseessa todetaan, tämä rahoitusmalli lisää varmasti koulutuk-
sen tuloksellisuutta, mutta kääntöpuolena on valikoivuuden riskin kasvaminen.

Arvoisa puhemies! Reformin yhtenä tavoitteena on myös työpaikalla tapahtuvan oppi-
misen lisääminen. Siihen esitetään nyt keinoksi koulutussopimusta, ja tämä uusi käsite on
herättänyt aika paljon hämmennystä kentällä. Kyse on siis nykyisenkaltaisesta työssäoppi-
misesta. Työssäoppimisjaksojen määrää ja kestoa joustavoitetaan, mutta mitään uusia laa-
dullisia piirteitä tämä koulutussopimus ei käytännössä pidä sisällään. Myös työpaikalla ta-
pahtuvan oppimisen osalta riski on, että ohjaamiseen ja oppimisen laatuun ei pystytä kiin-
nittämään riittävästi huomiota työpaikoilla. Oppositio esitti koulutussopimuksen enim-
mäiskeston rajaamista esimerkiksi 6 kuukauteen, jotta ei syntyisi tilanteita, joissa koko
koulutus käytännössä toteutetaan työssäoppimisen kautta, ilman että jossain vaiheessa
muodostetaan työsuhteeseen perustuvaa oppisopimusta.

Ylipäätään koulutussopimusratkaisun ongelma on se, että siihen ei sisälly mitään laadul-
lisia muutoksia suhteessa nykyiseen työssäoppimiseen. Siksi on myös epätodennäköistä,
että työssäoppimispaikkojen määrä tämän muutoksen seurauksena yhtäkkiä kasvaisi. Yksi
vaihtoehto olisi voinut olla perusteellisempi uudistus, jossa olisi sovittu myös työpaikka-
ohjaajien työajan käytöstä, taloudellisista korvauksista sekä työpaikkaohjaajien koulutuk-
seen suunnattavista voimavaroista. Tässä tapauksessa olisi myös ollut perusteltua mahdol-
listaa koulutuksen järjestäjille koulutuskorvausten maksaminen työpaikalle opiskelijan oh-
jaamisen varmistamiseksi. Toinen vaihtoehto olisi ollut oppilaitoksissa pilotoidun 2+1-
mallin laajempi käyttöönotto.

Olen myös harmissani siitä, että työ- ja tasa-arvovaliokunnan yksimielisesti sivistysva-
liokunnalle esittämä uudistus sen suhteen, että henkilöstön edustajille olisi turvattu tiedon-
saantioikeus koulutussopimuksen kautta työpaikalla opiskelevista, ei edennyt eikä sitä
myöskään huomioitu sivistysvaliokunnan mietinnössä esimerkiksi lausuman muodossa.

Arvoisa puhemies! Lakiesityksen eduskuntakäsittelyn yhteydessä ilmeni myös selkeä
tarve selvittää, miten hyvin vammaisten nuorten yhdenvertainen oikeus koulutukseen tällä
hetkellä toteutuu toisella asteella. Kuulemisissa esitettiin toiveita VALMA- ja TELMA-
koulutuksen kehittämisestä niin, että esimerkiksi myös TELMA-koulutukseen asetetaan
opiskelijan ammatilliseen koulutukseen liittyvä tavoite ja että ne nykyistä paremmin tar-
joaisivat opiskelijan tarpeita ja edellytyksiä huomioivan väylän eteenpäin työelämään ja
opiskelemaan.

Toivottiin myös, että erityisammattioppilaitosten osaaminen, mitä tulee erityisen vaati-
van tuen tarpeessa olevien opiskelijoiden opetukseen, olisi inkluusion periaatteiden mukai-
sesti nykyistä paremmin kaikkien ammatillisten oppilaitosten käytössä, jotta inkluusio ja
yhdenvertaisuus toteutuisivat myös käytännössä oppilaitostasolla. Olen tyytyväinen sii-
hen, että valiokunnan mietinnössä tähän asiaan kiinnitettiin huomiota lausuman kautta, ja
toivon, että myöskin ministeri on aktiivinen tämän asian selvittelyssä.
6



Pöytäkirjan asiakohta PTK 74/2017 vp
Lopuksi, arvoisa puhemies: Vasemmistoliiton huolena on siis, että aiemmin toteutetut
isot leikkaukset uhkaavat vesittää uudistuksen hyvätkin tavoitteet ja vaarantavat opiskeli-
joiden oikeuden laadukkaaseen lähiopetukseen ja oppimista edistävään ryhmätyöskente-
lyyn. Eduskuntaryhmämme on esittänyt näiden leikkausten perumista, minkä lisäksi on
keskeistä, että myös reformin toimeenpanoon varataan riittävästi resursseja. Tämän lisäksi
olisi ollut ehdottoman tärkeää, että tähän hyvin [Puhemies koputtaa] laajaa kritiikkiä saa-
neeseen rahoitusmalliin olisi saatu muutosta viimeistään eduskuntakäsittelyvaiheessa,
enkä voi kuin ihmetellä, miksi ja miten tähän esitettyyn ratkaisuun päädyttiin.

16.30 Mikaela Nylander r: Värderade talman! Vi behandlar en enorm reform, en av de
viktigaste utbildningspolitiska reformerna under den här perioden. Det finns mycket bra i
den här reformen i princip, men det finns risker i och med att nedskärningarna är massiva,
och mycket av hur väl den här reformen kommer att utfalla handlar givetvis om hur man
genomför reformen i våra yrkesskolor. 

Arvoisa puhemies! Muutama huomio, joista olemme olleet eri mieltä hallituksen kanssa.
Periaate, että osaamista voidaan hankkia eri tavalla, on oikea, ja emme mitenkään vas-

tusta tätä joustavaa ja mahdollistavaa periaatetta tai toimintatapaa. Mutta olemme sitä
mieltä, että jokaisen opiskelijan oikeus riittävään ja hänelle sopivaan lähiopetukseen olisi
pitänyt kirjata tiukemmin tai tarkemmin pykälään. Tämä vaatimus ei mitenkään sulje pois
sitä, että ne opiskelijat, jotka tarvitsevat muun tyyppistä tai haluavat muun tyyppistä oppi-
mista, saisivat tätä. Esimerkiksi oppiminen työpaikoilla voi olla joillekin todella hyvä kei-
no saada tätä tietotaitoa. Kannatamme siis monipuolista oppimista, mutta haluamme var-
mistua siitä, että ne opiskelijat, jotka tarvitsevat paljon lähiopetusta, myös saavat sitä.

Det är givetvis inte så att yrkesutbildningsanordnarna inte skulle vilja ordna närundervis-
ning och tillräcklig handledning. Det handlar delvis om de ekonomiska randvillkoren som
skärpts i och med de massiva nedskärningarna som förverkligas under kommande år. Vi
har också upplevt att antalet närundervisningstimmar under en längre tid har sjunkit. An-
ordnarna har alltså skurit ned i kontaktundervisningstimmarna också under ekonomiskt
goda tider då staten satsat på yrkesutbildningen. 

Summa summarum: vi motsätter oss verkligen inte en mångsidig inlärning. Tvärtom, vi
inser att reformen möjliggör mycket, men vi hade gärna sett att rätten till närundervisning
och handledning hade formulerats starkare på paragrafnivå, allt för att trygga alla studeran-
des rätt till god undervisning, också för dem som är beroende av närundervisning för att
klara sin inlärning.

Arvoisa puhemies! Osa tätä oppimisen monipuolistamista ja joustavoittamista on työpai-
koilla tapahtuva oppiminen. Jotta voidaan taata tarkoituksenmukainen ja laadukas oppimi-
nen kaikilla työpaikoilla, työpaikkaohjaajien tulee saada asianmukaista koulutusta ja oh-
jausta, jotta he voivat toimia työpaikkaohjaajina. On äärimmäisen tärkeätä, että ohjaajat
ovat tietoisia oppimisen päämääristä ja sisällöistä. Olisimme siis halunneet tarkempia kir-
jauksia lakiin työpaikkaohjaajien koulutuksesta.
7



Pöytäkirjan asiakohta PTK 74/2017 vp
Värderade talman! Mycket av reformen och hur väl den utfaller i praktiken handlar om hur
väl den inlärning som sker på arbetsplatserna förverkligas. Därför skulle det ha varit önsk-
värt eller nödvändigt att i själva lagen förtydliga behovet av och rätten till utbildning och
handledning av de handledare som på arbetsplatserna ska se till att inlärningen följer de
innehåll och de målsättningar som ställts för inlärningen.

En usko, että se on hyvää kehitystä, jos kokonaisia tutkintoja voi suorittaa koulutussopi-
muksilla. Silloin olisi — sen tiedon mukaan, jonka varassa olen nyt — parempi olla op-
pisopimuskoulutuksessa. Meidän on nimittäin kaikissa olosuhteissa varmistettava, että
ammatillisen koulutuksen jatko-opintokelpoisuus säilyy. Jatko-opintokelpoisuuden eteen
on tehty pitkään töitä, ja mikään ei saa vaarantaa tätä. Jos emme pysty takaamaan jatko-
opintokelpoisuutta, olemme pahasti epäonnistuneet ja tehneet todella suuren karhunpalve-
luksen nuorille.

Under många år gjordes det oerhört mycket värdefullt arbete för att också yrkesutbildning-
en skulle ge behörighet för fortsatta studier vid exempelvis yrkeshögskolor. Den här refor-
men får under inga som helst omständigheter äventyra detta, och av den här orsaken finns
det skäl att hela tiden med noggrannhet och omtanke följa med också den inlärning som
sker på arbetsplatserna.

Talman! Då så här stora reformer genomförs är det naturligt att vi först efter en tid efter
genomförandet av reformen kan utvärdera hur kvaliteten på yrkesutbildningen utvecklats.
Ett minimikrav är att kvaliteten utvärderas på ett mångsidigt sätt. Det har också utskottet
krävt. Utvärderingen bör ske av hela yrkesutbildningen: vad händer med närundervisning,
hur höll inlärning på arbetet kvaliteten, arbetsplatshandledarnas roll och kunskap, hur väl
lyckas vi bryta trenden att unga studerande avbryter sina yrkesstudier, hur har nedskärning-
arna tillsammans med reformen påverkat den regionala och språkliga tillgängligheten —
listan på saker som bör utvärderas är lång.

Arvoisa puhemies! Jotta voidaan arvioida näin laajan uudistuksen vaikutuksia, tarvitaan
selkeitä ja luotettavia mittareita. Karvi on hyvin ansiokkaasti tuonut esiin tämän päivän ar-
vioinnin puutteita ja esittänyt hyviä, laatua parantavia toimenpiteitä. Toivon todella, että
ministeriö tähän ryhtyy.

Lopuksi vielä muutama sana rahoituksesta. On hyvä, että tuleva rahoitusmalli kannus-
taa oppilaitoksia panostamaan opiskelijoiden valmistumiseen. On myös hyvä, että opiske-
lijoiden sijoittuminen työmarkkinoilla ja opiskelijoiden mielipide koulutuksen laadusta ja
sisällöstä huomioidaan. Paljon hyvää siis sisältyy tähän rahoitusmalliin. Olisimme kuiten-
kin halunneet ratkaisun, jossa perusrahoitus olisi siirtymävaiheen jälkeen ollut 60 prosent-
tia. Tämä olisi ollut omiaan parantamaan ennakoitavuutta ja läpinäkyvyyttä. Näin myös
melkein kaikki asiantuntijat toivoivat.

Talman! En stor reform med stora effekter. Vi behöver också i framtiden en mångsidig,
kvalitativ yrkesutbildning som skapar möjligheter för våra ungdomar att skaffa sig ett yrke
och att tryggt kunna växa som individer. Därför har utskottet också krävt en revidering av
den yrkesutbildning som riktas till personer med olika typer av funktionsnedsättning. Yr-
kesutbildningen ska finnas till för alla, det vinner samhället som helhet på. Jag önskar nu
vishet och långsiktighet av alla dem som ska förverkliga den här reformen.
8



Pöytäkirjan asiakohta PTK 74/2017 vp
Nyt tarvitaan siis viisautta ja pitkäjänteisyyttä, kun toteutetaan reformia. Toteutus vasta
näyttää, miten hyvä tai huono tämä reformi on. Siksi sekä ministeriöllä että Opetushalli-
tuksella on äärimmäisen iso ja tärkeä rooli tukea, ohjeistaa ja kannustaa kaikkia niitä, jotka
toteuttavat kaiken tämän.

Toinen varapuhemies Arto Satonen: Ministeri Grahn-Laasonen, 10 minuuttia.

16.40 Opetusministeri Sanni Grahn-Laasonen: Arvoisa puhemies! Arvoisa eduskunta!
Suomi tarvitsee osaavaa työvoimaa, ja olemme ylpeitä meidän ammattiosaajistamme. Niin
nuoret kuin aikuisetkin opiskelijat tarvitsevat sen ammattitaidon rinnalla vahvat yleiset tie-
dot ja taidot, jotka kantavat sitten myös elämässä eteenpäin maailman nopeassa muutok-
sessa ja uudistavat sitä ammattitaitoa työelämässä ja myöhemmissä elämän poluissa. Kii-
tos eduskunnalle yhteistyöstä tässä ammatillisen koulutuksen reformissa. On ilo, että
olemme jo tässä vaiheessa.

Niin kuin on todettu edellisissä edustajien ansiokkaissa puheenvuoroissa, reformi on
suurin koulutuksen kokonaisuudistus sitten 90-luvun lopun koulutusuudistusten. Sitä on
tehty erinomaisessa yhteistyössä lukuisten ammattilaisten, kentän toimijoiden, asiantunti-
joiden kanssa. Valmisteluun on osallistunut erilaisissa työpajoissa yli tuhat ammatillisen
koulutuksen asiantuntijaa niin kentältä kuin eri sidosryhmistäkin. Tämä työ on ollut arvo-
kasta ja on johtanut siihen lopputulokseen, joka meillä nyt on käsittelyssä, eli on yhdessä
tehty juhlavuoden hengessä reformi.

Ammatillisen koulutuksen reformissa koko ammatillinen koulutus uudistetaan nykypäi-
vään ja tulevaisuuteen. Raja-aidat nuorten ja aikuisten koulutuksen väliltä poistetaan, jotta
resurssit ja osaaminen saadaan paremmin käyttöön. Osaamispolkuja yksilöllistetään, jotta
jokainen voisi löytää itselleen sopivamman tavan oppia. Osaamisperusteisuus tuodaan kes-
keisimmäksi ammatillisen koulutuksen lähtökohdaksi, jotta kaikki toimet tähtäävät opis-
kelijoiden osaamisen lisäämiseen ja kehittämiseen.

Ammatillista koulutusta on tarve uudistaa, koska työelämän tarpeet muuttuvat nopeam-
min kuin koskaan, tai vaihtoehtoisesti voidaan asia ilmaista niin, että muutos ei varmaan-
kaan tule enää koskaan olemaan yhtä hidasta kuin se on nyt. Monet ammateista katoavat,
mutta samaan aikaan syntyy jatkuvasti uutta. Enää ei riitä, että opiskelijat koulutetaan tar-
kasti yhteen ammattiin, vaan ammattilaisillamme tulee olla mahdollisimman monipuoli-
nen osaamispohja ja kyky oppia myöskin uutta työuran varrella. Nykyinen järjestelmä ei
kaikilta osin mahdollista eikä kannusta joustaviin ja yksilöllisiin polkuihin tulevaisuuden
työelämään valmistavien opintopolkujen rakentamiseen.

Tiedämme kaikki myös sen, että huono-osaisuus kasautuu ja osa nuorista syrjäytyy jo
varhaisessa vaiheessa. Kaikille nuorille täytyy löytää koulutuspaikka heti peruskoulun jäl-
keen, ja suomalaisesta koulutustakuusta tulee pitää kiinni. Onneksi on niin, että se nykyi-
sellään toteutuu jo lähes täysimääräisesti, ja sen eteen edelleen ponnistelemme yhdessä.

Sen sijaan haaste on siirtynyt ikään kuin seuraavaan vaiheeseen, eli koulutuksen kes-
keyttäminen on ongelma myös ammatillisessa ja erityisesti ammatillisessa koulutuksessa.
Yhteinen tehtävämme tätä reformia ja sen tuomia uusia työkaluja hyödyntäen on saattaa
keskeyttämisten määrä vähenemään. Tähän haasteeseen reformi tuo työkaluja ja myöskin
rahoituskannusteita.

Mitä sitten uudistetaan? Valiokunta on tehnyt ansiokasta työtä käyden läpi ja tehden
myöskin tarkentavia muutoksia lainsäädäntöön. Mutta isossa kuvassa ammatillista lakia
9



Pöytäkirjan asiakohta PTK 74/2017 vp
koskevat säädökset kootaan tässä reformissa yhteen lakiin. Ammatillisesta peruskoulutuk-
sesta annettu laki ja ammatillisesta aikuiskoulutuksesta annettu laki kumotaan. Osa työvoi-
makoulutuksesta siirtyy opetus- ja kulttuuriministeriön vastuulle ja osaksi ammatillisen
koulutuksen lainsäädäntöä. Ammatillisessa koulutuksessa siirrytään yhteen näyttöön pe-
rustuvaan ja osaamisen hankkimistavasta riippumattomaan tapaan suorittaa tutkinto. Voi-
massa olevan ammatillisesta aikuiskoulutuksesta annetun lainsäädännön mukaisesta näyt-
tötutkintojärjestelmästä sekä ammatilliseen peruskoulutukseen perustuvasta perustutkin-
non suorittamistavasta luovutaan.

Tässä reformissa tutkintojärjestelmää selkeytetään. Jatkossa meillä on vähemmän ja pa-
remmin työ- ja elinkeinoelämän tarpeisiin vastaavia tutkintoja. Valinnan mahdollisuudet
tutkintojen sisällä lisääntyvät, syntyy erilaisia yksilöllisiä polkuja ja mielenkiintoisia uusia
osaamisyhdistelmiä. Jatko-opintokelpoisuudesta pidetään kiinni tiukasti. Se on ammatilli-
sen koulutuksen peruselementti, joka on meidän kansainvälinen vahvuutemme. Ammatil-
linen koulutus tuottaa jatko-opintokelpoisuuden jatkossakin, jotta siirtyminen korkea-
kouluopintoihin on myös mahdollista, ja sen tulee olla myös tosiasiallisesti sitä.

Jatkuvasta hausta tulee koulutukseen hakeutumisen pääväylä. Se on myös yksi keino eh-
käistä syrjäytymistä ja keskeyttämistä, mahdollisuus myös vaihtaa alaa kesken, jos osoit-
tautuu, että oma ala ei ole heti löytynyt. Se mahdollistaa sen, että koulutukseen pääsee
joustavasti ja nopeasti.

Niin kuin sanoin, koulutustakuu turvataan: jokaiselle peruskoulun päättäneelle turva-
taan koulutuspaikka. Lisäksi meillä jatkossakin on myöskin yhteishaku, joka turvaa sen,
että koko ikäluokka saataisiin jatkossakin koulutukseen, siirtymään myös sinne toiselle as-
teelle. 

Jatkossa on yksi näyttöön perustuva tapa suorittaa tutkinto. Reformin myötä rakenne-
taan yksilöllisiä opintopolkuja kaikille. Reformi tuo monipuolisemmat oppimisympäristöt
ja enemmän työpaikoilla ohjattua oppimista. Tällä työpaikoilla tapahtuvan oppimisen li-
säyksellä tavoitellaan muun muassa sitä, että oppimismotivaatio parantuisi, tulisi enem-
män sitä mahdollisuutta käytännönläheiseen oppimiseen siellä luonnollisessa ympäristös-
sä eli työelämässä, ja se on myös opiskelijoille mahdollisuus saada jalkaa oven väliin työ-
elämään. Työnantajille se antaa rekrytointikanavan, mahdollisuuden saada osaavaa työvoi-
maa, ja ylipäätään se ajatus siitä, että koulutuksen järjestäjät ja työelämä tekevät tiivistä yh-
teistyötä, auttaa meitä vahvistamaan opiskelijoiden työllistymistä ja tarjoaa mahdollisuu-
den siihen, että koulutusjärjestelmä varmasti kouluttaa ammattilaisia työelämän tarpeisiin.

Meillä on jatkossa reformin myötä yksi tutkintojen ja koulutuksen järjestämislupa. Täl-
lä hetkellä on juuri käynnissä järjestämislupien uusiminen. Tuloksiin ja vaikuttavuuteen
kannustava rahoitusjärjestelmä on kenties yksi suurimmista reformin uudistuskohdista.
Rahoitusjärjestelmästä tehdään siis kannustavampi, ja se sisältää elementtejä, joilla voi-
daan myöskin syrjäytymistä ehkäistä. Lisäksi vaikuttavuusrahoituselementti tuo rahoitus-
järjestelmään kannusteen kiinnittää huomiota opiskelijoiden työllistymiseen. Eli koulutuk-
sen järjestäjiä palkitaan siitä, että opiskelijat koulutuksen saatuaan työllistyvät työelämän
palvelukseen.

Lisäksi työvoimakoulutus tulee osaksi uutta ammatillista koulutusta. Tätä elementtiä
tarvitsemme nyt, kun Suomessa talous kasvaa ja tarvitaan osaavaa työvoimaa ja myöskin
joustavia, nopeita koulutuspolkuja kehittää omaa ammatillista osaamistaan.

Koulutusvienti tulee mahdolliseksi tämän reformin myötä entistä vahvemmin, ja sille
suomalaiselle ammatilliselle koulutukselle on maailmalla erittäin paljon kysyntää.
10



Pöytäkirjan asiakohta PTK 74/2017 vp
Puheenvuoroissa kiinnitettiin huomiota moniin yksityiskohtiin, joita valiokunta on huo-
lella pohtinut, ja yksi niistä tärkeimmistä on opettajuus. Eli tämä ammatillisen koulutuksen
reformi tulee muuttamaan ja uudistamaan myöskin opettajan roolia, ja opettajilla on erit-
täin keskeinen merkitys, jotta ammatillisen koulutuksen reformi voi toteutua ja sen tavoit-
teet voidaan saavuttaa. Siitä syystä hallitus on myöskin, ja ministeriö, varautunut opetta-
jien koulutukseen ja opettajien ammattitaidon kehittämiseen, jotta reformin tavoitteet voi-
taisiin saavuttaa. Käynnissä on siihen liittyen kaksikin isompaa kokonaisuutta osana opet-
tajankoulutusfoorumin työtä, jossa myös ammatillinen koulutus on vahvasti mukana.

Samoin hallitus päätti puoliväliriihessään rahoituksesta tämän reformin toimeenpa-
noon. Tiedämme, että taloustilanne on ollut ammatillisessa koulutuksessa tiukka ja haas-
teellinen, ja siitä syystä katsomme, että erityisesti toimeenpanovaiheeseen pitää panostaa,
sekä opettajankoulutuksen keinoin että sitten muuten, jotta saadaan tämä reformi hyvin al-
kuun, kun se toivottavasti tulee eduskunnasta hyväksytyksi.

Edustaja Gustafsson kiinnitti huomiota siihen, että eihän lukioita unohdeta uudistuksis-
sa. Ei missään tapauksessa. Hallitus itse asiassa on käynnistänyt myös lukiouudistuksen
puoliväliriihessään, ja tavoitteena on se, että tämän hallituskauden aikana pystyisimme
viemään läpi kokonaisuudistuksen toiselle asteelle. Eli tämä ammatillisen koulutuksen re-
formi on ensimmäinen osa, ja nyt sitten lukio tulee seuraavaksi pöydälle. 

Haluan saattaa eduskunnan tietoon myöskin sen, että olen tänään tavannut vammaisjär-
jestöjen edustajat ja olemme keskustelleet siitä, [Puhemies koputtaa] miten voitaisiin eri-
tyisesti jatkotyössä huomioida erityistä tukea tarvitsevat opiskelijat. Käynnistämme työ-
ryhmätyön, jossa pohditaan näitä vammaisjärjestöjen esille nostamia kysymyksiä, jotta
turvaamme polut jokaiselle taustasta riippumatta.

Reformin tavoitteena on, että uusi ammatillinen koulutus tarjoaa osuvasti, oikea-aikai-
sesti ja joustavasti osaamista, jota tarvitaan tulevaisuuden työelämässä. Vielä kerran edus-
kunnalle kiitos huomioista ja yhteistyöstä tässä tärkeässä reformissa!

Toinen varapuhemies Arto Satonen: No niin, nyt on mahdollisuus pyytää 1 minuutin
mittaisia vastauspuheenvuoroja.

16.51 Tuomo Puumala kesk (vastauspuheenvuoro): Herra puhemies! Tässähän on erääl-
lä tavalla klassinen asetelma, kun tätä reformia ajatellaan: onko kuppi puoliksi täynnä, puo-
liksi tyhjä, vai meneekö kuppi nurin? Uskotaanko tähän reformiin vai eikö uskota? Usko-
taanko meidän nuoriin, uskotaanko opettajiin? Tämähän asettaa kaikille valtavan haas-
teen, sehän on päivänselvää, enkä väitä, että on oikeita tai vääriä vastauksia siihen, usko-
taanko, mutta me olemme lähteneet hallituspuolueissa siitä ajatuksesta, että uskomme nuo-
risoon, uskomme suomalaiseen koulutusjärjestelmään, uskomme opettajiin, uskomme,
että meillä voidaan tehdä Suomen huippua, meillä voidaan tehdä maailman huippua, koska
tämähän on maailmanlaajuisestikin aika ainutlaatuinen juttu, kun siirrytään osaamisperus-
teiseen malliin, jota rahoitus tukee, joka tukee työelämän murrosta ja vastaa omalta osal-
tansa siihen. Siinä mielessä olemme tekemässä ainutlaatuista uudistusta, ja uskon ja toi-
von, että vuodet näyttävät, että meidän uskomme ei ollut turha vaan sille oli vahva kate.

16.52 Jukka Gustafsson sd (vastauspuheenvuoro):  Arvoisa puhemies! Ministerin pu-
heessa kiinnitin huomiota siihen, että totesitte, että tämä jatkuva haku on pääväylä. Minä
olisin kyllä nyt varovainen korostamaan tätä monesta eri syystä. Jatkuva hakuhan tarkoit-
11



Pöytäkirjan asiakohta PTK 74/2017 vp
taa sitä, että oppilaitokseen tulee viikoittain, kuukausittain, päivittäin uutta opiskelijanuor-
ta ja nämä vaativat vastaanottohenkilökunnan perehdyttämistä ja niin edelleen, ja jos tämä
nyt menee tämmöisenä läpi kuin valiokunta esittää, niin resursseja ei juurikaan ole lisää tu-
lossa. Ja kun tämä on niin iso juttu, niin silloin pitäisi ottaa varman päälle, että korostetaan,
että nuoret hakevat pääosin sillä perinteisellä tavalla, kun koulut päättyvät, eikä niin, että
korostaisimme nyt tässä yhteydessä jatkuvaa hakua.

Sitten mainitsitte, että lukiosta on tulossa kokonaisuudistus. No, se oli oikeastaan vas-
taus siihen, että kyllähän nämä olisi pitänyt tehdä yhdessä tai ainakin kiinteämmässä yh-
teistyössä, [Puhemies koputtaa] mutta seurataan tilannetta.

16.53 Sari Multala kok (vastauspuheenvuoro): Arvoisa puhemies! Varmasti kaikki ovat
samaa mieltä siitä, että tämä uudistus tarvitaan. Oppositiokin tässä omassa vastalausees-
saan monin kohdin toteaa, että ammatillisen koulutuksen tilanne on ollut heikko jo pitkään
ja vaikka joissakin kohdin sinne on rahaakin lisätty, se ei ole lähiopetuksen määrää lisän-
nyt, päinvastoin. Ja täällä todetaan muun muassa, että vuoden 2013 kehysriihessä päätetyt
rajut leikkaukset ammatilliseen koulutukseen vielä pahentavat tilannetta, eli täällä viita-
taan jo aiempiin tehtyihin leikkauksiin. Itse olen sitä mieltä, että se ei ole syy perua tätä uu-
distusta, että me olemme näitä leikkauksia joutuneet tekemään, vaan päinvastoin, se on syy
tehdä tämä uudistus. Tätä uudistusta on tehty, kuten kuulimme, poikkeuksellisen hyvässä
työssä kentän kanssa, ja sitä on myös monin kohdin niin lausuntopalautteen kuin sitten va-
liokuntakuulemisen aikanakin muutettu. Uskon, että kentällä ollaan nyt valmiita ottamaan
tämä vastaan.

16.55 Outi Alanko-Kahiluoto vihr (vastauspuheenvuoro): Arvoisa herra puhemies! Si-
vistysvaliokunta kuunteli asiantuntijoita laajasti, ja todellakin huomiota herätti se, että yk-
sikään asiantuntijoista ei kannattanut tätä rahoitusmallia sen vuoksi, koska koettiin, että
tämä perusrahoituksen suuruus on liian pieni ja tähän on ikään kuin sisään leivottu sem-
moinen mekanismi, joka tulevaisuudessa tulee kasvattamaan eriarvoisuutta oppilaitosten
välillä, opiskelualojen välillä ja opiskelijoiden välillä siitä syystä, että tämä kannustaa ot-
tamaan opiskelijoiksi semmoisia hyvin pärjääviä opiskelijoita, jotka valmistuvat nopeasti.
Kova huoli on siitä, miten sitten heikommin pärjäävien opiskelijoiden käy tulevaisuudessa.

Olisinkin nyt tässä yhteydessä käyttänyt tilaisuutta hyväksi ja kysynyt ministeriltä, kun
edellisessä puheenvuorossa niin kovin kehuttiin sitä, kuinka hallitus on hyvässä hengessä
kuullut ja niin edelleen: kuinka on mahdollista, [Puhemies koputtaa] ettei tällaista yksimie-
listä laajaa kritiikkiä ole mitenkään otettu tämän lain valmistelussa huomioon?

16.56 Kimmo Kivelä uv (vastauspuheenvuoro): Puhemies! Eilinen päivä sivistysvalio-
kunnassa oli suuri päivä, kun tämä mietintö saatiin valmiiksi. Koulutuksen kentän pitkään
odottama asia on tulossa maaliin. Tässä on esimerkki hyvästä lainvalmistelusta, joka ei va-
litettavasti tänä päivänä ole suinkaan itsestäänselvyys.

Kuulemiskierros on ollut laaja, ja myös sivistysvaliokunta kuuli laajasti asiantuntijoita.
Meilläkin on ollut epäilystä myös tuossa ministeriötason valmistelussa tätä perusrahoitus-
ta kohtaan, ja tämän kritiikin myös valiokunnassa esitimme, mutta tämä lausuma on kui-
tenkin sen verran velvoittava, ja voiko tällaista termiä käyttää kuin "kova", että tämän
kanssa voidaan elää ottaen huomioon, että tähän 50 prosentin perusrahoitukseen siirrytään
vasta [Puhemies koputtaa] vuonna 22. 
12



Pöytäkirjan asiakohta PTK 74/2017 vp
16.57 Li Andersson vas (vastauspuheenvuoro): Arvoisa puhemies! Edustaja Multala
kiinnitti tärkeään asiaan huomiota, kun kertoi tästä lähiopetuksen vähenemisen pitkästä
trendistä, ja se on aivan totta, että se on ollut trendinä myöskin sellaisina aikoina, jolloin re-
sursseja on lisätty ammatilliseen koulutukseen. Mutta tämä on juuri se syy, minkä takia op-
positio olisi halunnut nähdä joitain vahvempia välineitä, joilla voidaan varmistua siitä, että
lähiopetuksen taso on riittävä niille opiskelijoille, jotka sitä tarvitsevat. Nyt tämän henki-
lökohtaisen opintojen kehittämissuunnitelman sisältö ja sen määrittely jää tehtäväksi ase-
tustasolle, ja niiden sisällöstä ei ole vielä tarkkaa tietoa.

Mutta haluaisin vielä kuulla ministerin vastauksia myöskin edustaja Alanko-Kahiluo-
don esille nostamaan seikkaan eli tämän perusrahoituksen liian alhaiseen osuuteen. Kun
muuten tässä valmistelussa ilmeisesti on haettu mahdollisimman laajaa yhteisymmärrystä
ja asiantuntijoiden ja asianosaisten mielipiteiden huomioon ottamista, niin miten voi olla,
että nimenomaan rahoitusmallin kohdassa päädytään ratkaisuun, [Puhemies koputtaa] joka
ei saa tukea yhdeltäkään lausunnonantajalta?

16.58 Hanna Kosonen kesk (vastauspuheenvuoro): Arvoisa herra puhemies! Todella ky-
symyksessä on historiallinen uudistus. Suuruusluokka ei ehkä ihan tule ilmi siitä, kuinka
paljon tätä on julkisuudessa käsitelty. Tämä on todella iso asia.

Ammatillinen koulutus on tärkeä osa yhteiskuntaamme. Kädenjäljet ja niiden taidot nä-
kyvät joka puolella, ja työelämän yhteistyö, alueellinen vaikutus on myös melkoinen. Am-
matillinen koulutus on myös turvaverkko, jonka läpi ei kukaan saisi tipahtaa.

Täytyy kyllä huomioida tässä sosiaalidemokraattien vaaliohjelma, jossa 270 miljoonaa
olisi leikattu ammatillisesta koulutuksesta, joka on kymmeniä miljoonia enemmän kuin nyt
leikattiin, ja täällä kuitenkin sitten nyt kahden vuoden päästä toivotaan, että tämän meidän
suuruusluokkamme leikkauksia ei olisi tapahtunut. [Puhemies koputtaa] Ihmettelen tätä
ristiriitaa.

16.59 Eeva-Johanna Eloranta sd (vastauspuheenvuoro): Arvoisa puhemies! Reformin
tavoitteet ovat kannatettavia, mutta niiden toteuttaminen isojen säästöjen kanssa samaan
aikaan tulee olemaan hyvin vaikeaa.

Juttelin äsken tuntemani ammatillisen opettajan kanssa, ja hän kertoi, että työssäoppimi-
sen ohjaukseen oli aikaisemmin varattu opettajan työhön yksi tunti per opiskelija per viik-
ko, mikä riitti alkuperehdytykseen, väli- ja loppuarviointiin sekä työpaikkaohjaajan pereh-
dytykseen ja opettajanohjausmatkoihin. Näiden 190 miljoonan euron säästöjen seuraukse-
na työssäoppimisen ohjauksen tunnit ovat nyt puolittuneet. Tunnit riittävät tuskin alkukes-
kusteluun ja loppuarviointiin. Työpaikkaohjaajilla puolestaan ei ole koulutusta ohjausteh-
tävään, saati aikaa oman työnsä ohella ohjata nuorta aloittelijaa työtehtävien suorittamises-
sa. Monessa oppilaitoksessa työssäoppimisen ohjaus toteutetaankin etäohjauksena
puhelimella tai sähköpostilla. Opiskelijan arviointi on kuitenkin oppilaitoksen vastuulla.
Kysynkin arvoisalta ministeriltä: Miten uskotte, että työssäoppimisen lisääminen tulee on-
nistumaan näin niukoilla resursseilla? Joudutaanko nyt ojasta allikkoon?

17.01 Mikaela Nylander r (vastauspuheenvuoro): Värderade talman! Som jag konstate-
rade så finns det mycket bra och värt att stöda i den här reformen, men riskerna kommer att
realiseras nu när man börjar genomföra den här reformen, och de riskerna med genomför-
andet i samband med de massiva nedskärningar som riktas mot yrkesutbildningen blir gan-
13



Pöytäkirjan asiakohta PTK 74/2017 vp
ska stora. Min fråga lyder: Hur kommer ministeriet och Utbildningsstyrelsen att stöda det
här genomförandet? Det skulle vara jätteviktigt att veta.

Arvoisa puhemies! Paljon hyvää liittyy tähän reformiin, mutta riskit liittyvät tähän vaihee-
seen nyt, kun ruvetaan toteuttamaan reformia. Sitten kun vielä tiedetään, että leikkaukset,
jotka kohdistuvat ammatilliseen koulutukseen, ovat aika massiivisia, niin minä näen, että
tässä vaiheessa on isoja riskejä. Kysyn nyt siis, miten ministeriö ja Opetushallitus tulevat
tukemaan tätä toteuttamisvaihetta. Se on äärimmäisen tärkeätä, että saadaan sitä tukea ja
ohjausta.

17.02 Ritva Elomaa uv (vastauspuheenvuoro): Arvoisa puhemies! Ammatillisen koulu-
tuksen reformia on odotettu, ja laajan asiantuntijapiirin ja kuulemisien mukaan se on tar-
peellinen. Perusrahoituksen nostopaineita on, se on myönnettävä.

Ammatillisen koulutuksen uudistukseen liittyy kysymysmerkkejä myös käytännön to-
teutuksessa. Uudistus korostaa opiskelijoiden henkilökohtaisen opinpolun merkitystä. Jo-
kaisen opiskelijan osaaminen ja kokemus pyritään tunnistamaan ja tätä kautta hänelle rää-
tälöidään henkilökohtainen opintosuunnitelma sekä järjestetään tarvittava arviointi.

Osaamisen osoittamisessa painottuu käytännön tekeminen. Kaikki tämä vaatii paljon
huolella suunniteltua ohjausta. Opiskelijoille on tarjottava ehdottomasti riittävä tuki, jotta
nuoret saavat vietyä opintonsa menestyksellä maaliin. Resurssit ovat kuitenkin rajalliset, ja
vain käytäntö näyttää, pystytäänkö nuorille tarjoamaan riittävä tuki uudenmallisten opin-
tojen suorittamiseksi.

Näin ollen kysyisin ministeriltä: onko pohdittu mahdollisuuksia kohdentaa lisäresursse-
ja opiskelijoiden tukeen sekä opinto-ohjaukseen, [Puhemies koputtaa] jos käytännön tilan-
ne sitä edellyttäisi uudistuksen astuttua voimaan?

17.03 Krista Kiuru sd (vastauspuheenvuoro): Arvoisa puhemies! Ensinnäkin haluan kiit-
tää valiokuntaa siitä, että olette kymmeniltä osin muuttaneet tätä hallituksen esitystä suun-
taan, jossa on otettu huomioon kentän kritiikki tätä uudistusta kohtaan. Totean kuitenkin,
että työ jäi kesken yhdeltä merkittävältä osalta, joka liittyy erityisesti ammatillisen koulu-
tuksen järjestämiseen alueellisesti. Nimittäin valiokunta kiinnittää kyllä huomiota siihen,
että asiantuntijakuulemisessa ehdotettiin arvonlisäverolain 30 §:n muuttamista siten, että
yksityinen ammatillisen koulutuksen järjestäjä lisätään yliopistojen ja ammattikorkea-
koulujen rinnalle, ja sivistysvaliokunta toteaa tämän jälkeen arvonlisäverolain 30 §:n muu-
toksen olevan valmisteltavana valtiovarainministeriössä. Mutta on hyvä todeta, että tämä
on, hyvät edustajat, kyllä niin iso asia, että olisi pitänyt huolehtia siitä, että valiokunta olisi
yksimielisesti turvannut myös näiden oppilaitosten aseman, [Puhemies koputtaa] jotka ei-
vät ole nyt tämän lain mukaan tämän piirissä.

17.04 Marisanna Jarva kesk (vastauspuheenvuoro): Arvoisa puhemies! Tuttavallisem-
min amisreformista puhuttaessa, kuten myös kentällä sanotaan, tästä on tulossa nyt malli,
jolla aidosti voidaan vastata työelämän murrokseen ja siihen, että työelämä ja koulutus saa-
daan kohtaamaan paremmin. Nuorilla ja ammatillisesta koulutuksesta valmistuneilla on ol-
lut aito ongelma siinä, että heillä ei ole ollut riittäviä valmiuksia pärjätä työelämässä. Työn-
antajilta on myös tullut tästä paljon palautetta, ja käytännössä monet on pitänyt kouluttaa
uudestaan työpaikoilla.
14



Pöytäkirjan asiakohta PTK 74/2017 vp
On tärkeätä, että käytännön oppimista tapahtuu enemmän työpaikoilla. Tämä on myös
se, millä vastataan huoleen lähiopetustuntien vähenemisestä. Resursseja voidaan suunnata
tehokkaammalla tavalla. Kun osa opiskelijoista keskittyy nykyistä enemmän opiskeluun
työpaikoilla, voidaan osalle tarjota enemmän kontaktiopetusta oppilaitoksissa. On myös
tärkeää, että kun oppilaitos- ja järjestäjäverkko on jo aikaisemmin tiivistynyt monissa maa-
kunnissa, niin nuoret pääsevät nyt lähemmäksi niitä työpaikkoja, oppimaan niille työpai-
koille, [Puhemies koputtaa] ja tämä alueellinen kohtaaminen itse asiassa paranee jatkossa.

17.05 Krista Mikkonen vihr (vastauspuheenvuoro): Arvoisa puhemies! Edustaja Puu-
mala peräänkuulutti uskoa tähän reformiin. Aika monessa hallituksen isossa uudistuksessa
toivotaan meiltä oppositiolta vain oikeata asennetta ja uskoa asioihin, niin asiat selviävät,
[Vasemmalta: Näin on!] mutta kyllähän tässä reformissa on myönnettävä, että tarvitaan
myös resursseja. Pelkällä uskolla ei saavuteta niitä sinänsä hyviä tavoitteita, mitä tässä hae-
taan: koulutuksen eriarvoisuuden vähentämistä, koulutuksen kehittämistä osaamisperus-
teiseen opiskelija- ja työelämälähtöisyyteen. Mutta on aivan selvää, että tarvitaan riittä-
västi lähiopetusta, tarvitaan ohjausta, henkilökohtaista tukea sitä tarvitseville. Ne ovat
myös niitä asioita, mitä opiskelijat itse kyselyn mukaan kaipaavat kaikkein eniten, ja niitä
tarvitaan, jotta ammattitaitoa voidaan antaa. Sen takia se, että tässä on pohjalla aivan val-
tavat leikkaukset, ja nyt ajatellaan, että tällä reformilla päästään näihin tavoitteisiin, on hy-
vin epärealistista. Tähän yksinkertaisesti tarvitaan myös resursseja, [Puhemies koputtaa]
jotta voidaan tavoitteet saavuttaa.

17.07 Ulla Parviainen kesk (vastauspuheenvuoro):  Arvoisa puhemies! Ammatillisen
koulutuksen saavutettavuus on huolena kaukana Itä- ja Pohjois-Suomessa. Harvaan asutul-
la alueella nuorten ikäluokkien pieneneminen jatkuu ja lähialueen koulutukseen on kysyn-
tää vähemmän, mikä taas sitten pakottaa koulutuksen järjestäjiä vähentämään yksiköitä,
jopa lakkauttamaan koulutusta, eli ollaan tällaisessa kierteessä. Koulua ei siis välttämättä
löydykään siitä ihan läheltä. Mutta tämän reformin seurauksena, kun koulutusta järjeste-
tään yhä enemmän työpaikoilla ja digitaalisissa oppimisympäristöissä, koulutus ja oppimi-
nen ei ole sidottuna siihen fyysiseen koulurakennukseen tai koulun toimipisteeseen. Tämä
työpaikalla oppiminen saattaa mahdollistaa nytten opiskelijoille kouluttautumista jopa ko-
din lähellä siinä mieluisassa työpaikassa, ja ihan niin kuin tuossa äsken ministeri taisi to-
deta, samalla on sitten jalka oven välissä siihen tulevaan työpaikkaan. Eli tässä saattaa olla
mahdollisuus niille työpaikoille, jotka ovat kaukana oppilaitoksista.

17.08 Tarja Filatov sd (vastauspuheenvuoro): Arvoisa puhemies! Ammattikoulutuksen
uudistamisessa on todella hyviä elementtejä. Se, että mennään lähemmäs työelämää ja op-
pimista tapahtuu työssä, on hyvä tavoite. Mutta on syytä kyllä kysyä, onko meidän työelä-
mämme valmis tällaiseen reformiin, koska esimerkiksi työelämävaliokunnan kuulemises-
sa valtaosa esitti sen huolen, että osa oppilaista ei löydä niitä työssäoppimisen paikkoja.
Erityisesti silloin, kun tullaan haavoittuvampiin ryhmiin ja erityisoppilaisiin, on vaikea
löytää näitä työssäoppimisen kanavia, ja lisäksi silloin, kun ollaan pienemmillä paikkakun-
nilla, niitä työpaikkojakin on aika vähän, jonne voi sitä oppimisjaksoa itsellensä tavoitella,
jolloin ollaan aika erilaisessa asemassa eri puolilla Suomea.

Tässä samassa uudistuksessa työvoimapoliittinen koulutus siirtyy niin sanotusti osaksi
normitutkinto-opetusta, ja jotta säilyisi se nopeus, joustavuus ja alueellisten erojen huo-
15



Pöytäkirjan asiakohta PTK 74/2017 vp
mioon ottaminen, niin toivon, että ministeri todella katsoo tätä alun toimeenpanoa. Iso ris-
ki on se, että tästä tulee osa [Puhemies koputtaa] niin sanottua normikoulutusta eikä se enää
toimikaan niin joustavasti kuin nykyisin.

17.09 Jari Myllykoski vas (vastauspuheenvuoro): Arvoisa herra puhemies! Edustaja Elo-
ranta otti erittäin hyvän esimerkin siitä, mihinkä pitäisi paremmin varautua, kun lähdemme
tekemään näin suurta reformia. Koulutussopimuksella tapahtuvan työssäoppimisen tulok-
sellisuus eli oppiminen siihen työhön on koulutuksen järjestäjän vastuulla. Jos me katsom-
me pitkiä välimatkoja ja meidän erittäin kehittynyttä pk-sektoriamme, johonka työpaikat
syntyvät, niin jo pelkästään sen takia, että tämä vastuullinen taho pystyy mahdollistamaan
sen työssäoppimisen niillä sirpaleisilla alueilla, niihin matka-aikoihin menee todella pal-
jon aikaa eri työpaikkojen välillä. Sanoisin, että haja-asutusalueilla tai harvemmin asutuis-
sa maakunnissa opettajan työmatkoihin käytettävä aika on varmasti 70 prosenttia, jolloin
se erittäin pieneltä osin mahdollistaa näiden oppilaiden työssäoppimisen siellä työpaikalla.

17.10 Sari Multala kok (vastauspuheenvuoro): Arvoisa puhemies! Näin mittaviin uudis-
tuksiin, kuin nyt on käsillä, liittyy aina tiettyä epävarmuutta ja vaikeutta, ja tämä uudistus
on totta kai myös suuri haaste johtamiselle, miten onnistutaan uudistus läpi viemään.

On nyt kuitenkin korjattava sellainen virhekäsitys, jota tässä on viljelty, että kaikki lau-
sunnonantajat olisivat olleet yksimielisiä siitä, että perusrahoitus on riittämätön. Kyllä täs-
sä oli lausunnonantajia, jotka olivat sitä mieltä, että tämä on hyvä juuri näin, ja oli niitä, jot-
ka eivät siitä mitään sanoneet. Totta kai on myönnettävä, että oli myös enemmistö niitä,
jotka olivat sitä mieltä, että sitä perusrahoituksen osuutta pitäisi korottaa. Mutta tämän ra-
hoituksen tavoitehan on tietysti keino ohjata koulutusta siihen suuntaan aloille, joilla työl-
listymisen edellytykset ovat hyvät, ja toisaalta palkita myös siitä ja kannustaa kouluja, op-
pilaitoksia siihen, että niissä [Puhemies koputtaa] oikeasti edetään opinnoissa, ei vain olla
koulussa.

17.11 Tuomo Puumala kesk (vastauspuheenvuoro): Arvoisa puhemies! Jos yrittää vä-
hän ottaa kiinni tästä rahoitusjärjestelmästä, että syntyisi vähän debattia, ettei puhuttaisi
toistemme ohi: Tämä rahoitusjärjestelmähän siis lähtee siitä, että perusrahoituksen osuus
on puolet ja sitten on sen lisäksi rahoitusta, joka kannustaa siihen, että saadaan se tutkinto
valmiiksi, tutkinnon osa valmiiksi ja että sitten päästään työelämään ja päästään jatko-
opintoihin. Minusta ne ovat aika hyviä tavoitteita. Sillä tavalla vähän haastan niitä, jotka
sanovat, että tässä on väärin: Tehän kuitenkin joka tapauksessa tuossa omassakin vastalau-
seessanne hyväksyisitte 40 prosenttia muuta kuin perusrahoitusta eli sillä tavalla ette ilmei-
sesti kuitenkaan tästä perusajatuksesta ole eri mieltä, mutta arvioitte, että jos sitä 10 pro-
sentilla korotettaisiin, se merkittävästi muuttuisi. Rohkenen hieman epäillä, että se iso
kuva ei siitä juurikaan muuttuisi. Muistutan myös siitä, että vuosittain valiokunnan lausu-
man mukaisesti tätä asiaa tarkastellaan. Seuraavina vuosina perusrahoituksen osuus on
[Puhemies koputtaa] 95 prosenttia — hyvin maltillinen siirtymä, hyvin maltillinen siirty-
mä.

Toinen varapuhemies Arto Satonen: Näyttää olevan debatin tarvetta edelleen. Mutta
otamme tähän väliin ministerin, 3 minuuttia, ja sitten jatkamme debattia.
16



Pöytäkirjan asiakohta PTK 74/2017 vp
17.13 Opetusministeri Sanni Grahn-Laasonen: Arvoisa puhemies! Jos summaan kes-
kustelua, niin vaikuttaa siltä, että reformin tarpeesta olemme hyvin yksimielisiä tässä sa-
lissa ja myöskin siitä isosta kuvasta eli reformin peruslinjauksista, yhtenäisestä järjestel-
mästä, osaamisperusteisuudesta ja opiskelijoiden yksilöllisistä poluista. Ammatillinen
koulutus tarvitsee tämän uudistuksen, ja myöskin ammatillisen koulutuksen kenttä, koulu-
tuksen järjestäjät, ovat tähän isoon kuvaan hyvin sitoutuneita. Tiedän senkin, että reformia
monessa suunnassa eri puolilla Suomea jo kovasti odotetaan. Toki on sitten sen lisäksi yk-
sityiskohtia, joista eri lausunnonantajat ovat olleet eri mieltä, ja huomaan, että tässä salis-
sakin on eri mielipiteitä joistain reformiin liittyvistä yksityiskohdista.

Valiokunnan puheenjohtaja nostikin esiin tämän rahoitusjärjestelmän. Itse asiassa se iso
kuva on siinä, että jatkossa puolet rahoituksesta tulee niin sanottuna perusrahoituksena
mutta sen lisäksi rahoitusjärjestelmään on leivottu sisään elementtejä, joilla pystytään esi-
merkiksi ehkäisemään koulutuksen keskeyttämistä ja syrjäytymistä. Suoritusrahoitusele-
mentti on siinä siitä syystä, että se nimenomaan palkitsee ja kannustaa siihen, että koulu-
tuksen järjestäjät huolehtivat opiskelijoista ja siitä, että opinnot tulevat suoritetuiksi lop-
puun. Eli koulutuksen järjestäjä saa rahoitusta tutkinnoista ja tutkinnon osista. Ja sitten li-
säksi siinä on 15 prosentin vaikuttavuusrahoituselementti, mikä tarkoittaa sitä, että koulu-
tuksen järjestäjät saavat rahoitusta siitä, että opiskelijat työllistyvät tai siirtyvät jatko-opin-
toihin elikkä että se koulutus on laadukasta ja saavuttaa sille asetetut tavoitteet. Sehän on se
meidän iso tavoitteemme, yhdessä varmistaa, että nuoret ja aikuisetkin saavat sellaisen
koulutuksen, jolla pärjää tulevaisuuden työelämässä ja joka vastaa työelämän tarpeisiin, ja
tähän tämä vaikuttavuusrahoitus tuo elementin.

Tähän koko reformiin on tuotu sisään monia elementtejä, joilla kiinnitetään huomiota
siihen, että opiskelijoista pidetään hyvää huolta, että he saavat ohjausta, he saavat korkea-
tasoista opetusta. Myöskin laatujärjestelmiin ja laatuun on erittäin paljon panostettu tässä
reformivaiheessa. Tässä on elementtejä, joilla laatua pystytään paljon paremmin varmista-
maan kuin aikaisemmin.

Lähiopetuksen väheneminen on huoli, josta on tullut paljon palautetta. Opettajat ovat
siitä huolissaan, opiskelijat ovat huolissaan ja myös vanhemmat. Tähän haluan jatkossa
kiinnittää huomiota: että säästöjä ei tule hakea ensisijaisesti opetuksesta tai opettajista vaan
rakenteista. Tämä reformi tuo muun muassa päällekkäisyyksien purkamisen ja sen mah-
dollisuuden, että voidaan etsiä sieltä mieluummin sitä tehoa ja sitten vastaavasti panostaa
ne resurssit opetukseen. [Puhemies koputtaa]

Tämän reformin yksityiskohtana, tai ytimessä oikeastaan, on henkilökohtaistamisen
prosessi, eli kiinnitetään huomiota siihen ja rakennetaan se polku, mitä juuri kyseinen opis-
kelija tarvitsee. Me olemme jokainen erilaisia oppijoita. Osa tarvitsee enemmän tukea kuin
joku toinen. Osa oppii työelämässä paremmin, osa tarvitsee enemmän lähiopetusta. [Puhe-
mies koputtaa] Tämä on tärkeä asia, että tämä nimenomaan on siinä reformin ihan keskei-
senä ytimenä: turvata jokaiselle opiskelijalle laadukas oppimisen mahdollisuus.

Toinen varapuhemies Arto Satonen: Sitten otamme vielä ainakin yhden debattikierrok-
sen.

17.16 Jukka Gustafsson sd (vastauspuheenvuoro): Arvoisa puhemies! Olisin vielä tähän
perusrahoitukseen palannut siitä näkökulmasta — taisi olla niin, että edustaja Andersson-
kin siihen viittasi — että kun kustannuksista kaksi kolmasosaa on kiinteitä, palkkoihin me-
17



Pöytäkirjan asiakohta PTK 74/2017 vp
nee suurin osa, ja perusrahoitus on 50 prosenttia, niin oppilaitoksessa on tällainen epävar-
muuden tila, ja jokainen, joka ymmärtää koulutuksesta, sen kehittämisestä jotakin, ymmär-
tää, että se ei ole paras kannustin opetustyön kehittämiselle ja muulle. Tästä lähtökohdasta
tämän perusrahoituksen olisi pitänyt olla vähintään se 60. Monet esittivät, että sen pitäisi
olla 70, mutta ajateltiin, että se 60 nyt sitten olisi sellainen, että se nostaisi kuitenkin turva-
tasoa sitä [Puhemies koputtaa] asiantuntijatyötä siellä tekeville.

Ja edustaja Kososelle: ei ollut 270 miljoonaa ammatilliselle [Puhemies koputtaa] koulu-
tukselle, se koski koko keskiastetta.

Toinen varapuhemies Arto Satonen: No niin, pidetäänpäs kiinni tästä minuutin ajasta,
niin että mahdollisimman moni pääsee puhumaan.

17.18 Kimmo Kivelä uv (vastauspuheenvuoro): Puhemies! Todellakin, kyllä se on tun-
nustettava, että se vaara on olemassa tässä perusrahoituksen mallissa, että se johtaa tutkin-
totehtailuun. Ei sitä voi kiistää, mutta minun mielestäni kuitenkin tämä lausuma on vahva,
ja tätä asiaa on koko ajan tarkalla silmällä seurattava, mitä tapahtuu, ja samalla arvioitava
myös perusrahoitusosuuden riittävyyttä, niin kuin tuo lausuma sanoo. Tärkeä asia tässä
meidän mietinnössämme on myös se, että ei puhuta kauniisti ideaalisella tasolla jatko-
opintokelpoisuudesta vaan siten, että ammatillisesta koulutuksesta valmistuvalla todella on
oikea jatko-opintokykyisyys, että hän todellakin voi suorittaa myös jatko-opintoja. Tässä
[Puhemies koputtaa] esityksessä on paljon hyvää.

17.19 Li Andersson vas (vastauspuheenvuoro): Arvoisa puhemies! Vastatakseni edusta-
ja Puumalalle: Ongelma opposition näkökulmasta ei ole se, että suoritus- ja vaikuttavuus-
rahoitus on mukana tässä elementtinä, [Tuomo Puumalan välihuuto] vaan ongelma tässä
on juuri tämä painotus. Ja joku voi ehkä argumentoida sitten, että 10 prosentin ero on pieni,
mutta 10 prosenttiyksikön ero on iso siinä suhteessa — kuten edustaja Gustafsson sanoi —
että kun kiinteiden kulujen osuus menoista on noin kaksi kolmasosaa, niin tämä nyt ehdo-
tettu perusrahoituksen taso tarkoittaa siis sitä, että tämä epävarmuus koskee kaikkea hen-
kilöstön ja koulutuksen suunnittelua jatkuvasti, pahimmassa tapauksessa, järjestäjäkentäl-
lä. Toisaalta jos tämä prosenttiosuus on pieni, niin miksi ei ollut valmiutta sitten korottaa
sitä edes 60 prosentin tasolle, niin kuin enemmistö, valtaosa, lausunnonantajista kyllä esit-
ti, niin koulutuksen järjestäjät, työnantajapuoli kuin ammattijärjestöt ja opiskelijajärjestöt?
Miksi tähän ei ollut valmiutta, kun tällä pienellä muutoksella olisi [Puhemies koputtaa]
voitu ratkaista yksi asia, joka sai hyvin paljon kritiikkiä kuulemisten yhteydessä?

17.20 Outi Alanko-Kahiluoto vihr (vastauspuheenvuoro): Puheenjohtaja! Joo, tässä to-
dellakin nyt on iso huoli ja suuri kysymys koskien nimenomaan tätä rahoitusmallia. Kyllä
valtaosa lausunnonantajista koki tämän ihan fataaliksi ongelmaksi tässä laissa, että perus-
rahoituksen taso on niin alhainen, että se tekee opetuksen suunnittelusta vaikeasti ennus-
tettavaa ja epävarmaa ja todellakin myös luo tämmöisen eriarvoisuutta jatkuvasti luovan
rakenteen tänne sisälle. Verrattuna esimerkiksi koulutuksen tämmöisiin kertaluonteisiin
leikkauksiin tässä ikään kuin lyödään tämmöinen pysyvä eriarvoistava rakenne, pysyvä
epävarmuutta synnyttävä rahoitusmalli. Tämä on hyvin ongelmallista, ja sen vuoksi ihmet-
telinkin, miksi ministeri omassa esittelypuheenvuorossaan ei lainkaan esitellyt tätä mallia,
jos tämä teidän mielestänne on sitten niin hyvä. Kyllä te varmasti kuitenkin olette perehty-
18



Pöytäkirjan asiakohta PTK 74/2017 vp
nyt lausuntokierroksella tulleeseen voimakkaaseen kritiikkiin koskien tätä rahoitusmallia.
Samoin ihmettelen edustaja Puumalan reaktiota. Te olette ollut kuitenkin [Puhemies ko-
puttaa] sivistysvaliokunnan puheenjohtajana paikalla kuulemassa tämän kritiikin, niin että
on todella kummallista, että te vähättelitte tätä.

17.21 Tuomo Puumala kesk (vastauspuheenvuoro): Arvoisa puhemies! Moni varmaan
tietääkin, että symppaan tuota ajatusta siitä, että perusrahoitusosuus olisi voinut olla suu-
rempikin. Kuten kerroin, vuosittain tuo katsotaan sitten lausuman velvoittamalla tavalla.
Paljon on aikaa reagoida, lähdetään hyvin maltillisella 95 prosentin perusrahoituksella.

Mutta se, mistä vähän kyseenalaistin teidän argumentaatiotanne, perustui siis siihen, että
tehän olette kuitenkin valmiita hyväksymään 40 prosenttia muuta kuin perusrahoitusta. Se-
hän on valtavan kokoluokan muutos. Siihen te olette valmiita, mutta se kynnys, se menee
juuri siinä. Mihinkä se perustuu, että se on juuri siinä? [Jukka Gustafsson: No hei, eihän sii-
nä ole mitään mieltä!] Edustaja Alanko-Kahiluoto on sitä mieltä, että pysyvän eriarvoistu-
misen rakenne syntyy noissa prosenttiyksiköissä, joita tuossa välissä on. Oikeastaan ha-
luaisin teitä enemmänkin kiittää siitä, että olette valmiita kuitenkin [Puhemies koputtaa]
näin valtavaan uudistukseen ja ajatte sitä eteenpäin.

Toinen varapuhemies Arto Satonen: No niin, ja nyt laajennamme debattia niin, että
myöskin ne edustajat, jotka eivät tähän mennessä ole saaneet puheenvuoroa, pääsevät ää-
neen.

17.23 Maria Tolppanen sd (vastauspuheenvuoro): Arvoisa puhemies! Tämä on reformi,
joka todella näyttää paperilla hyvältä. Mutta on asioita, jotka huolettavat. Yksi niistä on
tasa-arvo. Jos paikkakunnalla ei, laajalla Pohjanmaalla tai Lapissa, ole ammatillista oppi-
laitosta, siellä ei todennäköisesti ole olemassa myöskään työpaikkoja, vaan oppilaat joutu-
vat toiselle paikkakunnalle. Miten olette, arvoisa ministeri, ajatellut hoitaa näiden oppilai-
den asumisen toisella paikkakunnalla? Kuka sen maksaa? Missä he asuvat? Miten he kul-
kevat sinne? On muistettava, että peruskoulunsa päättävät ovat 16-vuotiaita, ja heitä tämä
reformi ensisijaisesti koskee. En ole nähnyt tähän vastausta missään.

Toinen asia, joka minua huolettaa, on se, että onko olemassa vaara, että tämä vääristää
työmarkkinoita. Kun mennään muutama vuosi eteenpäin, siellä on runsaasti niitä viimei-
sen neljänneksen opiskelijoita, jotka hallitsevat sen työn jo hyvin. Heistähän tulee opetta-
jia seuraaville. Onko olemassa vaara, että sen jälkeen ei enää tarvitse palkata työntekijöitä,
[Puhemies koputtaa] kun on hyviä opiskelijoita tekemässä ilmaiseksi työtä?

17.24 Petri Honkonen kesk (vastauspuheenvuoro): Arvoisa herra puhemies! Tässä nyt
on ollut tästä rahoitusjärjestelmästä paljon keskustelua. Olisin vielä siirtänyt sitä huomiota
nimenomaan tähän vaikuttavuusrahoitukseen. Siellähän on nimenomaan elementteinä
tämä läpäisy ja opintojen jälkeinen työllistyminen. Myöskin, käsittääkseni, tämän jatko-
opintoihin sijoittumisen rooli on siellä läsnä. Itse näen, että tällä on hyviä vaikutuksia.

Tässä nyt on esitetty pelkoja siitä, johtaako tämä tutkintotehtailuun. Ajattelen itse pi-
kemminkin niin, että nyt kun täällä meidän ammatillisen koulutuksen kentällä on ollut, va-
litettavasti, tällaisia koulutusohjelmia, jotka ovat varsin suosittuja mutta joista ei työllisty,
niin pidän hyvin tärkeänä, että tämä rahoitusjärjestelmä ohjaa myös niitä koulutuksen jär-
19



Pöytäkirjan asiakohta PTK 74/2017 vp
jestäjiä suuntaamaan koulutusta niille aloille, missä on hyvä työllistyminen, eikä niinkään
[Puhemies koputtaa] tällaisille muotialoille.

17.25 Merja Mäkisalo-Ropponen sd (vastauspuheenvuoro): Arvoisa puhemies! Tuskin
kukaan tässä salissa on eri mieltä siitä, etteikö tätä uudistusta tarvittaisi. Mutta valitettavas-
ti tähän lakiesitykseen on kyllä jäänyt vakavia epäkohtia. Ja kun samalla huomioidaan am-
matilliseen koulutukseen tulleet valtavat säästöt, niin ei kyllä voi olla huolestumatta myös-
kään koulutuksen laadusta. Isoja kysymyksiä ovat muun muassa se, turvataanko kaikille
riittävät jatko-opintomahdollisuudet; riittääkö jatkossa opiskelupaikkoja myös ilman am-
matillista koulutusta oleville nuorille aikuisille, joita on valtava määrä; ohjaako tämä ra-
hoitusjärjestelmä oppilaitoksia tutkintojen tehtailuun koulutuksen laadun kustannuksella,
ja myös se, miten opettajat ja henkilökunta jaksavat viedä tätä uudistusta eteenpäin näillä
niukkenevilla resursseilla. Minä todella toivon parasta, mutta itse olen ammatillinen opet-
taja ja olen paljon tästä asiasta entisten kollegoiden kanssa keskustellut, ja on pakko sanoa,
että monesta asiasta olen todella huolissani.

17.26 Heli Järvinen vihr (vastauspuheenvuoro): Arvoisa puhemies! Mihin perustuu op-
position usko 60 prosentin perusrahoitukseen? No, se perustuu pelkästään ja puhtaasti nii-
hin lukemattomiin ammattilaisiin, niihin kaiken maailman dosentteihin, joihin meillä on
vielä taipumus uskoa. Muun muassa Kuntaliitto, Opettajien Ammattijärjestö, Akava ja niin
edelleen — kaikki nämä ovat sitä mieltä, että 60 prosentin perusrahoitusosuus tarvitaan. It-
sekin ammatillisena opettajana uskon siihen ja minun uskoni riittää siihen, että taatusti ak-
tiiviset, tunnolliset, toimeliaat oppilaat ja opiskelijat löytävät jatkossakin oman paikkansa
ja valmistuvat hyvin tuloksin työelämän palvelukseen, mutta huoleni koskee niitä syrjäy-
tymisvaarassa olevia nuoria, jotka tulevat saamaan entistä vähemmän lähiopetusta ja myös
entistä vähemmän rahoitusta. Kuntaliitto on oikeastaan pukenut tämän tiukimmin sanoik-
si: se pelkää jopa eliittikoulujen syntymistä, erityisesti niillä alueilla, joilla on paljon kou-
lutuksen järjestäjiä, esimerkiksi Uudellamaalla. [Puhemies koputtaa] Miten syrjäytymis-
vaarassa olevien opiskelijoiden asema turvataan?

17.27 Elsi Katainen kesk (vastauspuheenvuoro): Arvoisa puhemies! Valiokunta ja mi-
nisteri ovat todellakin olleet suuren uudistuksen äärellä, joka valitettavasti on jäänyt mui-
den uudistusten, tunnetumpien uudistusten jalkoihin ja varjoon. Tämä tarpeellinen reformi
antaa kuitenkin mahdollisuuksia muun muassa hallinnon keventämiseen, jos aikuis- ja
nuorisoasteen koulutuksia pystytään yhdistämään. Myöskin tämä yleisen jatko-opintokel-
poisuuden varmistuminen on varmasti yksi tärkeä vetovoimatekijä, kuten myöskin tämä
henkilökohtaistaminen, koko ammatilliselle koulutukselle.

Nousee kuitenkin kysymys: pystytäänkö turvaamaan koulutuspaikkoja alueellisesti ja
kattavasti kaikilla aloilla? Itse kannan huolta muun muassa luonnonvara-alan ynnä muit-
ten kalliiden koulutusalojen puolesta.

Arvoisalta ministeriltä kysyisin myös: kun työelämän murros on niin tunnettu asia ja sii-
tä eilenkin täällä pitkään keskusteltiin, [Puhemies koputtaa] miten arvioitte toisen asteen
kykyä vastata — ennakoida, ei niinkään reagoida — noihin muuttuviin tarpeisiin?

17.28 Sirpa Paatero sd (vastauspuheenvuoro): Arvoisa herra puhemies! Kyllä tämä har-
joitus ammatillisen koulutuksen kehittämisestä lähti jotenkin väärille linjoille jo siinä koh-
20



Pöytäkirjan asiakohta PTK 74/2017 vp
taa, kun 190 miljoonaa otettiin tästä toiminnasta pois ennakollisesti ennen minkäännäköis-
tä kehittämistoimintaa, jolloinka on jouduttu ainakin meidän alueella irtisanomaan opetta-
jia, jotka olisivat sitä kehittämistyötä voineet tehdä, ja toisaalta on vähennetty näitä lähi-
opetustunteja oppilailta niin, että omakin kummipoikani on ollut viikkokausia itsekseen
opiskelemassa, 16-vuotiaana.

Yksi erityinen kysymys, joka minua huolestuttaa tämän rahoituksen lisäksi, on se, mi-
tenkä voidaan ajatella, että velvoitetaan työpaikat tähän osallistumiseen niin sen harjoitte-
lun osalta mutta myöskin niitten tutkintojen arvioinnin osalta. Jos ajattelee koulutuksen
järjestämistä, monilla aloilla niitä lähellä olevia työpaikkoja ei ole riittävää määrää, niitten
osaamistaso ei välttämättä kaikilta osilta riitä laaja-alaiseen opintojen kokonaisuuteen, ja
kolmantena asiana: millä korvauksilla ja millä työntekijämäärällä nämä työpaikat sitten
pystyisivät tähän vastaamaan, koska sehän vaatisi aika paljon lisäresursseja — vaikkapa
yhden ravintola-alan linjan tuleminen yhtäkkiä työmarkkinoille pieneenkin kuntaan?

17.30 Anneli Kiljunen sd (vastauspuheenvuoro): Arvoisa herra puhemies! Erityistä tu-
kea tarvitsevien nuorten koulutuksellinen tilanne vaihtelee eri puolilla Suomea todella pal-
jon, ja kuten tiedämme, valitettava tosiasia on, että nämä nuoret ovat 16-vuotiaita ja eri-
tyistä tukea tarvitsevia ja he joutuvat muuttamaan pois kotoa saadakseen itselleen amma-
tillisen tutkinnon, ja valitettavasti näitä ammatillisen tutkinnon vaihtoehtojakin on heille
todella vähän. Nyt tämä esitys ei tuo heille minkäänlaista korjausta.

Viime hallituskaudella tehtiin ministeriössä selvitystä nimenomaan näiden nuorten osal-
ta, ja valitettavasti tämä työ kariutui ihan viime metreillä. Nyt täällä valiokunta on kiinnit-
tänyt siihen huomiota ja se ryhtyy valmistelemaan taas uudenlaisia selvityksiä, ja ministe-
rikin tuossa äsken totesi vastaavanlaista, ja nyt kysyisin kyllä ministeriltä. Selvityksiä on
tehty viime kaudella useita — itsekin olen ollut niissä monessa mukana ja esittämässä niitä
eri puolille Suomea. [Puhemies koputtaa] Nyt toivoisin ministeriltä vastausta: mitä te oi-
keasti aiotte tehdä, että erityistä tukea tarvitsevat nuoret saavat itselleen tutkintoon johta-
van koulutuksen ja mielellään myös kotoa käsin?

17.31 Eerikki Viljanen kesk (vastauspuheenvuoro): Arvoisa puhemies! Ammatillisen
koulutuksen järjestäminen nykyistä joustavammin ja kunkin tarpeet nykyistä paremmin
huomioiden ei ole kummuttanut täällä laajaa vastustusta. Sitäkin enemmän on esitetty ris-
teäviä kantoja koulutuksen rahoitusjärjestelmästä ja sen tasosta. Rahoituksen tason riittä-
vyydestä tuskin syntyy sopua hallituspuolueiden ja opposition välille varsinkin, kun yksi-
mielisyyttä ei tunnu löytyvän siitäkään, täyttääkö esitetty järjestelmä sille asetetut tavoit-
teet eli turvaako se koulutuksen järjestämisen ja etenkin kannustaako se järjestäjiä tulok-
selliseen toimintaan.

On kuitenkin hyvä huomata, että esitetty rahoituselementtien prosenttiosuuksien muu-
tos tehdään pitkällä siirtymäajalla, joka antaa koulutuksen järjestäjille aikaa reagoida ja
mahdollisesti uudistaa toimintaansa. Oleellista on lisäksi se, että lausuman mukaisesti ope-
tus- ja kulttuuriministeriö tulee seuraamaan rahoitusmallin toimivuutta ja arvioimaan pe-
rusrahoituksen riittävyyttä tuon siirtymäajan kuluessa ja raportoi siitä lausunnon mukaises-
ti vuosittain sivistysvaliokunnalle.

17.32 Ilmari Nurminen sd (vastauspuheenvuoro): Arvoisa puhemies! Täällä on kannet-
tu paljon huolta jatko-opintokelpoisuudesta, ja itsekin kannan siitä huolta, etenkin yleissi-
21



Pöytäkirjan asiakohta PTK 74/2017 vp
vistävien aineiden turvaamisesta. Kun tässä uudistuksessa työelämälähtöisyyttä koroste-
taan ja lähiopetusta vähennetään ja oppimista siirretään yhä enemmän työpaikoille, niin on
erittäin tärkeätä, että huolehditaan ammattiin valmistuvien jatko-opintokelpoisuudesta ja
tosiasiallisista valmiuksista päästä korkeakouluihin ja menestyä. Tässä avainasemassa ovat
työpaikkaohjaajat, ja heidän on saatava vahvasti koulutusta ja ohjausta tämän tehtävän hoi-
tamiseen. Myös opettajien on jalkauduttava ahkerasti työpaikoille tukemaan ja ohjaamaan
opiskelijoita. Keskeisessä roolissa tässä ovat myös yleissivistävät aineet, kieli-, matemaat-
tiset, viestintäopinnot, eli miten konkreettisesti varmistetaan, että nuorten yleissivistys
myös ammatillisessa koulutuksessa turvataan tämän reformin jälkeen?

17.33 Mikaela Nylander r (vastauspuheenvuoro): Arvoisa puhemies! Edustaja Puumala
dramatisoi nyt tätä perusrahoitusta aika lailla. Me kysyimme valiokuntakäsittelyssä, miten
asiantuntijat olivat päätyneet tähän, että he esittävät 60:tä prosenttia. He vastasivat, että
tämä lisää sen verran ennakoitavuutta, että he asiantuntijoina päätyivät esittämään tätä
meille, ja miksi me emme uskoisi heidän käytännön asiantuntemustaan?

Mutta, arvoisa puhemies, toinen asia, joka askarruttaa suuresti: jos opiskelija on suorit-
tanut suurimman osan tutkinnosta työpaikoilla, niin se, miten pystytään käytännössä tur-
vaamaan jatko-opintokelpoisuus, tulee asettamaan todella tiukkoja laatuvaatimuksia työ-
paikoilla tapahtuvaan oppimiseen. Miten tätä seikkaa ohjataan ja seurataan? [Outi Alanko-
Kahiluoto: Hyvä kysymys!]

17.34 Marisanna Jarva kesk (vastauspuheenvuoro): Arvoisa puhemies! Tässä keskuste-
lussa on tullut esille ehkä vähän väärinkäsityksiä siitä, mikä tuolla alueilla, erityisesti har-
vaan asutuilla alueilla, tilanne on siltä osin, että siellä oppilaitosverkostohan on jo tiivisty-
nyt — esimerkiksi Kainuussahan meillä on käytännössä enää vain yhdellä paikkakunnalla
lähiopetusta — mutta sitten kuitenkin yrityksillä on merkittävä osaajapula, työvoimapula.
Me emme saa riittävästi tällä hetkellä ammatillisista oppilaitoksista valmistumaan väkeä,
ja siellä tietyillä alueilla selvästi pitäisi saada osaajia enemmän. Tässä on hieman väärää
käsitystä sen suhteen, etteikö työpaikkoja olisi kyllä tarjolla.

Se, mikä ammatillisessa koulutuksessa on myös ollut vaikeaa ja ongelma, on se, että
keskeyttäminen on ollut todella merkittävää, mikä on kertonut motivaatiosta ja opetuksen
järjestämistavoista, että niitä pitää muuttaa.

Tässä lausumassa perusrahoituksen osalta todellakin on tärkeätä se, että valiokunta toi
esille sen ja esittää, että eduskunta edellyttää opetusministeriöltä seurantaa vuosittain. [Pu-
hemies koputtaa] Kysyisinkin ministeriltä: onko valmiutta perusrahoituksen muutokseen,
jos tällainen vaikutus näyttää olevan tällä rahoituksen muutoksella?

17.36 Eeva-Johanna Eloranta sd (vastauspuheenvuoro): Arvoisa puhemies! Suuri muu-
tos aiempaan todellakin on, että oppiminen tapahtuu reformin myötä yhä enemmän työpai-
koilla, eikä pidä unohtaa, että ammatillisessa peruskoulutuksessa opiskelijat aloittavat
yleensä 15—16-vuotiaina, jolloin heiltä puuttuu täysin kokemus työn tekemiseen ja työyh-
teisössä toimimiseen liittyvistä asioista. Työpaikalla odotetaan kuitenkin opiskelijan ole-
van motivoitunut ja kiinnostunut tarttumaan työhön innokkaasti. Tässä tarvitaan usein
opettajaa tukemaan ja rohkaisemaan opiskelijaa toimimaan yhteistyössä työpaikan henki-
lökunnan ja mahdollisesti muiden opiskelijoiden kanssa. Jos opiskelija ei sitten sopeudu
työssäoppimispaikan toimintatapoihin, saattaa olla edessä jakson keskeytys ja sen siirtymi-
22



Pöytäkirjan asiakohta PTK 74/2017 vp
nen toiseen ajankohtaan tai jopa opintojen keskeytys. Kysynkin opetusministeriltä edel-
leen: miten uskotte, että työssäoppimisen lisääminen tulee onnistumaan näillä heikenne-
tyillä resursseilla? Ohjausaikaa ei opettajalla ole jatkossa enää tarpeeksi, niin kuin edelli-
sessä puheenvuoroissa kerroin, että se on nyt jo puolittunut tunnista puoleen tuntiin viikos-
sa.

17.37 Ulla Parviainen kesk (vastauspuheenvuoro): Arvoisa puhemies! Minä ymmärrän
oikein hyvin, että tämä rahoitukseen liittyvä keskustelu on täällä meneillään, nimittäin ei-
hän tuo rahoitusmalli ole kovin yksinkertainen. Toinen syy siihen on, että tähän isoon muu-
tokseen ei ole ollut käytettävissä tällaisia rahoitusmalleja ja laskelmia, joista koulutuksen
järjestäjät olisivat nähneet, kuinka heille mahdollisesti tulisi käymään tulevaisuudessa.
Mutta tähänhän on rakennettu elementti, että vaikuttavuusrahoituksen kautta sitten voi-
daan vaikuttaa. Eli minä näen niin, että koulutuksen järjestäjälle on kunnia-asia ja rahoi-
tuksenkin vuoksi tärkeää, että koulutus on laadukasta ja opiskelijat saavat ne tarvittavat ta-
voitteen mukaiset tiedot ja taidot tai todelliset taidot, jotta he pystyvät sitten työllistymään
ja jotta he pystyvät menemään myöskin jatko-opintoihin, eli sen kautta tulee sitten rahaa.

17.38 Sari Multala kok (vastauspuheenvuoro): Arvoisa puhemies! Tästä sanoisin muuta-
man sanan. Täällä on tullut koulutustakuusta kysymyksiä, siitä jatko-opintokykyisyydes-
tä, joka on oikein hyvä termi. Tässä nousi kuulemisten aikana tosiaan esille se, että amma-
tillisen koulutuksen puolella monesti haasteena on erityisesti opiskelijoiden matemaattiset
ja luonnontieteelliset taidot ja tiedot. Itse nostaisin esille paitsi ammatillisen koulutuksen
puolella tämän yleissivistävyyden ja taitojen ja tietojen vahvistamisen, joka nyt tässä uu-
distuksessa pysyy vähintään samalla tasolla tai jopa vahvistuu hieman, myös peruskoulun,
joka on todella tärkeässä osassa. Meidän pitää pystyä paremmin varmistamaan se, että
opiskelijoilla, jotka tulevat peruskoulusta ja siirtyvät ammatilliseen koulutukseen, on tar-
vittavat tiedot ja taidot edetä ja siirtyä jatko-opintoihin myös ammatillisen koulutuksen jäl-
keen.

Toinen varapuhemies Arto Satonen: Myönnän vielä seuraavat vastauspuheenvuorot:
Andersson, Gustafsson, Alanko-Kahiluoto ja Puumala. Sen jälkeen ministerin vastaus, ja
sen jälkeen puhujalistaan.

17.39 Li Andersson vas (vastauspuheenvuoro): Arvoisa puhemies! Vielä vastatakseni
edustaja Puumalalle: Suurin osa lausunnonantajista tosiaan ehdotti perusrahoituksen osuu-
deksi 60 prosenttia. Ainakin yksi hyvin järjellinen perustelu, mitä esitettiin, liittyi nimen-
omaan näiden kiinteiden kustannusten osuuteen, eli että se lisäisi ennakoitavuutta, jos pe-
rusrahoitusosuus olisi lähempänä sitä, mikä palkkakustannusten ynnä muiden kiinteiden
kustannusten osuus on kaikista käytetyistä varoista.

Mitä tulee jatko-opintokykyisyyteen, kiinnittäisin itse huomiota siihen, että jatko-opin-
tokykyisyyden turvaamiseksi nimenomaan näiden yleissivistävien opintojen laajuus ja lä-
hiopetuksen turvaaminen siinä yhteydessä on aivan keskeisessä roolissa. Luulen, että huol-
ta on herättänyt muun muassa se, tapahtuuko työpaikalla tapahtuvan oppimisen lisäämi-
nen sitten joidenkin opiskelijoiden kohdalla ikään kuin näiden yleissivistävien opintojen
kustannuksella, [Puhemies koputtaa] mutta toivon, että siihen kiinnitetään huomiota, kun
asetuksella sitten säädetään näiden tutkintojen osista tarkemmin.
23



Pöytäkirjan asiakohta PTK 74/2017 vp
17.40 Jukka Gustafsson sd (vastauspuheenvuoro): Arvoisa puhemies! Puhemiehen kun-
niaksi luen Sastamalan koulutuskuntayhtymän johtajan Lahden kirjallisesta lausunnosta
seuraavan: "Reformista puuttuu kattava vaikuttavuusarviointi. Tulevan rahoituksen arvioi-
minen lakiluonnoksen perusteella on mahdotonta. Rahoituksessa on turvattava riittävä pe-
rusrahoituksen osuus, jotta koulutuksen järjestäjä pystyy ennakoimaan tulevaisuutta myös
rahoituksen näkökulmasta. Koulutustakuun toteutumisen kannalta perusrahoituksen korot-
taminen 60 prosenttiin nähdään ensiarvoisen tärkeänä työllistymistä ja jatko-opintoihin
siirtymistä korostavasta rahoitusmallista huolimatta."

Näin siis Sastamalan koulutuskuntayhtymän rehtori, ja hän nostaa tämän koulutusta-
kuun tähän ihan perustellusti, koska sillä paremmalla perusrahoituksella kyetään näistä
nuorista, jotka saadaan sinne koulutukseen, huolehtimaan ja tukemaan myöskin niitä, joit-
ten oppimisedellytykset ei ole niin hyvät [Puhemies koputtaa] kuin ehkä kaikilla muilla.

17.42 Outi Alanko-Kahiluoto vihr (vastauspuheenvuoro): Arvoisa puhemies! Tämä laki
ammatillisesta koulutuksesta on suurin tällainen koulutuspoliittinen uudistus, jota Suomes-
sa on tehty kahteenkymmeneen vuoteen, ja jos itse olisin hallituspuolueen jäsen, niin en
kyllä pahemmin ylpeilisi sillä, että tämän säätämisen yhteydessä ei ole välitetty asiantun-
tijoiden melko yksimielisestä näkemyksestä koskien sitä, miten tätä lakiesitystä pitäisi kor-
jata.

Olen hyvin huolissani myöskin siitä, että tässä on sivuutettu se, että tämän lain ikään
kuin toimeenpanoon ei ole varattu niitä määrärahoja, joita esimerkiksi Kuntaliitto esittää.
Esimerkiksi opettajien lisäkoulutus tai sitten tämä työpaikoilla tapahtuva opiskelijoiden
ohjaus on täysin tyhjän päällä siinä mielessä, että niihin ei mitään määrärahoja ole varattu,
mutta näistäkään ministeri ei maininnut omassa esittelypuheenvuorossaan, mikä minusta
on kyllä hyvin hyvin huolestuttavaa.

Mutta kysyisin ministeriltä tosiaankin, miten vastaatte tähän edustaja Nylanderin erin-
omaiseen kysymykseen, miten tämä jatko-opintokelpoisuus käytännössä varmistetaan, jos
koko ammatillinen koulutus on mahdollista periaatteessa tehdä ketjutetuilla koulutussopi-
muksilla [Puhemies koputtaa] työpaikoilla. Miten se turvaa nuoren mahdollisuuden opis-
kella korkeakouluissa?

Toinen varapuhemies Arto Satonen: Vielä vastauspuheenvuoro, edustaja Puumala, ja
sen jälkeen ministerin vastauspuheenvuoro.

17.43 Tuomo Puumala kesk (vastauspuheenvuoro): Herra puhemies! Emme todella saa
lihavaa riitaa aikaiseksi tästä perusrahoituksesta. Tarkoitukseni oli nimenomaan päinvas-
tainen, kertoa, että olemme yllättävän lähellä, [Outi Alanko-Kahiluoto: Todellakin!] ja
enemmänkin kiittää teitä siitä, että olette valmiita 40 prosenttia rahoituksesta — sehän on
1,7 miljardin euron kokonaispotista huikea summa — jakamaan näillä hallituksen esityk-
sen mukaisilla perusteilla. Se on kiitoksen arvoinen ja hatunnoston arvoinen teidän suun-
taanne. Tämä oli tarkoitukseni.

Kaksi tärkeää huomiota vielä [Mikaela Nylanderin välihuuto] muista puheenvuoroista.
Syrjäytymisvaarassa olevat nuoret... — Jaksatteko, edustaja Nylander, kuunnella syrjäyty-
misvaarassa olevista nuorista vielä? — Se on tärkeää, ja se huoli tuli täällä voimakkaasti
esille. Tässähän on määritelty ensisijainen toiminta-alue, ja sen lisäksi rahoituksen kritee-
rissä on se koulutustakuun hoitaminen. Tätä taustaa vasten pitäisin ihan tärkeimpänä asia-
24



Pöytäkirjan asiakohta PTK 74/2017 vp
na sitä, että valiokunnan lausuman mukaisestikin huolehdimme nimenomaan tästä asiasta,
ja se on aika hyvin nyt tuohon reformiin sisäänleivottu. Hienoa, että nostitte tämän asian
[Puhemies koputtaa] myöskin esille.

Toinen varapuhemies Arto Satonen: Ministeri Grahn-Laasonen, 5 minuuttia, ja sen jäl-
keen puhujalistaan.

17.44 Opetusministeri Sanni Grahn-Laasonen: Arvoisa puhemies! Aivan oikein, ei täs-
tä lihavaa riitaa saatu, ja uskon, että ammatillisen koulutuksen kenttä on siitä hyvin tyyty-
väinen. Tärkeää on se, että reformi menee eteenpäin. Se, että debattimme kilpistyi keskus-
teluun siitä, onko perusrahoituksen osuus rahoitusmallissa 50 prosenttia vai 60 prosenttia,
kertoo ainakin minulle siitä, että reformin iso kuva on jaettu ja peruslinjoista olemme hy-
vin yhtä mieltä.

Itse rahoitusmallista tuli hyvin monenlaista palautetta sekä siinä laajassa ja osallistavas-
sa valmistelussa että sitten lausuntokierroksella, ja oli erilaisia näkemyksiä prosenteista. Ja
se, mihin päädyttiin, on rahoitusmalli, joka palkitsee laadusta ja hyvästä työstä. Sellainen
sen rahoitusmallin tulee ollakin. Eli siinä on elementtejä, jotka turvaavat jatkuvuutta perus-
rahoituksen muodossa: siinä on elementti, joka kannustaa syrjäytymisen ehkäisyyn ja kes-
keyttämisten vähentämiseen ja siihen, että koulutus saatetaan loppuun, ja myöskin sitten se
elementti, joka varmistaa työelämään siirtymistä, jatko-opintoihin siirtymistä, varmistaa
laatua tämän vaikuttavuusrahoituksen kautta. Lisäksi siinä rahoitusmallissa on pitkä siirty-
mäaika, mikä mahdollistaa sen, että koulutuksen järjestäjät voivat sopeutua uuteen rahoi-
tusmalliin rauhassa ja kääntää sitä kurssiansa, mikäli on tarvetta, jotta rahoitus jatkossakin
on turvattu. Ja se, että rahoitusmalli palkitsee — toistan vielä — laadusta ja hyvästä työstä,
on ihan juuri se tavoite, mihin on haluttukin päästä.

Jokaiseen isoon reformiin, mitä tehdään, sisältyy aina epävarmuutta, ja on aina kysy-
myksiä, joihin on tarvetta myöskin palata. Siksi on äärimmäisen tärkeää — aivan niin kuin
eduskuntakin edellyttää — että seuraamme tiiviisti reformin toteuttamista ja teemme sii-
hen tarvittaessa muutoksia. Se on aivan itsestään selvä osa, ja siihen tullaan panostamaan
ministeriössä erittäin vahvasti.

Samoin hallitus on varautunut siihen, että tuemme reformin onnistunutta toimeenpanoa
opettajankoulutukseen panostamalla, mikä on aivan ytimessä. Meidän täytyy saada mei-
dän opettajat tähän reformiin mukaan, ja he ansaitsevat lisäkoulutusta. Samoin sitten hal-
litus on panostanut kaksi kertaa 15 miljoonaa euroa, eli ensi vuonna ja seuraavana vuonna,
reformin toimeenpanon tukeen rahoitusta. Sitä voidaan käyttää nimenomaan sekä opetta-
jien informoimiseen ja kouluttamiseen että sitten työelämän mukaan ottamiseen, digitali-
saatiohankkeisiin, jotka tukevat henkilökohtaistamisen prosessin onnistumista, koska se
on siellä ytimessä tässä reformissa, ja niin edelleen. Tämä on tärkeä osa, ja olen siitä hyvin
tyytyväinen, että nämä lisäresurssit saatiin.

Kiitos siitä, että edustaja Multala otti esille täällä sen, mitä tapahtuu ennen ammatilli-
seen koulutukseen siirtymistä. Eli meille on hyvin tärkeää se, että katsomme koko koulu-
tuspolkua, koko sitä järjestelmää: sitä, että varhaiskasvatus ja esiopetus, perusopetus tuot-
tavat laajasti yleissivistystä ja tietoja, taitoja ja valmiuksia, jotka kantavat myöskin amma-
tillisissa opinnoissa ja turvaavat sen, että tullaan ammatilliseen koulutukseen jatkossa, ihan
jokainen tulisi riittävillä perustiedoilla ja taidoilla ja että se koko koulutuspolku olisi kun-
nossa. Se tietysti koskee sitten myöskin sitä siirtymistä ammatillisesta koulutuksesta jatko-
25



Pöytäkirjan asiakohta PTK 74/2017 vp
opintoihin, ja sen mahdollisuuden tulee olla sekä mahdollista että myöskin tosiasiallisesti
toteutuvaa. Eli opiskelijalla tulee olla aidosti se mahdollisuus siihen jatko-opintoihin siir-
tymiseen.

Ammatillisissa perustutkinnoissa on jatkossakin yhteiset tutkinnon osat eli niin sanotut
yleissivistävät osat, joiden laajuutta jopa hieman kasvatetaan nykyisestä. Tämä on hyvin
tärkeätä, koska PIAAC-tutkimuksessa, missä arvioidaan aikuisten osaamista, on osoittau-
tunut, että monilla aikuisilla on puutteita ict-taidoissa, kielitaidossa, matemaattisissa val-
miuksissa ja äidinkielessä, ihan luku- ja kirjoitustaidossakin. Näihin meidän tulee ehdotto-
masti panostaa myöskin siinä vaiheessa, kun aikuiset osallistuvat ammatilliseen koulutuk-
seen.

Kiitoksia vielä kerran. Aika loppuu, mutta kiitän eduskuntaa keskustelusta, kiitän edus-
kuntaa yhteistyöstä ja toivotan kaikille oikein hyvää juhannusta. [Mikaela Nylander: Mun
kysymykseni!]

17.49 Merja Mäkisalo-Ropponen sd: Arvoisa puhemies! Kuten täällä on todettu, tämä
on tarpeellinen uudistus, mutta valitettavan monta epäkohtaa tähän nyt kuitenkin jäi. Kes-
kityn tässä puheenvuorossani lähinnä työelämä- ja tasa-arvovaliokunnan yksimielisessä
lausunnossa esille nostettuihin asioihin.

Ensinnäkin rahoitusjärjestelmän kertoimet voivat johtaa epätoivottuihin vaikutuksiin.
Täällä on paljon ollut puhetta tästä rahoitusjärjestelmästä. Nyt 50 prosenttia on perusrahoi-
tusta ja loput 50 prosenttia tulee tutkintojen ja niiden osien suorittamisesta, työllistymises-
tä, jatko-opintoihin ohjautumisesta koulutuksen jälkeen sekä saadusta palautteesta. Tämä
suorituspainotteisuus voi ohjata koulutuksen järjestäjiä tutkintojen ja suoritteiden tehtai-
luun laadun kustannuksella. Oppilaitoksella voi olla myös kiusaus muokata valintakritee-
reitä niin, että valinnoissa suositaan opiskelijoita, joilla on parhaat edellytykset läpäistä
koulutus nopeasti ja menestyksellisesti. Erityisen huolissani olen vailla ammatillista kou-
lutusta olevista nuorista aikuisista, joita meillä on valtava määrä. Mistä löytyy oppilaitok-
selle motivaatio valita heitä opiskelijoiksi, jos tulossa on paremmilla opiskeluvalmiuksilla
olevia juuri peruskoulun päättäneitä nuoria? Lisäksi työllistymisen painottaminen suosii
matalan työttömyyden alueella sijaitsevia oppilaitoksia ja voi siten vahvistaa koulutuksen
alueellista keskittymistä.

Näiden epäkohtien korjaamiseksi perusrahoituksen osuutta olisikin nostettava. Erityi-
sen tärkeää on varmistaa, että erityistä tukea opintoihinsa tarvitsevien opintoihinpääsy var-
mistetaan joko perusrahoituksen nostamisella tai muilla taloudellisilla kannustimilla. Eri-
tyistä tukea tarvitsevat ja erityisoppilaat tarvitsevat usein myös enemmän lähiopetusta ja
henkilökohtaista ohjausta.

Nuorten ja aikuisten ammatillisen koulutuksen hallinnollisessa yhdistymisessä tulee
huomioida myös nuorten ja aikuisten erilainen tuen ja ohjauksen tarve. Yhteiskunnallisen
tehtävän ja työelämän ammattihenkilöiden kouluttamistehtävän lisäksi ammatillisessa
koulutuksessa on nuorten kohdalla myös kasvatuksellinen tehtävä. Koulutuksen tavoittee-
na on myös antaa opiskelijoille ammatillisen kehittymisen ja jatko-opintokelpoisuuden
kannalta riittävät valmiudet. Resurssien vähentäminen on tarkoittanut monessa oppilaitok-
sessa opettajien ja oppituntien vähentymistä, ja siitä voi tulla vakava uhka edellä mainittu-
jen tavoitteiden toteutumiselle.

Työelämä- ja tasa-arvovaliokunnassa esitimme erityisen huolen työvoimakoulutuksesta
ja sen määrärahoista. Jatkossa opetus- ja kulttuuriministeriö päättää opiskelijavuosien
26



Pöytäkirjan asiakohta PTK 74/2017 vp
määrän. Toivottavasti tähän varataan riittävästi rahaa, sillä työvoimakoulutuksen avulla
turvataan osaavan työvoiman saatavuutta, helpotetaan kohtaanto-ongelmaa ja ehkäistään
työttömyyden pitkittymistä. Tähän asti työvoimakoulutus on ollut joustava tapa hoitaa näi-
tä asioita alueilla. Riskinä on nyt, että tämä joustavuus katoaa uudistuksen myötä. Tärkeää
olisikin huolehtia, että ammatillinen koulutus säilyisi jatkossakin kiinteänä osana työvoi-
mapolitiikan keinovalikoimaa. Siksi työ- ja elinkeinohallinnolla tulee olla lakiin perustuva
mahdollisuus vaikuttaa ja osallistua opetus- ja kulttuuriministeriön valtionosuusrahoitetun
työvoimakoulutuksen järjestämislupien myöntämismenettelyyn, rahoituspäätöksiin ja to-
teutettavan koulutuksen sisällölliseen ja laadulliseen suuntaamiseen alueilla. Myös jousta-
vuus opiskelijavuosien määrän säätelyssä varainhoitovuoden aikana on välttämätöntä, jot-
ta koulutusta voidaan ohjata esimerkiksi rakennemuutoksista kärsiville alueille joustavasti.

Lopuksi, arvoisa puhemies, pari sanaa työpaikalla järjestettävästä koulutuksesta:
Tämä uudistus lisää työelämälähtöisyyttä ja työpaikalla tapahtuvaa oppimista: koulutus-

ta järjestetään käytännön työtehtävien yhteydessä oppisopimuskoulutuksena ja koulutus-
sopimukseen perustuvana koulutuksena. Koulutussopimus korvaa nykyisen työssäoppimi-
sen. Koulutussopimuksella oppimista ja oppisopimuskoulutusta ei määritellä säännökses-
sä, mikä saattaa johtaa siihen, että osaamistasoltaan samanlaiset opiskelijat tekevät työpai-
koilla samoja tai samankaltaisia tehtäviä koulutussopimuksella ja oppisopimuksella. Tämä
asettaa opiskelijat eri asemaan, koska koulutussopimuslaiselle ei makseta palkkaa. Koulu-
tussopimukseen perustuvasta koulutuksesta ei makseta myöskään työnantajalle korvausta
muuten kuin erityiseen tukeen oikeutettujen opiskelijoiden osalta, mutta oppisopimuskou-
lutuksesta korvaus maksetaan työnantajalle, jos työpaikalla tapahtuvasta opiskelusta ai-
heutuu työnantajalle kustannuksia. Työelämä- ja tasa-arvovaliokunnassa saatujen selvitys-
ten mukaan kustannusten korvaus vaikuttaa työnantajien valmiuteen tarjota kouluttautu-
mispaikkoja.

Edellä mainittujen syiden perusteella olisikin tärkeää, että oppisopimuksen ja koulutus-
sopimuksen eroja selkeytettäisiin ja arvioitaisiin uudelleen, miten mielekäs tällainen jako
on. Myös koulutuskorvauksen vaikuttavuutta opiskelupaikkojen tarjontaan on seurattava
huolellisesti ja pohdittava koulutuskorvauksen laajempaa käyttöönottoa.

Työpaikalla tapahtuvalla ohjauksella on suuri merkitys opiskelijan oppimiselle ja alalle
sitoutumiselle. Siksi työpaikkaohjaajien rooli on tärkeä, ja heille on järjestettävä riittävästi
koulutusta tässä muutosprosessin aikana. Lisäksi opettajilla on oltava riittävästi aikaa ja re-
sursseja toimia opiskelijoiden rinnalla työpaikoilla tukemassa, ohjaamassa ja opettamassa
opiskelijoita. Etäohjaus ei ole riittävää, ohjausta ei voi suorittaa netin tai puhelimen väli-
tyksellä. Iso kysymys onkin, miten opettajien työskentely opiskelijoiden kanssa työpai-
koilla ja samalla ohjaaminen ja opettaminen onnistuvat ammatilliseen koulutukseen tehty-
jen suurien säästöjen jälkeen.

17.56 Timo Heinonen kok: Arvoisa herra puhemies! Hyvä ministeri ja hyvät edustajakol-
legat! Ammatillisen koulutuksen reformi on yksi maamme hallituksen kärkihankkeista ja
hyvä osoitus siitä, että meidän täytyy olla valmiita uudistamaan ja päivittämään meidän yh-
teiskuntaamme varsin laajasti. Ammatillista koulutusta pitää ehdottomasti uudistaa. Itse
asiassa tälle uudistukselle olisi ollut varmasti oikea aika jo aiemminkin, mutta voi sanoa,
että parempi myöhään kuin ei milloinkaan.

Ammatillisen koulutuksen uudistaminen on välttämätöntä muun muassa sen takia, että
työelämä on muuttunut ja muuttumassa paljon. Me tarvitsemme yhä uudenlaista osaamista
27



Pöytäkirjan asiakohta PTK 74/2017 vp
ja uudenlaista ammattitaitoakin. Itse asiassa tässäkin salissa, kun keskusteluja on vuosien
saatossa kuunnellut, kun niitä peilaa vaikkapa nyt oman kansanedustajauran ajalta, on nii-
denkin aikana tullut keskusteluihin mukaan sellaisia ammatteja, joita ei vielä 10—15 vuot-
ta sitten ollut. Tämä kuvaa sitä, että meillä tulee koko ajan uusia tärkeitä tehtäviä ja meidän
pitää löytää näihin tehtäviin ammattiosaajia tulevaisuudessa.

Tässä esityksessä itse opettajana pidän hyvänä sitä, että korostetaan jokaista opiskelijaa
yksilönä eli henkilökohtaista opinpolkua, osaamisperusteisuutta ja ennen muuta asiakas-
lähtöisyyttä eli lähestytään jokaista oppilasta yksilönä. Käytännön tekemistä vahvistetaan,
se on tärkeää, lisätään myös työpaikoilla tapahtuvaa oppimista, ja niin kuin tässä debat-
tiosuudessa on hyvin käynyt esille, tämä vaatii myös paljon näiltä yrityksiltä. Itse asiassa
aiemmissa keskusteluissa ammatillisen koulutuksen ympärillä aika ajoin on hivenen ihme-
tyttänyt se, että samat henkilöt vähän keskustelusta riippuen tuovat esille tai arvostelevat
sitä, että lähiopetusta on vähennetty, ja sitten samaan aikaan pitävät tärkeänä sitä, että työs-
säoppimista pitää vahvistaa. Itse en näe niitä toisiaan poissulkevina asioina, vaan itse näen
ne ennen muuta toisiaan tukevina asioina niin, että meillä pitää olla vahva, hyvä lähiope-
tus, joka tukee osaltaan sitä työpaikalla tapahtuvaa oppimista niin, että me emme voi ul-
koistaa opetustehtävää työpaikoille, vaan niin, että yrityksissä osaamista päästään käyttä-
mään arjessa ja vahvistamaan sitä osaamista, mikä siellä oppilaitoksessa on saatu. Eli lähi-
opetus tai työpaikoilla tapahtuva oppiminen eivät ole toisiaan poissulkevia tai toistensa
vastakkaisia, vaan ne ovat nimenomaan toisiaan täydentäviä silloin, kun se toimii parhaal-
la mahdollisella tavalla.

Opetusministeri puhui äsken opettajien osaamisen vahvistamisesta, ja se on kanssa yksi
erittäin tärkeä asia. Aikanaan itse sain olla pidemmän aikaa yhden ammattikoulun hallituk-
sen varapuheenjohtajana, ja muistan silloin jo sen huolen, että osalta opettajista katosi yh-
teys siihen arkipäivään, mitä itse asiassa jonkin alan työnteko oli arjessa — esimerkkinä
vaikkapa isot muutokset, mitä tapahtui vesi- ja viemäri- ja saneerauspuolella — ja sen
myötä opetusta on monipuolistettu ja myös lisätty sitä, että opettajat käyvät työelämäjak-
soilla.

Tässä uudistuksessa uudistetaan myös koulutuksen rahoitusta, toimintaprosesseja, tut-
kintojärjestelmää ja järjestäjärakennetta, ja ne kaikki ovat tärkeitä osia tässä kokonaisuu-
dessa. Tuossa aiemmin esille nousi myös koulutussopimusajatus. Pidän sitä myös erittäin
myönteisenä oppisopimuksen rinnalla nimenomaan sen takia, että meidän pitää vastata eri-
laisiin tilanteisiin, niin että meillä on tarjota erilaisille nuorille, erilaisille tekijöille myös
mahdollisuus oppia tekemisen kautta. Tässä koulutussopimuksessa tietysti isompi muutos
on se, että se ei ole työsopimussuhteinen opiskelumuoto, ja näin se tietysti avaa lisää mah-
dollisuuksia, että ei tuon paikan saaminen jäisi ainakaan tästä asiasta kiinni, vaan annettai-
siin kaikille nuorille mahdollisuus. Tärkeää on siis etsiä hyviä keinoja, joustavia, erilaisille
oppijoille ja erilaisille aloille.

Arvoisa puhemies! Lopuksi aloituspaikoista. On tärkeää huolehtia siitä, että meillä on
riittävä määrä aloituspaikkoja, myös niin, että meidän aloituspaikat ovat sellaisille aloille,
joilla työllistytään. Eli vaatimuksena tai kriteerinä ei voi olla pelkästään se, mille aloille
nuoret haluavat. Se on tietysti yksi tärkeä, mutta myös meidän päättäjien ja niin sanotusti
aikuisten pitää nähdä se, että emme kouluta nuoria sellaisille aloille, missä heillä ei ole sit-
ten aitoa työllistymismahdollisuutta. Toinen, mikä on tärkeää, on, että pitää huolehtia siitä,
että opiskelupaikat ja opiskelijat kohtaavat. Edelleen meillä on alueita, missä aloituspaik-
28



Pöytäkirjan asiakohta PTK 74/2017 vp
koja ei riitä kaikille, ja toisaalta toisilla alueilla aloituspaikkoja jää käyttämättä. Tasapai-
non löytäminen tässä on tärkeää.

18.02 Eeva-Johanna Eloranta sd: Arvoisa puhemies! 100 000 alle 30-vuotiasta nuorta ja
200 000 aikuista on vailla toisen asteen koulutusta. OECD:n selvityksen mukaan suoma-
laisista 20—24-vuotiaista miehistä yli viidennes on vailla työtä tai ei ole koulutuksessa.
Peräti 15 prosenttia peruskoulun päättävästä ikäluokasta ei Suomessa valmistu lukiosta tai
ammatillisesta koulutuksesta. Vain perusasteen varassa olevien nuorten tulevaisuudennä-
kymä on erittäin heikko. Heidän työllisyysasteensa jää vain 40 prosentin matalalle tasolle.
Työmarkkinoilla ei tänä päivänä enää yksinkertaisesti ole juurikaan tehtäviä ilman vähin-
tään toisen asteen koulutusta oleville. Koulutuksella ja nuoren tulevilla työllistymismah-
dollisuuksilla on selkeä ja suora yhteys.

Arvoisa puhemies! Luova tuho tarkoittaa rakennemuutosta, jossa vanhat rakenteet mur-
tuvat ja uusia korvaavia syntyy tilalle uusien teknologioiden sekä uusien toimintamallien
myötä tuottavuuden samalla kasvaessa. Työpaikkoja häviää, mutta menetykset alkavat
muuttua uusiksi työpaikoiksi uusille aloille. Tämä näkyy tänä päivänä työelämän raken-
teen muuttumisessa globalisaation, digitalisaation ja robotisaation myötä. Tekninen kehi-
tys uhkaa jopa yli 36:ta prosenttia ammateista seuraavien kahden vuosikymmenen aikana.
Ammatteja kuolee mutta uusia syntyy tilalle. Ihminen saattaa joutua elämänsä aikana kou-
luttautumaan useampaan eri ammattiin ja vaihtamaan alaa monta kertaa. Elämänikäisestä
koulutuksesta on tullut välttämättömyys. 

Arvoisa puhemies! Vastaako ammatillisen koulutuksen reformi näihin tämän päivän ja
tulevaisuuden haasteisiin, siihen, että ihan jokainen suomalainen nuori ja aikuinenkin suo-
rittaa vähintään toisen asteen tutkinnon, ja siihen, että koko ajan muuttuvan työelämän
myötä elämänikäisestä koulutuksesta on tullut meille elinehto sille, että pärjäämme kovas-
sa kansainvälisessä kilpailussa? 

Ammatillisen koulutuksen reformin tavoitteet ovat kunnianhimoiset, ja niihin on help-
poa yhtyä. Reformi tarvitaan. On kannatettavaa, että kaikki ammatilliset tutkinnot ovat
osaamisperusteisia ja että tutkintoja suoritetaan yhdenmukaisella tavalla. Samoin hyvä ta-
voite on, että jokaisen oppijan osalta opinnot henkilökohtaistetaan ottaen huomioon ja tun-
nistaen aikaisempi osaaminen, samalla suunnitellen puuttuvan osaamisen hankkiminen ja
tarvittavat tukitoimet.

On myös hyvä, että rahoitusjärjestelmän painopiste siirtyy suorituksia ja koulutuksen
vaikuttavuutta painottavaksi koulutuksessa vietetyn ajan sijaan. Uskon tämän kannusta-
van koulutuksen järjestäjää yhä paremmin huolehtimaan opiskelijoista siten, että he todel-
la saavat tarvittavan tuen, jotta tutkinto tulee suoritettua valmiiksi asti. [Tuomo Puumala:
Hyvä puheenvuoro!]

Arvoisa puhemies! Synkän mustia pilviä on ikävä kyllä ammatillisen koulutuksen refor-
min taivaalla. [Naurua] Ammatilliseen koulutukseen tehtiin tämän vuoden talousarviossa
190 miljoonan euron leikkaukset. Rahoitusleikkaukset tehtiin etukäteen ilman siirtymävai-
hetta nopeasti ja mittavina. Oppilaitosten arjessa ne ovat tarkoittaneet irtisanomisia ja lä-
hiopetuksen vähenemistä. Ammatillisen koulutuksen tason heikentymisestä ollaan oltu
syystä huolestuneita.

Suuri ammatillisen koulutuksen uudistus tehdään nyt tilanteessa, jossa arvion mukaan
40 prosenttia tehdyistä rahoitusleikkauksista on vielä toteutumatta, tämä samaan aikaan,
kun uudistus on tuomassa paljon lisätehtäviä, joihin hallitus ei ole osoittamassa tarvittavaa
29



Pöytäkirjan asiakohta PTK 74/2017 vp
lisärahoitusta. Esimerkiksi Kuntaliitto on laskenut, että uudistuksen toteuttamiseen tarvit-
taisiin lisärahaa 84 miljoonaa euroa. Hallituspuolueet ovat olleet ikävä kyllä tässä asiassa
kuuroina. Rahoituksen riittävyys onkin aivan välttämätöntä ottaa uudelleen tarkasteluun
seuraavan talousarvion valmistelussa. On hyvin vaikea rakentaa uudenlaista ammatillista
koulutusta, kun rahoitus samalla vähenee.

Arvoisa puhemies! Reformin yksi suurimpia muutoksia on, että nykyinen työssäoppimi-
nen korvataan koulutussopimuksella. Oppiminen tapahtuu reformin myötä yhä enemmän
työpaikoilla. Yksi esityksen vakavimmista heikkouksista onkin, ettei työpaikoilla lisäänty-
vän oppimisen myötä kuitenkaan anneta voimavaroja työpaikkaohjaajien työajan käyt-
töön, mahdollisiin taloudellisiin korvauksiin ja koulutukseen. Miten uskotaan työpaikko-
jen resursoivan oman ohjauksensa työpaikoilla, ihan vain hyvää hyvyyttäänkö? 

Myös opettajuuden uudistuminen edellyttää uusia kehittämis- ja lisäkoulutusresursseja.
Miten ikinä oppilaitoksen opettajien ja ohjaajien aika riittää aiempaa laajempaan työpai-
kalla tapahtuvaan oppimisen ohjaamiseen? Jääkö myös hieno tavoite henkilökohtaistami-
sesta kuolleeksi kirjaimeksi, kun opettajan aika ei millään voi riittää sen tekemiseen kaik-
kien osalta kunnolla ja yksilöllisesti? Työssäoppimisen ohjaukseen oli aikaisemmin varat-
tu opettajan työhön yksi tunti per opiskelija per viikko, mikä riitti alkuperehdytykseen, vä-
li- ja loppuarviointiin sekä työpaikkaohjaajan perehdytykseen ja opettajan ohjausmatkoi-
hin. Leikkausten seurauksena työssäoppimisen ohjauksen tunnit ovat nyt puolittuneet.
Tunnit riittävät tuskin alkukeskusteluun ja loppuarviointiin. Työpaikkaohjaajilla puoles-
taan ei ole koulutusta ohjaustehtävään, saati aikaa oman työnsä ohella ohjata nuorta aloit-
telijaa työtehtävien suorittamisessa. Monessa oppilaitoksessa työssäoppimisen ohjaus to-
teutetaan etäohjauksena puhelimella tai sähköpostilla. Opiskelijan arviointi on kuitenkin
oppilaitoksen vastuulla.

Ei pidä myöskään unohtaa, että ammatillisessa peruskoulutuksessa opiskelijat aloittavat
15—16-vuotiaina, jolloin heiltä puuttuu täysin kokemus työn tekemiseen ja työyhteisössä
toimimiseen liittyvistä asioista. Työnantajat työpaikoilla odottavat kuitenkin opiskelijan
olevan motivoitunut ja kiinnostunut tarttumaan työhön innokkaasti. Tässä tarvittaisiin
opettajaa tukemaan ja rohkaisemaan opiskelijaa toimimaan yhteistyössä työpaikan henki-
lökunnan ja mahdollisesti muiden opiskelijoiden kanssa. Jos opiskelija ei sopeudu työssä-
oppimispaikan toimintatapoihin, saattaa olla edessä jakson keskeytys tai siirtyminen toi-
seen ajankohtaan tai jopa se opintojen keskeytys, jota me kukaan emme halua. Olisinkin
edelleen kysynyt opetusministeriltä, en ole saanut tähän vastausta: miten tämä työssäoppi-
misen lisääminen onnistuu, kun resurssit ovat näin niukat?

Arvoisa puhemies! Huolena on myös jatko-opintokelpoisuus. Me sosiaalidemokraatit
korostamme elinikäistä oppimista ja ammatillisen koulutuksen tuottaman jatko-opintokel-
poisuuden tärkeyttä. Tulee muistaa, että myös ammatillinen koulutus on väylä korkea-as-
teelle. Siksi myös yleissivistävien aineiden opiskelu on tärkeää, eikä se saa jäädä työval-
taisen opiskelun jalkoihin. Jo tällä hetkellä ammatillisesta koulutuksesta korkeakouluihin
siirtyneiden opiskelijoiden osalta on osaamisessa todettu puutteita, joita joudutaan sitten
korkeakoulujen puolella lisäkurssein paikkaamaan. Tämä ei ole toivottavaa, sillä lisäope-
tus on pois muusta opetuksesta korkeakoulujen puolella. Lain vaikutusten seurannassa on-
kin erityisesti seurattava ja arvioitava jatko-opintokelpoisuuden toteutumista: toteutuuko
todellinen jatko-opintokelpoisuus, kun oppiminen valuu yhä enemmän työpaikoille? Mi-
ten ylipäätään käy osaamisen tasolle? Siitä kuitenkin riippuu koko Suomen pärjääminen.
Suomi pärjää vain korkealla osaamisella.
30



Pöytäkirjan asiakohta PTK 74/2017 vp
Arvoisa puhemies! Monet vanhemmat ovat ihmetelleet ammattikoululaisten tyhjiä luku-
järjestyksiä. Ammattikoululaisen äidin mielipidekirjoitus Helsingin Sanomissa 19.4. mu-
rehti ammattikoulutuksen kelvotonta tilaa. Päätän puheeni siihen. Toivon, että sen tulevai-
suuskuva ei tule toteutumaan.

"Poikani pääsi peruskoulun jälkeen ammattikouluun opiskelemaan lähihoitajaksi. Saa-
vutuksestaan ylpeä nuori aloitti koulun erittäin motivoituneena. Opinnot ovat nyt kahden
vuoden jälkeen osoittautuneet suureksi pettymykseksi. Pojallani ei ole lähiopetusta juuri
ollenkaan, vaan lukujärjestys voi olla koko viikon tyhjä. Kouluttomille päiville ei ole jär-
jestetty etätehtäviä. Koska koulussa ei olla, poikani ei ole ystävystynyt siellä juuri kenen-
kään kanssa. Moni luokkatoveri on keskeyttänyt opintonsa.

Lorvimisen jälkeen koittaa usean viikon työharjoittelu, jossa nuori joutuu vajavaisin tai-
doin suorittamaan vaativia huolenpitotehtäviä käytännön työssä. Poikani on vielä alaikäi-
nen, mutta hän on hoitanut niin kuolleita kuin väkivaltaisiakin potilaita. Harjoitteluissa
työvuorot ovat kiivastahtisia. Työtä tehdään viikonloppuisinkin. Poikani on suorittanut
tehtäviään milloin kenenkin ohjauksessa. Onneksi hänellä on hyvät hermot. Poikani luok-
katovereista useat ovat reputtaneet harjoittelujakson näyttökokeen, eivätkä oman poikani-
kaan tulokset ole yrityksestä huolimatta hääppöisiä. Näytössä vaadittava osaaminen ei ole
missään suhteessa annettuun opetukseen.

Poikani sisarukset käyvät lukiota. Pitkät lukiopäivät rakentuvat täysin korkeatasoisen lä-
hiopetuksen varaan, ja lukiolaisten vanhempiin pidetään tiiviisti yhteyttä.

Kauhistuneena mietin, mitä ammattikoulutuksen säästöt ja reformi tuovat tullessaan.
Tulevaisuudessa poikani saisi nykyistäkin vähemmän kipeästi tarvitsemaansa lähiopetus-
ta. En ihmettele lainkaan, että ammattikoululaisten hyvinvointi on lukionuoria heikompaa.
Koulutus tuottaa eriarvoisuutta jättämällä ammattikoululaiset heitteille."

Vetoan hallitukseen, että ammatillisen koulutuksen rahoitusta lisätään, jotta tärkeä am-
matillisen koulutuksen reformi voidaan toteuttaa kunnolla, eikä tämä ammattikoululaisen
äidin kirjoitus ole ammatillisen koulutuksemme kuva reformin jälkeen.

18.12 Sari Multala kok: Arvoisa puhemies! Totta kai me kaikki toivomme, että tämä äs-
ken kuultu puheenvuoro ei olisi ammatillisen koulutuksen tulevaisuus, ja siksi juuri me tar-
vitsemme tämän reformin, että näin ei kävisi. [Outi Alanko-Kahiluoto: Eri mieltä!]

Ammatillisen koulutuksen reformilla lisätään työpaikoilla tapahtuvaa oppimista. Tämä
vahvistaa ammatillisen osaamisen kehittymistä tutkitusti ja myös parantaa mahdollisuuk-
sia työllistyä opintojen jälkeen. Opiskelijoiden ohjaamista vahvistetaan yhteistyötä kehit-
tämällä opettajien ja työpaikkaohjaajien välillä. Uusi koulutussopimusmalli tarjoaa myös
erinomaisen välineen työpaikoilla tapahtuvan oppimisen lisäämiseksi. Koulutussopimuk-
sella korvattaisiin nykyisen mallinen työssäoppiminen.

Lainsäädännössä määriteltäisiin yhtenäiset käytännöt koulutuskorvauksen maksami-
seen. Tällä hetkellä lainsäädäntöä ei ole, mikä on johtanut siihen, että eri alat ovat epätasa-
arvoisessa asemassa keskenään.

Jatkossa opiskelijalle laaditaan myös henkilökohtainen osaamisen kehittämissuunnitel-
ma. Tämä nimenomaan on yksi tämän uudistuksen kulmakivistä. Tämä tarkoittaa sitä, että
jokaisen opiskelijan kohdalla katsotaan, millä tavalla hänen tapauksessaan määritelty osaa-
minen parhaiten saavutetaan: tapahtuuko se työpaikalla, työssäoppimisena, oppisopimus-
koulutuksena tai koulutussopimuksen puitteissa tai sitten koulussa opiskelemalla. Uudella
31



Pöytäkirjan asiakohta PTK 74/2017 vp
kehittämissuunnitelmalla varmistetaan jokaiselle siis riittävän yksilöllinen opintopolku ja
riittävä tuen saaminen.

Arvoisa puhemies! Rahoitusjärjestelmän uudistaminen tähtää vaikuttavuuden vahvista-
miseen. Jatkossa opiskelijoiden pääluvusta tulee perusrahoitusta, mutta opiskelijoiden
opinnoissa eteneminen vaikuttaa koulutuksen järjestäjän rahoitukseen. Kuten täällä on
kuultu keskustelussa, meillä on jonkinlaista erimielisyyttä siitä, mikä perusrahoituksen
määrän tulisi olla, erimielisyys on noin 10 prosentin luokkaa. Kuitenkin tämän uuden ra-
hoitusmallin tavoitteena on nimenomaan se, että se myös muuttaa toimintaa niin, että kou-
lutusta tarjotaan sellaisilla aloilla, joilla on myös aidot mahdollisuudet työllistyä.

Uuteen rahoitusjärjestelmään siirrytään pitkän siirtymäajan puitteissa. Vielä vuosina
2018 ja 2019 perusrahoituksen osuus tulee olemaan 95 prosenttia. Pitkä siirtymäaika mah-
dollistaa koulutuksen järjestäjän varautumisen mallin mukanaan tuomiin muutoksiin. Li-
säksi valiokunta lausumaehdotuksessaan edellyttää, että valtioneuvosto tuo syysistunto-
kausittain tiedoksi sivistysvaliokunnalle rahoitusjärjestelmän vaikutukset. Tämän vuoksi
on mahdollista, ja me edellytämme siis valiokuntana myös sitä, että ministeriö tarkastelee
kehitystä ja tarvittaessa muuttaa rahoitusosuuksia ja -kertoimia matkan varrella.

Tämä uudistus sisältää useita elementtejä, joilla koulutuksen keskeyttämistä torjutaan ja
toisaalta aloituspaikkojen määrää peruskoulun päättäneille eli niin sanottua koulutustakuu-
ta vahvistetaan ja turvataan. Tärkeimpänä tässä on nimenomaan tämä niin kovasti kritisoi-
tu rahoitus. Rahoituskertoimet, joista täällä nyt tähän mennessä ei juurikaan ole puhuttu,
kannustavat ottamaan opiskelijoiksi perustutkinto-opiskelijoita eli niitä peruskoulun päät-
täneitä, joilla ei vielä ole aiempaa tutkintoa. Tämä toteutuu siten, että perustutkinnoista
saatava rahoituskerroin on korkeampi kuin ammattitutkinnoista ja erityisammattitutkin-
noista saatavat kertoimet. Toisaalta sitten suorituksista ja tutkinnoista saatava rahoitus kan-
nustaa oppilaitoksia todella huolehtimaan opiskelijoiden etenemisestä opinnoissaan. [Hä-
linää] Jos huomataan, että opiskelija ei etene opinnoissaan eikä saa suorituksia, koulutuk-
sen järjestäjällä on velvollisuus osoittaa ja etsiä tutkinto tai joku muu palvelu, joka parem-
min soveltuu, jos opiskelija meinaa keskeyttää opintonsa ilman hyväksyttävää syytä.

Täällä on esitetty kritiikkiä ja huolta siitä, mitä tapahtuu työpaikoilla tapahtuvassa oppi-
misessa ja siihen liittyvässä ohjaamisessa. Nythän tämän uudistuksen jälkeen myös näytöt
pyritään siirtämään pääosin työpaikoille, käytännössä niihin työtehtäviin, joissa työssä tul-
taisiin olemaan, jotta pystytään osoittamaan riittävä osaaminen tuleviin töihin. [Hälinää]

Työssäoppiminen tapahtuu pääosin kahdella tavalla, joko koulutussopimuksella tai op-
pisopimuskoulutuksella. Oppisopimuskoulutus on samanlainen kuin aiemminkin, ja se on
työsuhteinen. Koulutussopimus taas ei sitä ole, ja se perustuu sopimukseen oppilaitoksen
ja työpaikan välillä. [Hälinää — Puhemies koputtaa] Siinä sopimuksessa sovitaan, mitä
osaamista sen koulutussopimuksen puitteissa on tarkoitus saavuttaa. Täten ei tällaista vaa-
raa pitäisi olla, että opiskelijoita käytetään ikään kuin ilmaistyövoimana, [Hälinää] vaan ni-
menomaan päinvastoin itse näen huolena sen, että...

Puhemies Maria Lohela: Edustaja Multala, odotatteko hetken. — Hyvät edustajat, kun
tämä sali on nyt tosi tyhjä, niin kaikki nämä teidän keskustelunne kuuluvat yhtä voimak-
kaasti kuin puhujan ääni. Annetaan puhujalle nyt rauha tehdä työtään.

Jos maltatte ihan hetken, puheeni ei kestä enää kovin pitkään. Mihinköhän jäin? — Tai-
sin puhua koulutussopimuksesta. Eli oma huoleni ei niinkään liity siihen, että opiskelijoita
32



Pöytäkirjan asiakohta PTK 74/2017 vp
käytettäisiin ilmaisena työvoimana, vaan päinvastoin siihen, onko työpaikoilla riittävästi
työpaikkaohjaajia, koska erityisesti pienissä yrityksissä se, että opiskelijaa tarvitsee ohja-
ta, tietysti vaatii aikaa ja voimavaroja, ja työtkin tulisi tulla tehdyksi.

Vielä tästä jatko-opintokelpoisuudesta mainitsisin, että ammatillisten tutkintojen jatko-
opintokelpoisuus ei muutu. Jatkossakin ammatilliset tutkinnot antavat yleisen jatko-opin-
tokelpoisuuden ammattikorkeakouluihin ja yliopistoihin. Kuten ministerinkin suulla kuu-
limme, ammatillisissa perustutkinnoissa on jatkossakin yhteiset tutkinnon osat, niin sano-
tut yleissivistävät osat, joiden laajuutta hieman kasvatetaan nykyisestään.

Arvoisa puhemies! Käsittelyssämme on yksi Suomen koulutushistorian suurimmista
uudistuksista. Tämä ammatillisen koulutuksen reformi on tärkeä rakenteellinen uudistus,
ja tätä on valmisteltu tiiviissä yhteistyössä ammatillisen koulutuksen kentän kanssa. Me
olemme käsitelleet valiokunnassa tätä esitystä koko kevään, ja tähän käsittelyyn on osal-
listunut laaja joukko asiantuntijoita. Tätä reformia ja sen tavoitteita on laajalti kannustettu.
Kritiikistä olemmekin täällä salissa jo kuulleet pääkohdat. On kuitenkin todettava myös se,
että lausuntokierroksen jälkeen eli ennen eduskuntakäsittelyä ministeriö huomioi jo useat
lausunnonantajien esittämät muutokset, ja samoin asiantuntijakuulemisen myötä sivistys-
valiokunta teki täsmennyksiä suurin määrin esitykseen. Esimerkiksi opettajan roolia vah-
vistettiin, henkilökohtaistamisprosessia tarkennettiin ja kiinnitettiin huomiota vaativaa eri-
tyistä tukea saaviin opiskelijoihin ja heidän asemaansa. Onkin hienoa kuulla, että ministeri
totesi, että tätä työtä jatketaan.

Arvoisa puhemies! Ammatillisen koulutuksen uudistuksen tavoitteena on vastata koulu-
tuksen läpäisyn haasteisiin sekä tulevaisuuden työelämän osaamistarpeisiin. Uudistuksen
keskiössä on opiskelija, jonka ehdolla esitystä on valmisteltu. On hienoa, että saamme tä-
män esityksen nyt vielä ennen kesätaukoa eduskunnasta ja reformin voimaan pikimmiten.

18.21 Outi Alanko-Kahiluoto vihr: Arvoisa puhemies! Tämä keskustelussa oleva toisen
asteen ammatillisen koulutuksen uudistus on suurin koulutuspoliittinen uudistus 20 vuo-
teen ja koskettaa arviolta 300 000:ta opiskelijaa. Noin puolet peruskoulun päättävistä jat-
kaa ammatilliseen koulutukseen, ja lisäksi ammatillisessa aikuiskoulutuksessa opiskelee
arviolta 150 000 aikuista.

Uudistuksella ammatillinen koulutus siirretään jatkossa entistä enemmän työpaikoilla
tapahtuvaksi. Lain mukaan jopa koko ammattikoulun oppimäärä on mahdollista suorittaa
eri työpaikoilla niin sanotuilla koulutussopimuksilla, joita siis on mahdollista ketjuttaa.
Tämä vaarantaa opiskelijan mahdollisuuden oppia ja saada laadukasta opetusta, kun koko
tutkinnon voi suorittaa saamatta kertaakaan pedagogisesti pätevän opettajan opetusta am-
mattioppilaitoksessa. Tässä kohtaa haluan kyseenalaistaa sen, että tällä lailla pystyttäisiin
vähentämään keskeyttämisiä ammatillisessa oppilaitoksessa opinnoissa, niin kuin ministe-
ri sanoi uskovansa.

Tämä uudistus pitää sisällään rahoitusmallin, jonka mukaan oppilaitoksia tullaan jatkos-
sa palkitsemaan entistä enemmän niin sanotuista suoritteista. Tämä kannustaa oppilaitok-
sia rusinanpoimintaan eli suosimaan opiskelijavalinnoissa itsenäisesti pärjääviä opiskeli-
joita, kun taas heikomman keskiarvon opiskelijat, jotka kaikkein kipeimmin tarvitsisivat
opiskelupaikan, joutuvat entistä heikommalle. Huoli on kova myös erityistä tukea tarvitse-
vista opiskelijoista jatkossa. Kuten edeltävässä keskustelussa tuli ilmi, sivistysvaliokun-
nan asiantuntijakuulemisessa asiantuntijat pitivät tätä rahoitusmallia vaikeana myös siksi,
33



Pöytäkirjan asiakohta PTK 74/2017 vp
että se on vaikeasti ennustettava ja epävarma ja tekee koulutuksen suunnittelusta entistä
vaikeampaa koulutuksen järjestäjille.

Viimeisin Pisa-tutkimus osoittaa oppilaiden ja oppilaitosten välisten oppimiserojen kas-
vavan edelleen. Taustan vaikutus koulutukseen on kasvussa. Koulutuksellisen eriarvoisuu-
den taittamisen tulisi olla kaikkein tärkein koulutuspoliittinen kysymys, johon jokaisen
koulutuksellisen uudistuksen, etenkin näin mittavan, tulisi tässä ajassa pyrkiä vastaamaan.
Hallitus kuitenkin uudistaa ammatillista koulutusta täsmälleen päinvastaiseen suuntaan.
Koulutuksen tasa-arvosta huolestuneen lainsäätäjän tulisi tehdä kaikkensa koulutuksen eri-
arvoistamisen pysäyttämiseksi. Hallitus toimii nyt päinvastoin uudistaessaan ammatillista
koulutusta tavalla, joka asiantuntijoiden mukaan kasvattaa alueellista eriarvoisuutta sekä
opiskelijoiden ja oppilaitosten välistä eriarvoisuutta entisestään. Ammatillisen koulutuk-
sen uudistaminen hallituksen esittämällä tavalla vaarantaa siis merkittävästi sivistyksellis-
ten perusoikeuksien toteutumisen.

Uudistuksen tavoite koulutuksen kehittämisestä opiskelijalähtöiseen suuntaan on sinän-
sä hyvinkin kannatettava, mutta hallituksen koulutusleikkausten ja edellä mainitun rahoi-
tusmallin vuoksi sitä on mahdoton toteuttaa. Uudistuksen onnistuminen edellyttäisi mer-
kittäviä lisäpanostuksia ammatilliseen koulutukseen, ei suinkaan leikkauksia. Kuulemisis-
sa tuli ilmi, että esimerkiksi Kuntaliitto on laskenut, että tämän uudistuksen toteuttaminen
vaatisi 84 miljoonan euron lisämäärärahan, jota ei siis ole tulossa.

Hallitus leikkaa ammatillisesta koulutuksesta vuonna 2017 yhteensä 190 miljoonaa eu-
roa, ja rajut säästöt näkyvät jo nyt ammatillisen koulutuksen kentällä. Oppilaitoksia on sul-
jettu, lähiopetuksen määrä romahtanut ja tuhansia opettajia irtisanottu. Hallituksen poli-
tiikka on heikentänyt oppimistuloksia, kasvattanut koulutuksen keskeyttäneiden määrää ja
tehnyt koulutuksesta vaikeammin saavutettavaa. Alueellinen eriarvoisuus on kasvanut.
Joillain alueilla lähiopetuksen niukkuus vaarantaa jo työturvallisuuden.

On pelottava ajatus, että jättileikkauksista on vielä 40 prosenttia toteuttamatta. Ammat-
tiin opiskelevilla ei ole mitään takeita siitä, että he saavat tarvitsemansa lähiopetuksen ja
ohjauksen työpaikalla tai oppilaitoksessa. Määrärahoja työpaikalla tapahtuvan koulutuk-
sen kehittämiseen ei ole varattu eikä työpaikkaohjaajia ole koulutettu. Ei ole vaikea ennus-
taa, että parhaiten työpaikoillakin tulevat pärjäämään ja työssä oppimispaikkoja saamaan
itsenäiset, hyvin pärjäävät opiskelijat.

Kaiken kaikkiaan vaikuttaa vahvasti siltä, että hallitus on kokonaan luopunut nuorten
koulutustakuusta. Työssäoppimispaikkoja tuskin riittää kaikille nuorille, sillä niistä on nyt
jo monilla aloilla ja kaupungeissa pulaa. Koulutustakuusta kiinni pitäminen edellyttäisi,
että jokaiselle nuorelle taataan opiskelupaikka, riittävästi oppitunteja sekä laadukasta opin-
to-ohjausta.

18.28 Antero Laukkanen kd: Arvoisa rouva puhemies! Täällä on käyty minusta hyvä ja
perusteellinen keskustelu tästä koulutuksen reformista. Seurasin sitä tuolla työhuoneessa-
ni huolellisesti ja totesin, että varsinaiset alalle vihkiytyneet ammattilaiset ovat täällä käy-
neet kyllä pajatsonsa tyhjentämässä hyvin monipuolisesti ja myös ministeri täällä istui pit-
kään kuuntelemassa.

Tosiasia on se, että suomalaisen koulutuksen taso on jo laskusuunnassa, se siis laskee
joka päivä. [Pertti Salolainen: Huono juttu!] — Se on huono juttu, aivan oikein. — Vali-
tettavaa on se, että tämä koulutusreformi ei ole nostamassa tätä koulutuksen tasoa, se on eri
valiokuntien asiantuntijakuulemisissa käynyt ilmi.
34



Pöytäkirjan asiakohta PTK 74/2017 vp
Työ- ja tasa-arvovaliokunnalla oli mahdollisuus käydä tutustumassa Saksassa Berliinis-
sä saksalaiseen työreformiin, siihen, miten se toteutettiin. Se aikajänne oli hyvin pitkä, 12
vuotta, vähän ylikin, millä se ikään kuin käynnisteltiin ja vietiin maaliin. Sillä oli enem-
män vastustajia kuin kannattajia alussa, ja lopussa se vaihtui toisinpäin: enemmän oli kan-
nattajia kuin vastustajia. Myös ammattiyhdistysliike tuki reformia sitten, kun sen tulokset
tulivat näkyviin.

Sillä matkalla saimme tutustua myös saksalaiseen oppisopimuskoulutusjärjestelmään,
joka uudistettiin tämän työreformin yhteydessä. Erityisenä kohteena oli keskisuuri teolli-
suus, jolla oli työvoimapula. Uudistus oli siis hyvin pitkälle myös tarvelähtöinen: nähtiin,
että jos ei oppisopimuskoulutusjärjestelmää uudisteta, niin ei tulla saamaan riittävästi työn-
tekijöitä, mikä vaikuttaa taas kansantalouden kokonaiskasvuun.

Meillä oli mahdollisuus tutustua Vattenfallin koulutustiloihin ja myös haastatella siellä
olevia nuoria opiskelijoita ja kuulla se, että tämä koulutuspaikka, jonka he olivat saaneet,
sisälsi myös tälle työnantajalle velvollisuuden työllistää. Nämä oppilaat olivat hyvin tyy-
tyväisiä siihen, miten heitä kohdeltiin, koulutilat olivat loistavat, ja he olivat tyytyväisiä
myös siihen korvaukseen, jonka he työstään saivat sinä koulutusaikana. Erityisesti kiinnit-
tivät huomiota korkeatasoiset koulutustilat, joissa siellä opetusta annettiin. Tässä olisinkin
nyt kiinnittänyt huomion juuri siihen, että tässä uudessa ajatuksessa, että koulutussopimuk-
seen perustuvaa opetusta annettaisiin työpaikalla ilman, että on riittävästi kiinnitetty huo-
miota siihen, kuka siellä antaa sen koulutuksen ja minkälaisilla valmiuksilla, on riski. En
väitä, että näin tulee tapahtumaan, hyvät edustajat, sanon vain, että tässä on meillä seuran-
nan paikka. Tässä on nimittäin sellainen riski, että syntyy ikään kuin kahden kerroksen am-
mattilaisia: syntyy niitä, joista ajatellaan, että ai, nämä ovat niitä, jotka ovat saaneet siellä
työpaikalla ammatin, ja sitten ovat nämä, jotka ovat saaneet todellisessa ammattikoulussa
ammattikoulutuksen. Tämmöinen mahdollisuus on nyt tähän esitykseen ikään kuin sisäl-
lytetty. Minusta se on harmillista, koska tämä asia on tullut asiantuntijakuulemisissa esille.
Minkä takia ei edellytetty selkeitä pedagogisia ammatillisia vaatimuksia niille työpaikoil-
le, jotka nyt sitten tähän lähtevät? Niin kuin saimme Saksassa nähdä, se oli hyvin keskeis-
tä, ettei luoda sellaista mallia, jossa syntyy ikään kuin kahdentasoisia ammattilaisia.

Arvoisa puhemies! Sitten tämä oma kokemukseni: Olen saanut olla työnantajana tarjo-
amassa oppisopimuskoulutuspaikkoja ja nähnyt, että se on hyvin haasteellinen tehtävä. Se
ei ollenkaan ole sellainen, että nyt meillä on työvoimatarvetta ja tässä olisi hyvä ottaa muu-
tama nuori meille nyt oppisopimuskoulutuksella tänne tätä työtä tuottamaan. Kyllä mei-
dän ensimmäinen, voisi sanoa, karikkomme oli se, miten tämä arviointi ja opetus siellä työ-
paikalla tehdään. Se nosti meillä kyllä sitä kynnystä jatkaa sitä toimintaa, koska emme ol-
leet aina ihan vakuuttuneita, olemmeko riittävän taitavia. Toisaalta oli sitten sen koulutus-
laitoksen yhteydenpito, joka nyt tässä järjestelmässä jää paljon niin sanotusti heikommalle
hapelle: oli hyvin tärkeää, että se oppilaitos sitten, joka sen varsinaisen tutkinnon myönsi,
vastasi siitä korkeatasoisesta opetuksesta tässä oppisopimuskoulutuksen aikana.

Sitten vain ihan muutama sana näistä syrjäytymisvaarassa olevista nuorista: Useinhan
tämmöisellä nuorella on siellä taustalla joku sellainen tapahtumasarja, joka on vienyt hä-
neltä innon opiskella. Sen takia näiden mahdollisuuksien osalta, joita nyt heille tässä tarjo-
taan, pitäisi varmistua siitä, että se niin sanottu rinnalla kulkeminen voi toteutua huomat-
tavasti huolellisemmalla tavalla kuin nyt tässä esityksessä on kuvattu.

Huolimatta kaikesta tästä — ehkä vähän negatiivisestakin — arviosta tämän uudistuk-
sen suhteen pidän kyllä tätä uudistusta tärkeänä ja merkittävänä. Mutta tässä on asioita, joi-
35



Pöytäkirjan asiakohta PTK 74/2017 vp
hin olisi tärkeää kyllä jonkinlainen seurantaryhmä saada aikaiseksi, jotta nämä asiat lähti-
sivät hyvällä tavalla menemään eteenpäin. — Kiitoksia. [Vastauspuheenvuoropyyntöjä]

18.34 Jukka Gustafsson sd (vastauspuheenvuoro): Puhemies! Kiitos edustaja Laukka-
selle erittäin hyvästä puheenvuorosta. Tämä edustajan esittämä huoli kahden kerroksen
väestä on aiheellinen, vaikka se on kärjistetty, koska nythän se ongelma on se, mistä nyt ää-
nestämme huomenna, että tälle koulutussopimukselle ei ole asetettu kattoa. Teoriassa nuo-
ri voi opiskella tutkinnon koulutussopimuksella työpaikalla. Tähän on kiinnitetty huomio-
ta. Ja ajatelkaa, miten siinä toteutetaan näitten yhteisten aineiden opettaminen ja opiskelu,
jotka ovat tätä ammattisivistystä: matematiikkaa, luonnontiedettä, suomen kieltä, äidin-
kieltä ja niin edelleen. Eli tässä mielessä tämä on enemmän kuin tarkan seurannan paikka,
jotta näin ei kävisi. Pitäisi olla niin, että koulutussopimus on muutaman kuukauden, sitten
siirrytään oppisopimuskoulutukseen ja näin. — Kiitoksia.

18.35 Tuomo Puumala kesk (vastauspuheenvuoro): Arvoisa puhemies! Itse asiassahan
koulutussopimus on kerrallaan muutaman kuukauden mittainen, koska tämä asia on rat-
kaistu tutkinnon osilla, elikkä koulutussopimus solmitaan aina tutkinnon osaan tuon hen-
kilökohtaisen osaamisen kehittämisen ohjelman perusteella. Sillä tavalla jokainen opiske-
lija saa kyllä aika räätälöidyn paketin siinä. En olisi siitä kovin huolissani, mutta totta kai
sitä pitää tarkkailla, kuten edustaja Gustafsson sanoi. 

Ylipäätänsä tämä työssäoppimisen kokonaisuus lienee kuitenkin niin, että se siirtymä
työelämään on aika maltillinen, eli en usko, että nyt kaikki ryntäävät saman tien työelä-
mään, koska ei niitä työpaikkoja mistään taikomalla valtavaa määrää yhtäkkisesti synny,
vaan se taitaa sittenkin olla enemmän väline koulutuksen järjestäjälle miettiä, olisiko kou-
lutussopimus juuri tälle nuorelle hyvä vaihtoehto vai oppisopimuskoulutus hyvä vaihtoeh-
to. Sitä kautta uskon, että nuo määrät lisääntyvät, mutta sittenkin todennäköisesti aika mal-
tillisesti.

Puhemies Maria Lohela: Puhujalistaan.

18.37 Petri Honkonen kesk: Arvoisa puhemies! Eilen tässä salissa keskusteltiin varsin
pitkään ja perusteellisesti työn murroksesta ja siitä, kuinka suomalainen työ ja työelämä
muuttuvat. Oikeastaan sellaisena lopputulemana siitä voisi todeta, että ainoastaan muutos
on pysyvää. Tietysti työ pysyy, mutta se muuttuu ja muuttaa muotoaan, ja siltä pohjalta on
mielestäni johdonmukaista, että tänään keskustelemme ammatillisen koulutuksen uudis-
tuksesta, joka on nyt aivan tässä lainsäädännön osalta loppusuoralla.

Haluaisin tähän alkuun kommentoida vähän tätä keskustelua, mitä täällä on käyty liit-
tyen näihin koulutuksen keskeyttämisiin. Se on erittäin vakava ongelma. Tietyissä oppilai-
toksissa se on tähän asti ollut isompi ongelma kuin toisissa. Oppilaitoskohtaiset erot ovat
paikka paikoin aika isoja. Tähän tietenkin vaikuttavat monet asiat, ja nytten tietysti näiden
budjettileikkauksien johdosta on selvää, että resurssit koko kentällä heikkenevät, mutta pi-
tää muistaa, että kaikki ei aina ole kiinni niistä resursseista siellä arjen tasolla: työnjohto,
organisointi, se, mitenkä koko organisaatio, se koko oppilaitoksen väki, opetushenkilökun-
ta, muu henkilökunta on sitoutunut kannattelemaan nimenomaan näitä nuoria, viemään
heitä siitä koulutuksesta läpi, kuinka se on muiden viranomaisten kanssa organisoitu, onko
siinä hyödynnetty esimerkiksi tätä mielestäni erinomaista Ohjaamo-tyyppistä toimintaa.
36



Pöytäkirjan asiakohta PTK 74/2017 vp
Haluan tällä sanoa vain sen, että resurssien ohella myös moni muu asia voi olla osa- ja taus-
tatekijänä näiden keskeyttämisten takana.

On äärimmäisen tärkeää, että pyritään turvaamaan alueellisesti kattava ja monipuolinen
koulutus, ja tietenkin pidän itse tärkeänä sitä, että nuorilla on jatkossakin mahdollisuudet
kouluttautua mahdollisimman lähellä kotiseutuaan. Nythän jo vuosia on suunta ollut se,
että ammatillista koulutusta on viety maakuntakeskuksiin, ja tästä on seurannut muun
muassa se, mihinkä muun muassa edustaja Jarva tuossa aikaisemmin viittasi, että tietyillä
alueilla, maaseutualueilla, jotka yleensä mielletään työttömyysalueiksi, on jopa työvoima-
pulaa ammatillisista osaajista. Uskonkin, että koulutussopimus voi tuoda tähän helpotusta,
koska se mahdollistaa tiettyjen, kuten tässä edellä todettiin, tutkinnon osien suorittamisen
työelämässä ja sitä kautta nuorille myös niiden työelämäyhteyksien luomisen ja vieläpä
siellä omalla kotiseudulla, jos sieltä sopiva työssäoppimispaikka löytyy.

Tosiaan tämä työssäoppimisen lisääminen on keskustan pitkäaikainen tavoite, ja on hy-
vä, että se nyt toteutuu. Se kuitenkin edellyttää sitä, että yritykset saadaan mukaan, kun tätä
uudistuksen käytännön toteutusta lähdetään viemään eteenpäin. Vaikka se laki säädetään
täällä eduskunnassa ja ministeriöstä sitten lähtee tarvittavat ohjeistukset sen toimeenpane-
miseksi tuonne kentälle, niin siellä kentällä arjen tasollahan se toimeenpano kuitenkin lop-
pujen lopuksi tapahtuu, ja se edellyttää sitä, että sen alueen, missä ammatillista koulutusta
tuotetaan, yritykset lähtevät mukaan tähän. Tämän uudistuksen valmistelun yhteydessä on
oltu elinkeinoelämän ja yrittäjäjärjestöjen kanssa vuorovaikutuksessa, ja kyllä siellä mi-
nun käsitykseni mukaan on ollut varsin positiivinen suhtautuminen tähän uudistukseen.
Nyt se pallo onkin todella siellä elinkeinoelämän päässä. Valmiutta ottaa opiskelijoita suo-
rittamaan näitä tutkinnon osia niin koulutussopimuksessa kuin sitten ihan oppisopimus-
koulutuksessakin olettaisi kyllä löytyvän.

Tässä uudistuksessa korostetaan opiskelijan henkilökohtaisen osaamisen huomioimista
entistä paremmin ja näitä yksilöllisiä opintopolkuja. Tämä yksilöllistäminen onkin mieles-
täni tämän reformin ihan parhaita paloja, herkullisimpia paloja tässä uudistuksessa. Se
joustavoittaa koulutuksen suorittamista, ja opintojen suoritusajat saattavat myös lyhentyä
ja tiivistyä, ja uskon, että näin on etenkin aikuisopiskelijoiden ja muiden ammattitaitoaan
päivittävien opiskelijoiden osalta. Tämä yksilöllistäminen johtaa myöskin nimenomaan
näiden syrjäytymisvaarassa olevien nuorten huomioimiseen, kunhan ne käytänteet paikal-
listasolla muokataan sellaisiksi, että niillä saavutetaan parhaat mahdolliset tulokset.

Pidän tärkeänä myös koko keskiasteen eli toisen asteen koulutuksen keskinäistä yhteis-
työtä ja myöskin tietysti toisen asteen ja korkea-asteen välistä yhteistyötä. Mielestäni näi-
den välistä yhteistyötä tulisikin lisätä ja madaltaa, enkä näe, että ainakaan tämä uudistus
siihen hallinnollisia tai teknisiä esteitä asettaisi. Onkin tärkeää, että opiskelijat voivat hyö-
dyntää eri koulutuksen järjestäjien tarjoamia opintoja nykyistä joustavammin. Tämä on ää-
rimmäisen tärkeä kysymys harvaan asutuilla seuduilla, joilla päällekkäisten resurssien yl-
läpito ei ole järkevää. Esimerkiksi lukiokoulutuksen ja ammatillisen koulutuksen välinen
yhteistyö on varsin järkevää, ja siihen kyllä pitäisi entistä enemmän paikallisesti pyrkiä.
[Jukka Gustafsson: Miksei kannusteita tehty nyt, kun oli mahdollista?]

Puhun vielä tässä lopussa hieman jatko-opintokelpoisuudesta, joka on tärkeä asia ajatel-
len tämän reformin toteutumista ja toteuttamista. Itse pidin sitä erittäin keskeisenä tavoit-
teena, ja hyvä, että se nyt on tässä huomioitu. On tärkeää, että ammatillisesta koulutuksesta
ei tehdä minkäänlaista pussinperää, jonka jälkeen eteneminen jatko-opintoihin olisi mah-
dotonta. Pidän itse arvossa sitä, että ammatillisesta koulutuksesta voi edelleen edetä kor-
37



Pöytäkirjan asiakohta PTK 74/2017 vp
keakouluopintoihin. Taannoin opetusministeri asetti työryhmän pohtimaan nimenomaan
ammattitutkinnon suorittaneiden sijoittumista korkeakouluopintoihin. Minulla ei ole tällä
hetkellä tietoa, mikä tämän selvityksen lopputulos oli, en ole siihen ennättänyt perehtyä,
mutta se on jatkossa syytä huomioida entistä vahvemmin. Olen saanut paljon yrityselämän
puolelta palautetta siitä, että ammattikorkeakoulututkinnon suorittaneilla ei ole riittäviä
valmiuksia tai näkemyksiä käytännön työelämästä ja käytännön töistä, ja tästä syystä voi-
sikin olla ihan harkinnan arvoinen asia, että etsittäisiin toimenpiteitä, millä me voisimme
lisätä ammattitutkinnon suorittaneiden etenemistä nimenomaan ammattikorkeakoulutut-
kintoihin. Muistini mukaan noin kolmasosa ammattikorkeakoulututkinnon aloittaneista on
taustaltaan ammattitutkinnon suorittaneita. Uskoisin, että tällä tavalla voitaisiin saada en-
tistä parempia osaajia työelämään myös ammattikorkeakoulututkinnon pohjalta.

Arvoisa puhemies! Olosuhteet ammatillisessa koulutuksessa ovat tietenkin haastavat
näinä aikoina, mutta itse luotan kyllä siihen, että tällä ennakkoluulottomalla ja joustavoit-
tavalla uudistuksella annetaan välineitä ja annetaan jopa uusia välineitä ammatillisen kou-
lutuksen kentälle, siihen, mitenkä koulutusta, sen tarjontaa, opiskelua päivitetään tähän
päivään ja tulevaisuuteen. Uskon, että onnistuessaan tämä reformi näyttää suuntaa myös
koko suomalaisen koulutuksen uudistamiselle.

18.46 Ritva Elomaa uv: Arvoisa puhemies! Suomalaista koulutusta tulee jatkuvasti ke-
hittää vastaamaan kovaa vauhtia muuttuvan työelämän tarpeita. On hyvä asia, että hallitus
ajaa kärkihankkeena määrätietoisesti eteenpäin ammatillisen koulutuksen perusteellista
uudistamista. Lakiuudistus on mittaluokaltaan suuri, ja sen vaikuttavuus Suomen tulevai-
suuteen on todella merkittävä. Olen sivistysvaliokunnan jäsenenä päässyt seuraamaan lä-
heltä ammatillisen koulutuksen reformin valmistelua ja kuullut lukuisten eri asiantuntijoi-
den lausuntoja asiaan liittyen. Pohjatyötä uudistuksen eteen on tehty mittava määrä, mikä
on tarpeen, jotta ammatillinen koulutus pystyisi tarjoamaan tulevaisuudessa nuorille ja
vanhemmillekin hyvät eväät elämään ja työuralle. Uudistus tähtää koulutusohjelmien päi-
vittämiseen, työelämän ja koulutuksen parempaan yhteensopivuuteen, päällekkäisyyksien
karsintaan, hallintoon kuluvan ajan ja rahan säästämiseen sekä turhien kouluttautumista
hankaloittavien raja-aitojen poistamiseen.

Ammatillisen koulutuksen uudistuksen ydin on saada koulutus kokonaisuudessaan vas-
taamaan paremmin tulevaisuuden osaamistarpeisiin. Yksi keskeinen osa uudistusta on yh-
tenäinen henkilökohtaistamisprosessi, jossa tunnistetaan ja tunnustetaan opiskelijan aiem-
pi osaaminen, suunnitellaan uuden osaamisen hankkiminen, osaamisen osoittaminen ja ar-
viointi sekä tarvittavat tukitoimet. Lisäksi osaamisen osoittamisessa tulee korostumaan
käytännön työnteko. Myös koulutuksen järjestäjille tarjotaan entistä vapaammat kädet
koulutustarjonnan kohdentamisen ja oppimisympäristöjen suhteen. Oppisopimuskoulu-
tuksen rinnalle tulee koulutussopimukseen perustuva koulutus, joka korvaa nykymuotoi-
sen työssäoppimisen.

Monissa asiantuntijalausunnoissa nousi esille erilaisia huolenaiheita liittyen uudistuk-
sen käytännön vaikutuksiin. Yksi keskeinen huoli oli opiskelijoiden pärjääminen. Myös si-
vistysvaliokunta painottaa opettajien ja opinto-ohjaajien roolin merkitystä uudistuksen on-
nistumiselle. Samoin valiokunta katsoo, että opiskelijoiden kuunteleminen on olennainen
asia esimerkiksi motivaatioon ja oppimisympäristöihin liittyen. Mielestäni on tärkeää suh-
tautua uudistukseen avoimin mielin mutta tiedostaa laajaan muutokseen liittyvät haasteet
ja varmistaa uudistusten vaikutusten perusteellinen arviointi ja tarkkailu. On myös ymmär-
38



Pöytäkirjan asiakohta PTK 74/2017 vp
rettävä, ettei huipputuloksia saavuteta yhdessä yössä vaan että muutoksen läpiviemiselle
on varattava aikaa. Tietysti hyvä valmistelu edesauttaa tässä.

Arvoisa puhemies! Käytännön tekemisen merkityksen korostamisen näen erittäin hyvä-
nä asiana. Se, mitä henkilö osaa, ratkaisee pätevyyden eikä niinkään se, mitä kautta osaa-
minen on saavutettu. Iso osa ammateista on opittavissa parhaiten käytännön työn kautta.
Työllistyminen saattaa tyssätä toisinaan muodollisen tutkinnon puuttumiseen, vaikka hen-
kilön käytännön osaaminen olisi riittävä ja motivaatio kunnossa. Tällaisessa tapauksessa
tuntuu ajanhukalta laittaa osaaja pitkäksi ajaksi koulunpenkille opettelemaan uudestaan
osaamiaan asioita. Työharjoittelupaikkojen löytymiseen on panostettava ja kehitettävä yh-
teistyötä yritysten kanssa.

Koulutuskorvauksesta ollaan väännetty uudistuksen yhteydessä hyvin paljon. Itse näki-
sin sen hyvänä ratkaisuna tiettyjen alojen kohdalla, kuten esimerkiksi metsä- ja maanra-
kennusala, mutta ymmärrän myös käytäntöön liittyvät ongelmat. Yksityiskohtaisemmista
ongelmista huolimatta uudistus on erittäin tervetullut ja uskon sen tuovan hyvää draivia ja
sitä oikeaa tekemisen meininkiä ammatillisen koulutuksen kenttään.

Lopuksi totean kuitenkin, en voi olla mainitsematta sitä, että perusrahoituksen nostami-
seen on paineita. Asia tuli lukuisissa asiantuntijalausunnoissa esille. — Kiitos.

18.50 Hannu Hoskonen kesk: Arvoisa rouva puhemies! Hallituksen esitys ammatillisen
koulutuksen uudistamisesta Suomessa on äärimmäisen ajankohtainen asia. Siitä, mitä
kymmenen vuotta sitten ammatillisissa kouluissa opetettiin, olkoon sitten nuorisoaste tai
aikuiskoulutusaste, maailma on muuttunut tähän päivään mennessä aivan valtavasti. Tänä
päivänä puhutaan robottitekniikasta ja valmistaudumme keinoälyn tuloon markkinoille. Se
tulee vauhdilla, halusimmepa tai emme. Joka tapauksessa se tulee, ja se tulee mullistamaan
niin tuotantoelämää, arkielämää kuin koulutustakin, ja mielellään vielä niinpäin, että kou-
lutus tulisi ensin, että saataisiin näihin tuleviin uusiin ammatteihin osaajia. Tämän päivän
maailmassa ammatteja häviää joka päivä ja uusia syntyy. Sillä, mitä kymmenen vuotta sit-
ten tapahtui, ei välttämättä ole tänä päivänä kovin paljon käyttöä.

Joka tapauksessa tämä uusi hallituksen esitys on äärimmäisen hyvä ja se yhdistää sekä
nuorten että aikuisten ammatillisen koulutuksen. Tämä yhdistäminen on äärimmäisen tär-
keää, koska tämän päivän Suomessahan oppiminen on elinikäistä. Se, joka valmistuu tänä
päivänä ammattiin, tietää jo työhön mennessä, että hän tulee elämänuransa aikana monia
monia kertoja saamaan lisäopetusta. Tämä lakiuudistus vastaa nimenomaan siihen asiaan
erittäin hyvin. Annan suuren arvon sille, että sivistysvaliokunta on tehnyt tässä erittäin hie-
noa työtä ja kuullut monia asiantuntijoita, käynyt pitkiä keskusteluja ja saanut tämän mie-
tinnön siihen muotoon, että mielestäni se on vähintäänkin hyvä. Koulutus pitää saattaa ajan
tasalle ja siihen tarvittavat välineet ja mahdollisuudet ja lakipykälät luoda sillä keinoin, että
uusi aika kun alkaa tämän lain voimaan tultua, niin se palvelee nimenomaan parempitasoi-
sia valmistuvia opiskelijoita työelämää varten.

Kun nämä kaksi erillistä lakia on yhdistetty, niin saavutetaan myös se hyöty, että se elä-
mänaikaisen oppimisen tapahtuma luodaan aivan luonnollisesti. Se ei ole enää mikään ih-
me, että siellä on juuri opiskeluja aloittavia nuoria taikka sitten jo 10—20 vuotta työelä-
mässä olleita samassa jonossa. Se on äärimmäisen hyvä asia. Tähän astihan näitä on pidet-
ty erillään, ja olenpa kuullut negatiivisia kommentteja siitä, että pitikö vielä vanhalla iällä
lähteä opiskelemaan. Tämä uusi lakiesitys yhtenäistää tämän homman ja tekee tavallaan
39



Pöytäkirjan asiakohta PTK 74/2017 vp
opiskelun kaikille näille ikäryhmille aivan tasa-arvoiseksi. Pidän sitä erittäin suurena asia-
na.

Ammatilliset tutkinnot muuttuvat osaamisperusteisiksi, ja tätä osaamisperusteisuutta
palvelevat sekä nämä koulutussopimukset että oppisopimukset. Suomessa on hyvät perin-
teet oppisopimuskoulutuksesta ja hyvät tulokset saavutettu sitä kautta. Minulla oli kunnia
tämän vuoden alussa käydä kahdessa eri ammatillisessa oppilaitoksessa tutustumassa, mi-
ten opetus tapahtuu. Toinen oli metsäalan koulu Valtimolla. Metsäkonekuljettajia siellä
koulutetaan — sekä motokuskeja, monitoimikonekuljettajia, että varsinaisen puutavaran
kuljetukseen erikoistuneita ammattiosaajia — ja sitten siellä oli myös rekkamiesten koulu-
tusta ja maanrakennusalan koulutusta. Ja mikä oli merkille pantavaa tässä koulutuksessa,
oli se, että he ovat siinä oppilaitoksessa omaa aikaansa vahvasti edellä, koska heillä on am-
matissa oppiminen, työssäoppiminen, viety äärimmäisen pitkälle. Se on todella ihailtavaa.
Voi kyllä sanoa, että siinä oppilaitoksessa tämän lain henki oli otettu kiinni, vaikka tästä
laista ei taidettu sillä hetkellä tietää muuta kuin se, että se on tulossa. Valtimolla käynti
opetti minulle sen, että todellakin nuoret olivat innokkaasti oppimassa aidossa työympäris-
tössä: muun muassa monitoimikonekuljettajat ja metsäkoneen kuljettajat olivat Metsähal-
lituksen mailla leimikolla harventamassa metsää tai tekemässä uudistushakkuuta, kun sa-
maan aikaan rekkamiehet ajoivat siellä puuta. Elikkä siellä oli aivan aito, tämän uuden lain
hengen mukainen toiminta jo käynnissä. Lienevätkö ennakolta arvanneet sen, että tämmöi-
nen laki on tulossa.

Ammatillinen koulutus tapahtuu tulevaisuudessa uuden lain hengessä henkilökohtaista-
misprosessin kautta, jolloin jokaisen opiskelijan omat lähtökohdat huomioidaan tarkasti.
Nimenomaan tällä alkuvuodesta tapahtuneella matkalla siellä koulussa huomasin sen mie-
lenkiintoisen ilmiön, että totta kai siellä oppilaat ovat eri lähtökohdista liikkeellä. Siellä oli
äärimmäisen hyvin menestyviä, todella hyvin motivoituneita opiskelijoita, mutta oli hie-
man sitten, ehkä voisi sanoa, syrjäytymisuhan alla olleita nuoria, jotka on saatu kuitenkin
ammatillisen koulutuksen piiriin, ja heille oli räätälöity oma opetusohjelma, minkä mu-
kaan he etenivät. Minusta se oli todella hienoa, ja opettajat todella sanoivat, että kyllä kun
homma saadaan pelaamaan ja oppilas innostumaan opetuksesta ja ennen kaikkea siitä työs-
tä, kun käytännön työpaikoille mennään, niin saavutetaan paras tulos. Tämä valoi minuun
vahvaa uskoa siitä, että vaikka vaikeuksiakin nuorilla on, ne pystytään aina voittamaan.
Siksi tervehdin tätä lakiuudistusta suurella ilolla.

On äärimmäisen tärkeätä, että Suomeen saadaan nyt kädentaitajia lisää. Meillä on, ku-
ten olemme viime päivinä nähneet, vientitilastot hyvässä kasvussa, bruttokansantuote kas-
vaa kohisten, lähestytään jopa 3 prosentin lukemia, mikä on aivan todella hieno suoritus.
Mutta meillä hyvin monella alalla tällä hetkellä puuttuu ammattiosaajia, ja nyt kun koulu-
tuslait uudistetaan, niin sillä varmaan saadaan jotain hyvää aikaiseksi.

Toivon, arvoisa puhemies, lopuksi, että kun tämä laki saadaan nyt käytäntöön ja sitten
vietyä tuonne kentän töihin, niin siinä samalla saadaan uudistettua asioita niin paljon, että
esimerkiksi paljon puhutut, tässäkin keskustelussa esille nousseet opetusohjelmat, joissa
on liian paljon vapaatunteja välillä, saataisiin häviämään. Tämäkin ongelma on meidän
tunnustettava ja tiivistettävä opetusta niin, että se sijoitettu rahamäärä käytetään tehokkaas-
ti ja samalla luodaan hyviä ammattiosaajia.

Puhemies Maria Lohela: Edustaja Kiviranta. — Edustaja Kivirannan puheenvuoron jäl-
keen sitten keskustelu keskeytetään ja siihen palataan myöhemmin tässä istunnossa.
40



Pöytäkirjan asiakohta PTK 74/2017 vp
18.57 Esko Kiviranta kesk: Arvoisa puhemies! Hallituksen hanke toisen asteen koulu-
tuksen uudistamiseksi on edennyt hyvässä tahdissa, ja kuten sivistysvaliokunta mietinnös-
sään toteaa, lainvalmistelu on ollut laaja-alaista. Muutoksen myötä koulutus toteutuu sa-
malla tavalla riippumatta siitä, onko suorittaja nuorisoasteella vai aikuisopiskelija. Opinto-
jen suorittaminen jatkossa yhdellä toteutustavalla tuo luonnollisesti säästöjä järjestelmän
yksinkertaistumisena ja samalla yhdenmukaistaa koulutuksen tason. Tämänkaltainen opin-
tojen toteutus myös helpottaa koulutuksen kehittämistä vastaamaan työelämän vaatimuk-
sia. Opiskelijan kannalta on tärkeää, että aiemmin hankittu osaaminen tunnistetaan ja tun-
nustetaan sen hankkimistavasta riippumatta. Tämä lisää opintojen suorittamisen jousta-
vuutta ja nopeuttaa opintoja, koska esimerkiksi työelämässä hankittu osaaminen otetaan
huomioon opintojen henkilökohtaistamisessa. Samalla tämä on omiaan lisäämään eri taus-
taisten oppilaiden tasa-arvoa ja mahdollistaa tarvittaessa kouluttautumisen uuteen ammat-
tiin.

Suomalainen koulutus on maailmalla hyvässä maineessa. Eri oppilaitoksilla onkin jo
erinäisiä projekteja, joissa suomalaista koulutusta viedään ulkomaille. Toiminnasta säädet-
tävällä lailla koulutusvienti saadaan laajaan käyttöön ja näin toimien siitä saadaan myös
laajempi vientituote. Samalla on pidettävä huolta siitä, ettei koulutusvientiin osallistumi-
nen heikennä koulutuksen järjestämisluvan mukaisen muun koulutuksen järjestämisedel-
lytyksiä.

Arvoisa puhemies! Sivistysvaliokunnan asiantuntijakuulemisessa ehdotettiin arvonlisä-
verolain 30 §:n muuttamista siten, että yksityinen ammatillisen koulutuksen järjestäjä lisä-
tään yliopistojen ja ammattikorkeakoulujen rinnalle. Sivistysvaliokunta toteaa arvonlisä-
verolain 30 §:n muutoksen olevan valmisteltavana valtiovarainministeriössä. Valmisteilla
oleva muutos on erittäin hyvä, koska ammatillisessa koulutuksessa käytetään paljon erilai-
sia työkaluja ja laitteita, joiden hankintahinta saattaa olla oppilaitokselle kynnyskysymys
koulutuksen järjestämisessä. Alv-kompensaatio antaa yksityisille ammattioppilaitoksille
aiempaa paremmat mahdollisuudet hankkia tarvittavat opetusvälineet sekä nostaa ne tasa-
arvoisiksi muiden oppilaitosten kanssa.

Puhemies Maria Lohela: Tässä kohtaa keskustelu keskeytetään ja sitä jatketaan tässä is-
tunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 19.00.

————

Keskustelua jatkettiin kello 23.31.

Toinen varapuhemies Arto Satonen: Nyt jatketaan aiemmin tässä täysistunnossa kes-
keytettyä asiakohdan 4. käsittelyä.

23.31 Jari Myllykoski vas: Arvoisa herra puhemies! Puuttumatta siihen, mitä edellisessä
keskustelussa käsiteltiin, olen samaa mieltä, että parhaat voimat pitää aina saada liikkeelle.
Nyt käsiteltävänä oleva hallituksen esitys eduskunnalle laiksi ammatillisesta koulutukses-
ta ja eräiksi siihen liittyviksi laeiksi on tärkeä, merkittävä ja historiallisesti erittäinkin haas-
teellinen. Aloitan ehkä enemmänkin lähellä käytäntöä olevista ongelmakohdista, joita näen
41



Pöytäkirjan asiakohta PTK 74/2017 vp
tässä esityksessä, ja toivon, että niitä voidaan jatkossa eri tavoin sitten vielä paremmin huo-
mioida.

Meillä työyhteisössä ei saisi olla eriarvoisuutta samankaltaisissa tehtävissä samanlaisen
oppimis- ja osaamistason omaavien henkilöiden välillä. Ja kun tällä hetkellä koulutussopi-
muksella oppimista ja oppisopimuskoulutusta ei määritellä säädöksissä, niin se saattaa joh-
taa siihen, että tilanteessa, jossa samankaltaisella osaamistasolla olevat oppijat tekevät sa-
mankaltaisia töitä, tulee semmoinen epätasa-arvoinen asetelma, että toinen tekee sitä il-
man palkkaa ja toinen palkalla. Uskon, että tähän jatkossa löytyy kyllä varmasti välineitä,
että pystytään määrittelemään, onko koulutussopimus kuitenkin oppisopimuskoulutuksen
kaltaista koulutusta, jolloin tullaan sitten niin sanotun työsopimuksen piiriin.

Tärkeää on huomata se, että meillä on erilaisia aloja ja ne ovat keskenään hieman erilai-
sessa asemassa. Toisilla aloilla, erityisesti niillä, millä laitteiden pääomakustannukset ovat
korkeat, tulee melkoisia haasteita toteuttaa työpaikalla oppisopimuskoulutusta mutta eri-
tyisesti koulutussopimuksella olevaa koulutusta. Meillä tässä maassa metsäkonepuolella
opiskelee vuosittain 1 100 opiskelijaa. Samaan aikaan meillä tässä maassa on 1 300 alan
työnantajaa, joista 60 prosentilla on vain yksi metsäkone, joten on aika mahdotonta nähdä,
kuinka yhden metsäkoneen yrittäjän työpaikalle voisi tulla koulutettavia ilman, etteikö yh-
teiskunta tarjoa jotakin kompensaatiota. Olisikin tärkeää nähdä, että oppilaitokset ja yri-
tykset voisivat yhdessä tehdä kone-, laitehankintoja, ja kun on se tuottamattomuus, mikä
siihen työssäoppimiseen ja työpaikalla oppimiseen eittämättä tulee näillä aloilla, niin tä-
män konehankintasubventoinnin osalta voitaisiin saada mahdollistettua se, että yrityksiä
kiinnostaisi ottaa se koulutussopimuksella oleva opiskelija, mutta mieluummin tietysti
työssäoppija, sinne työpaikalle.

Tähän kiinnitti huomiota työ- ja tasa-arvovaliokunta ja näki tämän tärkeänä seikkana,
mutta sivistysvaliokunta ei omassa mietinnössään noteerannut sitä, huomioi kyllä työ- ja
tasa-arvovaliokunnan näkemyksen siitä huolesta, mitä juuri täällä konepuolella ja erityi-
sesti metsäkonepuolella tulee siitä, että ei näitä koulutuspaikkoja saada, ja ehdottikin
omassa lausunnossaan, että tarvittaessa koulutuskorvaus otetaan käyttöön myös koulutus-
sopimuksen yhteydessä, esimerkiksi harkinnanvaraisena. Sivistysvaliokunta kirjasi sinne
vain sen, että jos on erityisiä oppimisvaikeuksia. Mutta kysymys on tässä kohtaa siitä, että
täällä konepuolella, pääomavaltaisella yrityssektorilla, tätä tukea yritykset tarvitsevat jo
siinä vaiheessa, että voidaan yleensä mahdollistaa siellä työpaikalla oppiminen. Meillä on
mahdollisuuksia järjestää sitä, ja erilaisia projekteja tälläkin hetkellä on harjoitteilla, joissa
tullaan esittämään tällaista yhteisyritysmallia, jossa voidaan mahdollistaa se, että yritykset
sitoutuvat ottamaan oppisopimusoppilaita yritykseen, ja sitä kautta sitouttaa työnantaja
mahdollistamaan sitten se työssäoppiminen konkreettisesti.

Edustaja Myllykoskella on unelma, jota jossakin paikkaa Suomessa toteutetaan, että me
voimme konepajaan ostaa sorvin koulun puolesta ja yritys sitoutuu siihen, että 8 tuntia vuo-
rokaudesta annetaan työpaikalla ohjausta ja loppu 16 tuntia on yrityksen käytettävissä sillä
laitteella. Näin voimme edistää sitä konkreettista työpaikoilla olevaa oppimista normaa-
leissa olosuhteissa ja samalla työkulttuurin kehittämistä niin näiden oppijoiden kuin mui-
denkin osalta.

Tässä erityinen ongelma, jonka näen olevan, on se, että koulutussopimuksella olevien
oppilaiden oppimisesta vastaa nimenomaan koulutuksen järjestäjä, ja haja-asutusalueilla ja
harvemmin asutuilla alueilla se resurssi, mikä näitten leikkausten vuoksi tulee olemaan
rankka, on, että koulutuksen järjestäjällä ei ole mahdollisuutta selviytyä siitä työstä, mitä
42



Pöytäkirjan asiakohta PTK 74/2017 vp
edellytetään: koulutuksen järjestäjällä on velvollisuus varmistaa, että työssäoppiminen to-
della tapahtuu. Erityisen hankalaksi tämän tekee se, että ei ole resursseja, joilla voitaisiin
varmistaa se, että työpaikkaohjaajilla olisi riittävät pedagogiset taidot mahdollistaa tämä
työssäoppiminen erityisesti, kun kyseessä ovat erityistä tukea tarvitsevat opiskelijat. Näi-
den osalta ei riitä se, että henkilö osaa opettaa, kuinka sorvia käytetään. Kysymyksessä
ovat silloin erityistä tukea vaativat oppilaat, ja sen pitäisi mahdollistua myös tässä. Näillä
kapenevilla resursseilla tämä ei todellakaan voi olla mahdollista, ja tähän pitäisi keskittyä.

Arvoisa puhemies! Lopuksi: jatkokoulutusmahdollisuudet on ehdottomasti turvattava,
mutta pitää huomata myös se, että tämmöiset oppimisvaikeudet omaava kansanedustaja
henkilökohtaisesti haluaa sanoa tässä yhteydessä, että minä halusin päästä töihin oppi-
maan ammatin enkä halua, että tästä jatkokoulutusmahdollisuudesta tulee sellainen asetel-
ma, että tämän henkilön, joka on kyvykäs tekemään ammatin vaatimia töitä, on aloitteelli-
nen ja huippuosaaja siinä omassa työssään, työpaikkakoulutusta pidennetään maksuttoma-
na siellä työpaikalla sen vuoksi, että hän ei omaa vielä jatko-opiskelumahdollisuuksia.

Minun mielestäni pitäisi antaa armon käydä oikeudesta siinä kohtaa, että jos tyttö taikka
poika, kinesteettinen oppija, jolle ei teoria maistu, on oppinut työssään ammatin, niin hä-
nelle pitää antaa se mahdollisuus, jos hän ammatillisen kyvykkyytensä on pystynyt näyttä-
mään, että se nopeassa tahdissa tehdään oppisopimuskoulutusmalliksi, eikä niin, että se tä-
män jatkokoulutusedellytyksen vuoksi mahdollistaa sen, että hänen työpanostaan käyte-
tään maksutta hyväksi siellä työpaikalla.

Haluan, että meidän nuoret eivät enää joudu siihen tilanteeseen, että meillä oppisopi-
muskoulutukseen isommissa laitoksissa pääsevät vain ne, joilla on jo tutkintotodistus tai
ylioppilastodistus taskussa. Sitä kautta me olemme sulkeneet 20 vuotta niiltä nuorilta, joil-
ta ei teoreettinen koulutus vain jostakin syystä luonnistu, joita se ei kiinnosta, mutta jotka
olisivat erittäin hyviä työssäoppijoita ja sitä kautta ammattiin sijoittuvia. Tässä kohtaa
minä toivon, että tätä asiaa myös huomioidaan niin, että meidän nuorille, jotka eivät ole
teoreettisesti niin huippuoppilaita, kynnystä ei nosteta, vaan heille mahdollistetaan ammat-
tiin pääsy.

23.42 Jukka Gustafsson sd (vastauspuheenvuoro): Puhemies! Edustaja Myllykoski tek-
nologiateollisuuden ja metallityön asiantuntijana käytti erittäin mielenkiintoisen ja asian-
tuntevan puheenvuoron. Minä yhdyn siihen näkemykseen kyllä, että ne nuoret, jotka ha-
luavat selkeästi sen ammattitutkinnon — tähän pitää tähdätä. Sitten sen rinnalla kulkee
tämä mahdollisuus jatko-opintoihin, ja sekin tulee turvata. Minusta tämä on nyt mahdollis-
ta. Täällä on hallituspuolueittenkin edustajia, jotka osaavat tavallaan puolustaa tämän re-
formin hyviä puolia, jotka ovat siinä, että nämä ammatilliseen tutkintoon liittyvät osatut-
kinnot voidaan suorittaa yksittäin näin ja näin. Se turvaa ammattitaidon monille sellaisille,
[Puhemies koputtaa] jotka sitä haluavat. Mutta myöskin tämä jatko-opintokelpoisuus on
turvattava.

23.43 Hanna Kosonen kesk (vastauspuheenvuoro): Arvoisa herra puhemies! Tässä am-
matillisen koulutuksen reformissa juuri puututaan tähän haasteeseen, mistä tässä edellä on
puhuttu. Eli yksi tapa on esimerkiksi tämä vahva henkilökohtaistamisen malli, mikä am-
matilliseen koulutukseen juuri nyt luodaan ja tuodaan. Eli siellä oppilaat ovat keskiössä ja
mietitään järkevää etenemistä ja osaamisperusteisuutta, jotta se juurikin vastaisi sitten työ-
elämän haasteisiin. Ja nimenomaan yksilöityjä opintopolkuja halutaan siellä edistää tämän
43



Pöytäkirjan asiakohta PTK 74/2017 vp
lain puitteissa. Sitten myös madalletaan sitä reittiä sinne eri oppiasteisiin. Eli kyllä tässä
uudistuksessa nimenomaan tähän vastataan.

23.44 Marisanna Jarva kesk (vastauspuheenvuoro): Arvoisa puhemies! Haluaisin nyt
tässä myös jatkaa tätä keskustelua myös tämän reformin vaikutuksista ja myös tästä pal-
kanmaksusta ja siitä, teetetäänkö opiskelijoilla nyt ilmaista työtä.

Eli todellakin aikaisemmin ammatillisen koulutuksen ongelmahan on ollut se, että se ei
ole tarjonnut riittävästi mahdollisuuksia juuri niille opiskelijoille, jotka olisivat halunneet
käytännön työelämässä oppia ammatillisen tutkintonsa. Tätä helpotetaan nyt. Oppisopi-
musmalli säilyy hyvin pitkälti työsuhteisena, hyvä malli. Mutta myös tämä koulutussopi-
mus, joka tähän rinnalle tulee, on tärkeä siinä mielessä, että se nimenomaan tuo matalam-
maksi sitä kynnystä työnantajan ottaa työhön oppimaan. Se on myös rajattu tutkinnon
osaan, eli ei ole mahdollista niin sanotusti ilmaistyövoimana käyttää jatkuvasti opiskelijaa
työpaikalla. Tällaisen työnantajan kanssa ei tehdä näitä sopimuksia, eivät opiskelijat tee ei-
vätkä koulutuksen järjestäjät tee, jos tällaista hyväksikäyttöä ilmenisi. Eikä kukaan työn-
antaja, yrittäjä halua itselleen sellaista mainetta, [Puhemies koputtaa] että he hyväksikäyt-
tävät työntekijöitä.

Toinen varapuhemies Arto Satonen: Vielä vastauspuheenvuoro, edustaja Myllykoski, ja
sen jälkeen puhujalistaan.

23.45 Jari Myllykoski vas (vastauspuheenvuoro): Arvoisa herra puhemies! Kiitos, otin-
kin jo sitten puheenvuoroni pois sieltä, ettei pitkitetä tätä ainakaan minun taholtani.

Niin, kysymys on siitä, että minä halusin tuoda niitä asioita, konkreettisia pelkoja, mitä
minulla on tähän liittyen. Minun mielestäni nämä periaatteet, kuinka edetään, tässä ovat
erittäin hyvät, ja juuri se on hyvä, että voidaan niin sanotusti osatutkintoja suorittaa, erityi-
sesti oppisopimuskoulutuksessa, kun tällä hetkellä sillä oppisopimuksen tietyllä moduulil-
la ei ole ollutkaan tutkintostatusta. Ja jos tämä nyt mahdollistaa sen, niin kuin olen halun-
nut ymmärtää, niin tämä on erityisen hyvä askel eteenpäin, ammatista toiseen siirtymi-
seen, vastaamaan teollisuudessa tapahtuviin nopeisiin rakennemuutoksiin. Tästä täytyy an-
taa tässä valmistelussa erityinen kiitos.

Toinen varapuhemies Arto Satonen: Sitten puhujalistaan.

23.47 Ulla Parviainen kesk: Arvoisa puhemies! Niin kuin tänään on jo todella monta ker-
taa todettu, ammatillisen koulutuksen reformi on mittakaavaltaan suurin koulutusuudistus
kahteen vuosikymmeneen. Tämä on erittäin odotettu ja tarpeellinen uudistus. Se vastaa ny-
kyistä joustavammin työelämän muuttuviin koulutustarpeisiin, sillä ammatteja katoaa ja
uusia tulee. Koulutuksen pitää pystyä vastaamaan nykyistä nopeammin tulevaisuuden
osaamistarpeisiin.

Aikuiset hakeutuvat koulutukseen jatkuvan haun kautta joustavasti ympäri vuoden, mut-
ta keväisin järjestettävä valtakunnallinen yhteishaku pysyy, ja se on tarkoitettu lähinnä pe-
ruskoulunsa päättäville ja vailla ammatillista tutkintoa oleville.

Tämä reformi tuo paljon mahdollisuuksia sekä opiskelijalle että koulutuksen järjestäjil-
le. Jatkossa opiskelija voisi hankkia osaamista joustavasti itselleen parhaiten soveltuvalla
tavalla ja niin paljon kuin hän itse tarvitsee, viitaten äskeiseen keskusteluun. Sitä osaamis-
44



Pöytäkirjan asiakohta PTK 74/2017 vp
ta, jota häneltä puuttuu, hän voisi hankkia. Tämä tiivistää opintoja ja sen vuoksi lyhentää
koulutusaikoja erityisesti aikuisopistojen opiskelijoitten osalta, näin uskon.

Tämän iltapäivän keskusteluissa on viitattu ammatilliseen koulutukseen tulevien oppi-
laiden jatko-opintokykyisyyteen. Peruskoulutuksesta päättötodistuksen saaneilla on todel-
lakin hyvin erilaiset taidot, erityisesti välineaineissa, matematiikassa ja äidinkielessä, suo-
men kielessä. Pääosa ammatilliseen koulutukseen tulevista perusopetuksen oppilaista on
opiskellut opetussuunnitelman yleisopetuksen tavoitteiden mukaisesti. Heillä kuitenkin
osaaminen vaihtelee todistuksen numeroissa ilmaisten vitosesta kymppiin. Sen lisäksi
päättötodistuksen saa vuosittain yhä laajeneva joukko koululaisia, joilla on ollut eri-
tyisopetuksen päätöksen mukaiset henkilökohtaiset tavoitteet, jotka eivät tavallisesti yllä
lähellekään yleisopetuksen tavoitteita. Heidän taitonsa arvioidaan heidän omien tavoittei-
densa mukaisesti, ja heillä on todistuksessa niin sanottu tähtiarviointi.

Kolmiportaisessa perusopetuksen tuessa myös tehostetun tuen oppilaan tavoitteet on
voitu asettaa painoalueittain, jolloin osaaminen voi olla hyvinkin heikko, vaikka todistuk-
sessa olisikin hyväksytty arvosana. Oppilaiden hyvin kirjavat taidot näkyvät ammatillises-
sa koulutuksessa monenlaisina tuen tarpeina. Yksilöllinen opintopolku tekee opiskelijan
ohjauksesta ja tuesta entistä tärkeämpää.

Kaikille opiskelijoille tehdään jatkossa oma henkilökohtainen osaamisen kehittämis-
suunnitelma, jossa selvitetään ja tunnustetaan opiskelijan aiemmin hankkima osaaminen ja
osaamisen puutteet, myös ne perusopetuksessa jääneet osaamisvajeet. Entistä paremmin
voidaan huomioida myös esimerkiksi vapaaehtoistoiminnassa ja harrastuksissa hankittu
osaaminen. Kehittämissuunnitelmassa harkitaan, millaista osaamista opiskelija tarvitsee
sekä miten osaamista hankitaan eri oppimisympäristöissä. Samalla suunnitellaan tarvitta-
vat tukitoimet opiskelujen onnistumiseksi. Suunnitelman laatii yhdessä opiskelijan kanssa
opettaja tai ohjaaja. Alle 18-vuotiaan opiskelijan huoltajilla tulee olla mahdollisuus osal-
listua suunnitelman tekemiseen.

Tutkinnot ovat jatkossa nykyistä laaja-alaisempia. Opiskelijalla on enemmän valinnan-
mahdollisuuksia erikoistua tutkinnon sisällä, ja tämä jatko-opintokelpoisuus säilyy jatkos-
sakin. Tavoitteena pitää olla, että koulutuksessa ei saada vain muodollista jatko-opintokel-
poisuutta vaan todellinen jatko-opintokykyisyys.

Koulutus työpaikalla järjestetään määräaikaiseen työsopimukseen perustuvana oppiso-
pimuksena tai ilman työsopimussuhdetta toteutettavana koulutussopimuksena, joka kor-
vaa nykyisen työssäoppimisen. Näitä kahta sopimusta on mahdollista yhdistellä joustavas-
ti. Ammattitaito osoitetaan jatkossa kaikissa ammatillisissa tutkinnoissa näyttämällä se
pääsääntöisesti työpaikalla tai työpaikanomaisissa oppimisympäristöissä käytännön työ-
tehtävissä.

Arvoisa puhemies! Tänään iltapäivällä puhutti kovasti myös ammatillisen koulutuksen
rahoitus. Jatkossa on yksi yhtenäinen rahoitusjärjestelmä, joka kannustaa vähentämään
koulutuksen keskeyttämistä, lisäämään oppimista työpaikoilla, lyhentämään koulutusaiko-
ja ja suuntaamaan koulutusta sellaisille koulutusaloille, joilla on työvoiman tarvetta. Tämä
rahoituksen laskentamalli ei ole toden totta yksinkertainen, ja siihen liittyykin koulutuksen
järjestäjillä monenlaisia huolia. Tätä huolta ei ainakaan hälvennä se, että käytössä ei ole ol-
lut mallilaskelmia. Tosin rahoituksen pitkä siirtymäaika helpottaa tilannetta: lopullinen ra-
hoitus on voimassa vasta vuonna 2022.

Minulla itselläni on huolena ammatillisen koulutuksen saavutettavuus. Harvaan asutuil-
la alueilla nuorten ikäluokkien pieneneminen jatkuu edelleen ja siksi koulutuksen kysyntä
45



Pöytäkirjan asiakohta PTK 74/2017 vp
vähenee. Tämän seurauksena koulutuksen järjestäjät ovat joutuneet ja todennäköisesti tu-
levaisuudessakin joutuvat muuttamaan kouluverkkoa, ja tämän seurauksena ammatillinen
koulu ei enää välttämättä löydy läheltä. Mutta tämä reformi tuo myös tähän uusia mahdol-
lisuuksia, sillä koulutusta järjestetään jatkossa lisääntyvässä määrin työpaikoilla ja ehkä di-
gitaalisissakin oppimisympäristöissä, jolloin koulutus ei ole sidottuna juuri siihen oppilai-
toksen tai toimipisteen fyysiseen sijaintiin. Työpaikalla oppiminen saattaa avata koulutus-
mahdollisuuksia lähellä kotia, jolloin opiskelija saattaa jo opiskeluaikana jalkansa työpai-
kan oven väliin. Samalla yritykselle tarjoutuu mahdollisuus saada koulutussopimuksen tai
oppisopimuksen kautta osaava työntekijä.

Tämä reformi keventää normeja. Kaikkea ammatillista koulutusta säädellään jatkossa
yhdellä järjestämisluvalla. Koulutuksen järjestäjien vapaus koulutuksen järjestämiseen
kasvaa, ja tämä vähentää päällekkäistä hallintoa ja erilaisten suunnitelmien laatimista,
mikä vapauttaa oppilaitoksissa rehtorien ja opettajien työaikaa hallinnosta opetukseen.
Osaamisen hankkimisen ja osoittamisen prosessejakin selkeytetään.

Kyseessä on todellakin iso muutos ammatillisessa koulutuksessa. Sen vuoksi on hyvin
tärkeää, että reformin toteutumista seurataan tiiviisti ja tarvittaessa ryhdytään viipymättä
toimenpiteisiin, joilla tarkennetaan tai muutetaan käsittelyssä olevaa lakipakettia.

Lopuksi vielä totean, että tämän vuorokauden kuluessa koulutuksen järjestäjiltä saatu
palaute tästä mietinnöstä on ollut hyvin rakentavaa ja positiivista.

23.54 Hanna Kosonen kesk: Arvoisa herra puhemies! Tämä on todella hieno, iso uudis-
tus, ja olen todella helpottunut ja tyytyväinen, että olemme tässä vaiheessa. 550 sivua laki-
tekstiä, yli 100 asiantuntijaa. Tässä kohtaa myös kiitos oppositiolle hyvästä sparrauksesta
ja hyvästä yhteistyöstä sivistysvaliokunnassa.

Tämä ammatillisen koulutuksen reformi on tärkeämpi kuin monet ymmärtävätkään,
koska tämä on osa yhteiskunnan turvaverkkoa — sitä, että kukaan ei tipu sieltä läpi vaan
kaikki pysyvät mukana. Lisäksi tällä on valtava alueellinen vaikutus, valtava vaikutus sii-
hen, mikä täällä joka puolella ympärillämme on, työelämään ja alueiden ja koko Suomen
tulevaisuuteen.

Tälle uudistukselle todella on tarvetta, vaikkapa niissä merkeissä, jos ajattelee, että tilas-
toissa 2013—2014 keskeyttämisluvut vaihtelivat 2,3 prosentin ja 19,6 prosentin välillä. Eli
suurta vaihtelua eri oppilaitosten välillä, ja sitten vielä aika rajut nuo keskeyttämisluvut
yleensäkin. Tähän asiaan vastaa henkilökohtaistamismalli, jossa yksilöidyt opintopolut li-
säävät varmasti opiskelijoiden motivaatiota ja jossa pystytään katsomaan opiskelijalle juu-
ri sopiva osaamisperusteinen koulutus, ja aivan sieltä oppilaasta lähtöisin voidaan räätälöi-
dä se koulutus kokonaan. Oppilaat ovat tässä keskiössä. 

Myös oppilaitokset pääsevät räätälöimään kokonaisuuksia ja paljon helpommin kohden-
tamaan koulutustarjontaa. Tässä muuttuvassa työympäristössä tämä joustavuus ja kette-
ryys on todella avainasia, jotta pysymme maailman matkassa. Se vastaa sitten tämän päi-
vän työelämään.

Tässä koulutusvientiin myös puututaan yhtenä osana, puretaan sitä sääntelyä ja luodaan
mahdollisuuksia sille, että ammatilliset opinnot voidaan räätälöidä myös tuonne ulkomail-
le tai sitten täällä Suomessa toteutettaviksi ulkomaalaisille opiskelijoille. 

Tässä on ollut tänään paljon keskustelua oppisopimuskoulutuksesta ja koulutussopi-
muksesta. Periaate ja tavoitehan näillä kahdella eri mallilla on se, että joustavoitetaan näil-
lä kahdella mallilla ja luodaan monenlaisia erilaisia tapoja ja oppimisympäristöjä oppilail-
46



Pöytäkirjan asiakohta PTK 74/2017 vp
le ja vastataan niihin oppilaiden erilaisiin tarpeisiin ja pyritään myös motivoimaan oppilai-
ta oppimaan semmoisissa hyvissä, innostavissa ja käytännöllisissä ympäristöissä. Koulu-
tussopimuksen taustallahan on se, että myös niillä työpaikoilla, jotka eivät voi tämmöisiä
työsuhteisia työpaikkoja tarjota, on sitten mahdollisuus kouluttaa näitä opiskelijoita. 

Olemme puhuneet täällä tänään paljon rahoituksesta, ja kyllä kieltämättä siellä asiantun-
tijalausunnoissa huolta kannettiin nimenomaan sen alueellisen saatavuuden ja näiden hei-
kommassa asemassa olevien opiskelijoiden suhteen, että pysyvätkö he tämän rahoituksen
suhteen sitten mukana matkassa. Toisaalta tätä 50 prosentin perusrahoitusmallia on myös
kehuttu sen suhteen, että se on tehokas ja suuntaa oikeaan päin, eli siellä palkitaan nimen-
omaan töihin pääsystä. [Jukka Gustafsson: No ei kovin moni kyllä kehunut sitä!] — Mutta
onneksi tässä vastataan edustaja Gustafssoninkin huoliin, eli tämä uusi malli on pitkällä
siirtymäajalla.

Saimme vahvat lausumat myös mukaan, eli tätä seurataan hyvin tarkasti, kuinka se tulee
sitten vaikuttamaan. [Jukka Gustafsson: Totta kai!] Minusta tämä seuranta on äärimmäi-
sen tärkeää ottaa vakavasti ja olla sitten valmis muuttamaan sitä pohjaa, jos se siltä näyttää.
Sivistysvaliokunta nimenomaan kiinnittää huomiota siihen, että seurataan vaikutuksia alu-
eellisen ja kielellisen saavutettavuuden ja sitten tämän opintojen keskeyttämisen kannalta.

Sitten haluan tässä lopuksi vielä nostaa sen, että mehän saimme 30 miljoonaa lisää rahaa
tähän toimeenpanon tukemiseen vuosille 2018 ja 2019 eli kummallekin 15 miljoonaa eu-
roa. Valiokunnassa nähdään tärkeänä, että tämä raha menisi henkilökohtaiseen osaamisen
kehittämissuunnitelmaan eli juuri tämän henkilökohtaistamismallin käytäntöön viemi-
seen, sen digitalisoinnin käytäntöön viemiseen, sitten skaalautuvien mallien käyttöönot-
toon, työpaikkaoppimisen Suomen mallin luomiseen ja erityisesti erityistä tukea tarvitse-
vien opiskelijoiden huomiointiin.

Näin voin kuitenkin aivan tyytyväisenä todeta, että tämä ammatillisen koulutuksen re-
formi on lähellä maalia tämän eduskunnan osalta, mutta oikeasti, kun ollaan ihan rehelli-
siä, työ alkaa vasta nyt siellä oppilaitoksissa, että nämä meidän hyvät tavoitteet myös tule-
vat toteutumaan.

0.01 Anneli Kiljunen sd: Arvoisa herra puhemies! Toisen asteen ammatillisen koulutuk-
sen reformi on vaikutuksiltaan erittäin suuri, kuten täällä on useampaan otteeseen tänään
eri puheenvuoroissa todettu. Me tarvitsemme toisen asteen koulutuksen kehittämistä, mut-
ta se olisi pitänyt tehdä yhdessä lukion kanssa. Useat asiantuntijat ovat todenneet, että re-
formi olisi tullut kohdistaa koko toisen asteen ammatilliseen koulutukseen sekä lukioon
sekä koko ikäluokkaan. Näin nuorten koulutuksessa lukio ja ammatillinen koulutus olisi-
vat muodostaneet saumattoman koulutuksen jatkumon duaalimallille. Nyt tässä on riskinä,
että näin ei tule tapahtumaan.

Nyt hallitus on keskittynyt ainoastaan toisen asteen ammatillisen koulutuksen uudista-
miseen toteuttamalla ensin massiiviset taloudelliset leikkaukset, ja tämän jälkeen hallitus
vaatii useita uudistuksia, jotka vaativat pikemminkin lisärahoitusta kuin leikkauksia. Tä-
män seurauksena esityksen hyvätkin tavoitteet vaikeutuvat ja jäävät osittain toteuttamatta.
Koulutuksen järjestäjillä ei ole todellista mahdollisuutta toteuttaa uudistusta toivotulla ta-
valla lisääntyvien tehtävien ja kustannusten takia.

Kaikkein harmillisinta tässä on se, että hallituksen esityksestä kärsivät eniten oppilaat,
nuoret ja aikuiset, sekä oppilaitoksissa oleva henkilöstö, jota on vähennetty ja irtisanottu
47



Pöytäkirjan asiakohta PTK 74/2017 vp
eri puolilla Suomea. Eli opiskelijoiden oikeus laadukkaaseen lähiopetukseen, opettajien oi-
keus opettaa ja työelämän tarpeet ovat jääneet täysin unholaan.

Hallituksen leikkausten takia oppilaitoksista vähennetään noin 2 000 opettajaa, mikä
tarkoittaa sitä, että oppilaitoksissa tulee olemaan vähemmän opettajia ja ohjaajia, joiden
puoleen nuori tai aikuinen voi kääntyä erilaisissa asioissaan. Siellä, missä resursseja ja lä-
hiopetustunteja on pystytty tarjoamaan riittävästi, on pystytty myös ehkäisemään oppimi-
seen liittyviä vaikeuksia sekä opintojen keskeyttämistä. Näyttää siltä, että hallitus uskoo ja
olettaa, että kaikki 16—18-vuotiaat ammatillisessa koulutuksessa olevat nuoret ovat itse-
ohjautuvia ja hyvin pärjääviä. Totuus on kuitenkin, että monet nuoret kaipaavat tukea ja
turvaa vielä toisen asteen koulutuksessa. Vastuu nuorten koulutuksesta ja tulevaisuudesta
siirretään nuorille itselleen ja työpaikoille.

Tilannetta pahentaa edelleen se, että hallituksen rahoitusmalli eriarvoistaa opiskelijoita.
Rahoitusmalli ei kannusta oppilaitosta ottamaan enemmän oppimiseen tukea tarvitsevia
opiskelijoita. Kyselytutkimuksen mukaan jopa 82 prosenttia koulutuksen järjestäjistä kat-
soi, ettei uusi rahoitusmalli kannusta riittävästi ottamaan koulutukseen haastavampia tai
enemmän tukea tarvitsevia opiskelijoita. Hieman alle puolet aikookin kiristää valintape-
rusteitaan. Tämän seurauksena riskinä on, että osa nuorista jää kokonaan koulutuksen ul-
kopuolelle tai he keskeyttävät opinnot riittämättömien lähituntien ja tarvittavan tuen puut-
tumisen myötä. Syrjäytymisen riski näiden nuorten osalta on suuri.

Hallituksen olisi pitänyt tiukemmin puuttua siihen, että se turvaa jokaiselle nuorelle toi-
sen asteen jatko-opintopaikan. Näin ei valitettavasti tule tapahtumaan. Tästä syystä olen
edelleen vahvasti sitä mieltä, että oppioikeutta tai oppivelvollisuutta — kuinka sitä halu-
taan sanoa — tulee nostaa 18 vuoteen asti, jotta jokainen nuori saa itselleen toisen asteen
tutkinnon. Tämä nuoren oikeus pakottaa yhteiskunnan järjestämään jokaiselle nuorelle
opiskelu-, työpaja- tai muun vastaavan koulutuspaikan. Nuorta ei saa jättää yksin ilman mi-
tään kiinnityspaikkaa.

Arvoisa puhemies! Valitettavasti hallitus ei ole kuunnellut myöskään työelämää eikä
oppilaitoksia työpaikalla olevista oppimisen edellytyksistä ja tarpeista. Uudistuksessa oli-
si pitänyt ottaa työpaikat vahvemmin jo suunnitteluvaiheessa mukaan. Nyt näin ei ole ol-
lut. Hallitus on siirtänyt suuren osan oppimisesta ja koulutuksesta työpaikoille. Työssäop-
pimisen määrän lisääntymisen taloudelliset vaikutukset ovat huomattavasti suuremmat
kuin hallitus on arvioinut. Työpaikoilta puuttuvat tarvittavat koulutuksen ja ohjaamisen re-
surssit. Työpaikat ovat oppimisympäristöjä. Työpaikkaohjaajat eivät korvaa opettajia. Jot-
ta tarvittava oppiminen opiskelijalle turvataan, edellyttää tämä tavoitteellista ja hyvää yh-
teistyötä työpaikan ja oppilaitoksen välillä. Työpaikkaohjaajalle täytyy turvata riittävät re-
surssit ja osaaminen sekä pedagoginen osaaminen. Heidän ohjaus- ja kouluttautumis- ja ar-
viointiosaamisestaan on huolehdittava. Nyt näin ei valitettavasti kaikkialla toteudu.

Suurin osa ammatillisen koulutuksen oppilaista menee pieniin ja keskisuuriin yrityksiin
työssäoppimiseen. Näillä työpaikoilla ei useinkaan ole riittävästi resursseja tai mahdolli-
suuksia ottaa vastuuta nuorten oppimisen vaatimasta koulutustehtävästä. Yritykset ovat
myös ilmoittaneet, ettei heillä ole halukkuutta ottaa vastuuta työssäoppimisesta sen vaati-
vuuden ja ajankäytön takia. Pk-yrityksillä ei ole resursseja irrottaa työntekijää tai ohjaajaa
opettamaan opiskelijaa. Suurimmilla yrityksillä mahdollisuudet ja resurssit ovat parem-
mat. Tämä koettelee eri alan opiskelijoita eriarvoisesti.

Arvoisa puhemies! Vielä muutama yksittäinen lisähuoli.
48



Pöytäkirjan asiakohta PTK 74/2017 vp
Kannan erittäin suurta huolta siitä, että koska ammatillinen koulutus painottuu työpai-
koille, riskinä on, ettei yleissivistävien aineiden turvaamista ole huolehdittu riittävästi. Ris-
kinä on, ettei jatko-opintokelpoisuus enää onnistu duaalimallin mukaisesti eikä nuorilla ole
enää mahdollisuutta jatkaa opintoja korkeakouluun ammatillisen koulutuksen väylän kaut-
ta. Tähän asiaan olisi pitänyt kiinnittää huomattavasti enemmän huomiota. Tämä on suuri
rakenteellinen ja koulutuksellinen muutos nykyisestä. Tämä on valitettavaa, koska par-
haimmillaan väylä ammattiopiston kautta ammattikorkeakouluun tuo yhteiskuntaan erit-
täin hyviä ammatillisia osaajia ja työelämän tarpeisiin vaadittavia osaajia.

Toisena asiana on rahoituksen vaikutus työelämän osaajien turvaamiseen. Täällä on pu-
huttu tänään paljon perusrahoituksesta, mutta puutun yhteen asiaan, joka on ollut meidän
alueellamme elikkä Etelä-Karjalassa, Kaakkois-Suomessa huolena. Perusrahoitus ohjaa
myös koulutusohjelmien järjestämistä. Koulutuksen järjestäjät voivat joutua pohtimaan,
kannattaako kalliita koulutuksia järjestää, kuten prosessitekniikkaa, kone- ja tuotantotek-
niikkaa sekä metsäalaa. Nyt esitetty rahoitusjärjestelmä ei tue eikä kannusta järjestämään
näitä koulutusohjelmia. Tämä voi vaikeuttaa myös työelämän ammattiosaajien saamista
tulevaisuudessa näille aloille.

Hyvää on kuitenkin se, että nuorten ja aikuisten perustutkinto yhdistetään. Myönteistä
on myös se, että heille kaikille turvataan ilmainen, maksuton kouluruokailu, psykologin ja
koulukuraattorin palvelut sekä yhteiset tutkinnon osat. Etelä-Karjalassa koulutuskuntayh-
tymässä nuorten ja aikuisten perustutkinnot hoidetaan jo monilla osa-alueilla yhdessä. Ai-
kuisten läsnäolo nuorten parissa tukee hyvällä tavalla nuorten opiskelua, nuorten elämän-
hallintaa sekä vahvistaa myös heidän työelämävalmiuksiaan. Suurena ongelmana kuiten-
kin on, ettei rahoitus ole huomioinut tätä kokonaisuutta ja esimerkiksi aikuisten ruokailun
maksuttomuutta sekä psykologi- ja kuraattoripalveluiden lisätarvetta. Tämä tuo myös
omalta osaltaan lisäongelmia meidän oppilaitostemme rahoituspohjaan. [Jukka Gustafs-
son pyytää vastauspuheenvuoroa]

Toinen varapuhemies Arto Satonen: Tässä vaiheessa, kun meillä on näin vähän puhujia,
mennään listan mukaan.

0.11 Marisanna Jarva kesk: Arvoisa puhemies! Kauan odotettu amisreformi eli amma-
tillisen koulutuksen uudistus etenee vihdoinkin. Tänään olemme käsittelemässä tätä uudis-
tusta nyt suuressa salissa ja koko kevään olemme sivistysvaliokunnassa tehneet tätä laajaa
mietintöä ja asiasta kuulleet paljon asiantuntijoita. Huomenna aloitamme äänestykset tästä
asiasta, mutta kuitenkin voidaan todeta, että isoista linjoista ja tavoitteista olemme edus-
kunnassa pitkälti samaa mieltä. Työpaikoilla tapahtuvaa oppimista lisätään, ja myös aiem-
paa laajempien tutkintojen myötä työelämä ja koulutus saadaan kohtaamaan paremmin.
Byrokratiaa puretaan ja raskaita rakenteita kevennetään, kun nuorten ja aikuisten koulutuk-
sen raja-aidat poistuvat. Koulutuksen järjestäjiä kannustetaan tiivistämään koulutuksen
kestoa niissä tutkinnoissa, joissa se on mahdollista.

Kaikkein tärkeintä on, että jokaiselle opiskelijalle räätälöidään oma henkilökohtainen
opintopolku. Näin jokaisen opiskelijan kohdalla voidaan katsoa, saako hän tarvitsemansa
opinnot suoritettua parhaiten työpaikalla vai lähiopetuksessa oppilaitoksessa. Kun kasva-
va määrä opiskelijoita suorittaa tutkintoaan työpaikoilla, voidaan lähiopetuksen resursseja
suunnata enemmän tukea tarvitseville.
49



Pöytäkirjan asiakohta PTK 74/2017 vp
Tämän uudistuksen toteuttamisessa on oltu montaa mieltä siitä, onko tähän riittävästi
nyt resursseja varattuna sitten kentällä ja oppilaitoksilla ja myös työpaikoilla. No, tämän
uudistuksen toteuttamiseen on varattu nyt erityisesti 15 plus 15 miljoonaa ensi vuonna ja
sitä seuraavana vuonna. Valiokunnan kanssa halusimme korostaa, että tätä tukea tämän uu-
distuksen toteuttamiseen pitäisi suunnata erityisesti tämän henkilökohtaistamisen toteutta-
miseen, jalkauttamiseen, ja siihen, miten sen mallit pystytään valtakunnallisesti saamaan
toimiviksi, niin että tämä henkilökohtaistaminen todella etenee. Myös työpaikkaoppimi-
sen Suomen mallin luomiseksi on tärkeätä, että resursseja voidaan suunnata myös siihen.
Opettajien osaamista tietysti myös on hyvä ja erittäin tärkeää lisätä, mutta myöskin erityis-
tä tukea tarvitsevien opiskelijoitten huomiointi on todella tärkeää, että he eivät jää tässä uu-
distuksessa jalkoihin, vaan nimenomaan pystytään tukemaan heitä, jotka tarvitsevat enem-
män sitä lähi- ja kontaktiopetusta.

Sitten myöskin tällä 80 miljoonan euron lisäpotilla, mikä hallituksen puoliväliriihessä
linjattiin, halutaan tukea erityisesti näitten oppimisympäristöjen luomista alueelle, että
työnantajat ja oppilaitokset yhdessä pystyisivät näitä oppimisympäristöjä, kalliita laitein-
vestointeja paremmin järjestämään. Tämän käytännön toteuttamisen mallista tulee vielä
tarkemmin linjausta jatkossa, mutta on tärkeää, että myös näihin investointeihin saadaan li-
säpanoksia.

Valiokuntahan teki sitten myös neljä lausumaa, ja haluan näistä korostaa erityisesti tätä
2. lausumaa, jossa esitämme, että "Eduskunta edellyttää, että rahoitusuudistuksen siirtymä-
kauden aikana opetus- ja kulttuuriministeriö seuraa ammatillisen koulutuksen uuden rahoi-
tusjärjestelmän vaikutuksia ammatillisen koulutuksen järjestämiseen ja tuo sivistysvalio-
kunnalle selvityksen tiedoksi vuosittain syysistuntokauden aluksi. Tässä yhteydessä arvi-
oidaan myös perusrahoitusosuuden riittävyyttä".

Tästä perusrahoitusosuudesta on oltu huolissaan, että onko tämä riittävän ennustettava.
Jos todella näin todetaan, että tämä perusrahoitusosuus ei ole riittävällä tasolla, niin tätä pi-
tää hyvin kriittisesti arvioida. Ja jos siltä näyttää, että se ei tule riittämään, niin tähän on
vuosittain meillä sitten mahdollisuus niin opetusministeriön kuin sitten eduskunnan kautta
puuttua. Tätä olemme edellyttäneet myös sivistysvaliokunnassa.

Se, mikä myös on erityisen tärkeää, on se, että eduskunta edellyttää myös sitä, että ope-
tus- ja kulttuuriministeriö tukee ja seuraa ja sen perusteella arvioi ammatillisen koulutuk-
sen reformin toteutumista, muun muassa vaikutuksia koulutuksen alueelliseen ja kielelli-
seen saavutettavuuteen, opintojen keskeyttämisen vähentämiseen ja koulutustakuun toteu-
tumiseen. Erityisen tärkeää on seurata sitä, että oppisopimus- ja koulutussopimuspaikka-
määrät lisääntyvät toimialoittain uudistuksen tavoitteiden mukaisesti.

Paljon on tuotu esiin tätä keskustelua, erityisesti pienten yritysten toimesta, tämän kou-
lutuskorvauksen osalta, että se on hyvin vaikeaa pienyrityksissä, joissa on erittäin kalliita
laitteita käytössä mutta silti vähän henkilökuntaa. Niissä yrityksissä on tuotu esiin syvä
huoli siitä, miten sinne voidaan ottaa opiskelijoita oppimaan, vaikka työvoimapula on alal-
la kova. Tästä hyviä esimerkkejä ovat metsäkoneyritykset ja maanrakennusalan yritykset,
joissa tämä tilanne on käsillä. Edellytämme, että jos tämä koulutussopimuksen käyttö ja
työpaikkaoppiminen ei etene esimerkiksi näillä toimialoilla riittävästi, niin silloin pitää tar-
kastella niitä keinoja, miten tämä voidaan mahdollistaa paremmin. Emme saa olla siinä ti-
lanteessa, että näillä aloilla tulee selkeä epätasa-arvo toimialojen välillä ja näitä osaajia ei
saada koulutettua riittävästi.
50



Pöytäkirjan asiakohta PTK 74/2017 vp
Arvoisa puhemies! Näillä lisäyksillä ja nostoilla tervehdin ilolla tätä uudistusta ja toi-
von sille hyvää menestystä äänestyksessä.

0.18 Jukka Gustafsson sd: Arvoisa puhemies! Pyysin hetki sitten vastauspuheenvuoroa
erääseen tärkeään yksityiskohtaan, kun edustaja Kiljunen kiinnitti huomiota yhteen halli-
tuksen esityksen ongelma- tai valuvikakohtaan liittyen toisen asteen yhteistyöhön, siis lu-
kion ja ammatillisen koulutuksen yhteistyöhön, jonka ajatus on tällaista modernia ammat-
tisivistys- ja sivistysajattelua. Lainaan toisen kerran Sastamalan koulutuskuntayhtymän
kirjallista lausuntoa: "Yhtymä pitää tärkeänä, että tulevaisuudessa vahvalla koulutuksen
järjestäjällä on laajan ammatillisen koulutustarjonnan lisäksi lukion ja vapaan sivistystyön
tarjontaa. Näin pystytään turvaamaan kattava toisen asteen koulutuksen henkilöstön osaa-
mispääoma ja pystytään joustavasti yhdistelemään eri osaamisaloja sekä mahdollistamaan
toiminta- ja laadunhallintajärjestelmään resursoiminen."

Siis suoraan sanoen tämän lukion ja ammatillisen koulutuksen yhteistyön kohdalla ko-
koomus on ollut tässä jarruna. Minä tiedän, että kokoomuksessa on paljon yksittäisiä hen-
kilöitä ja vastaavia, jotka näkevät tämän asian tällä tavalla kuin Sastamalan koulutuskun-
tayhtymä, mutta valitettavasti kokoomuksessa tuntuu olevan enemmistö, jolle tämmöinen
lukion puhtaus on tärkeää ja joka jotenkin vierastaa tätä yhteistyötä. Minusta se on todella
valitettavaa, koska se yhteistyön kehittäminen on seissyt tosi pitkään paikallaan lähtien
niistä 90-luvun lopun koulutuskokeiluista, joita aikanaan tehtiin, ja tulokset olivat loista-
via. Esimerkiksi ne nuoret, jotka suorittavat kaksoistutkinnon, ammatillisen perustutkin-
non ja ylioppilastutkinnon, työelämä ja elinkeinoelämä vie niin kuin viuhkana käsistä.
Tämä on ongelma, jolle ei nyt tässä kohtaa näköjään voida mitään, vaikka huomenna on
esitys sitten, jossa äänestetään siitä, että haluaisimme siihen vaikuttavuusrahoitukseen li-
sätä elementin, yhden kohdan, joka kannustaisi koulutuksen järjestäjiä just tähän yhteis-
työhön, ja he saisivat siitä myöskin taloudellisen kannusteen. Voi voi. No, tämä vaatii vie-
lä näköjään työtä.

Arvoisa puhemies! Tässä monilta osin ansiokkaassa keskustelussa, jota tänä iltana on
käyty, on vähän semmoinen asetelma uskovaiset vastaan sellaiset, joilla on terve epäily
[Naurua] — uskovaiset ja terve epäily — ja tämä ei johdu pelkästään siitä, että olisi muka-
mas asetelma hallitus vastaan oppositio. Minä luulen, että joissakin kysymyksissä ikään
kuin liu’utaan riman yli toisellekin puolelle, ja minua suoraan sanoen harmittaa se, että pie-
nellä vastaantulolla hallituksen taholta, ministerin taholta, tässä olisi ollut mahdollisuus
tehdä ihan tämmöinen yhteinen lottovoitto. Se jää nyt nähtäväksi sitten, mitä huomenna ää-
nestetään tämän perusrahoituksen ja lisämäärärahojen kohdalta, mutta en nyt mene asioit-
ten edelle, se nähdään sitten huomenna, koska se perusongelmahan on se, että tätä sinäl-
lään hienoa ja hyvää uudistusta on tosi vaikea toteuttaa isojen rahoitusleikkausten keskel-
lä, kun päinvastoin tarvittaisiin lisärahoitusta moneen eri kohtaan.

Arvoisa puhemies! En nyt halua lähteä tekemään sen syvällisempää yhteenvetoa käy-
dystä keskustelusta, mutta kyllähän tässä hallitsevana asiana oli pitkään tämä perusrahoi-
tuksen taso, jossa oppositio ja — vähän nyt ymmärsin rivien välistä — monet hallituspuo-
lueittenkin edustajat olisivat aika valmiita nostamaan sen perusrahoituksen tason siitä 50
prosentista 60 prosenttiin, mikä antaisi oppilaitosten johdolle, opettajille paremman rau-
han, vakavuuden kehittää sitä opetustoimintaa, -suunnitelmia, pedagogiikkaa ja niin edel-
leen. Keskustelussa todettiin, että oppilaitosten taloudesta tämmöiset perustoimintamenot,
51



Pöytäkirjan asiakohta PTK 74/2017 vp
henkilöstökustannukset ynnä muut, syövät kaksi kolmasosaa, niin että kyllähän tämä 50
prosenttia aika niukka esitys on. Ei siitä pääse mihinkään.

Me olemme oppositiossa yhteisesti myöskin ottaneet tosissaan Kuntaliiton laskelman,
joka on hallituksen esityksen sisälläkin, että näitten lisämenojen, uusien tehtävien, hinta-
lappu on Kuntaliiton laskelman mukaan suunnilleen 84 miljoonaa euroa. Emme me nyt ole
oppositiossa vaivanneet eduskunnan tietopalvelua, että se olisi tehnyt nyt sitten ikään kuin
uudet laskelmat, vaan varmaan tämä suuruusluokka on oikea. Tässä yhteydessä kyllä tämä
hallituksen vastaantulo on todella tämmöistä niukkaslinjaa.

Sitten, arvoisa puhemies, haluan kyllä nyt vielä erikseen sanoa tästä koulutussopimuk-
sesta, joka nyt tuodaan tällaisena uutena formaattina tähän ammatilliseen koulutukseen.
Minä alkuun vierastin sitä koulutussopimusta tosi paljon, paitsi käsitteellisesti myös sisäl-
löllisesti, mutta minä olen jonkun verran tässä asiantuntijakuulemisenkin yhteydessä alka-
nut hyväksyä, että siinä voi olla joku järki, koska sehän on käytännössä tätä työssäoppimi-
sen tuomista tähän ammatilliseen koulutukseen. Mutta olennaista siinä nyt on se, että esi-
merkiksi itse olisin halunnut lähteä voimallisemmin kehittämään oppisopimuskoulutusta
— siis oikeasti — määrällisesti, laadullisesti ja niin edelleen. Nyt tämä koulutussopimus
tuo tähän tämmöisen uuden formaatin, joka on jossain määrin hyppy tuntemattomaan. Se
on pakko sanoa nyt ääneen tässä yhteydessä. Kaikki on kiinni siitä, miten onnistutaan tässä
henkilökohtaisen opetussuunnitelman tekemisessä ja kytkemään se siihen työssäoppimi-
seen. Olennaista siinä nyt on se, että en pidä järkevänä ja mahdollisena sitä, että joku nuori
suorittaa koko ammatillisen tutkinnon koulutussopimuksena. Siinä ei kyllä saada riittä-
västi näitä ammattisivistäviä, yleissivistäviä aineita ja oppimista toteutettua. Tämä on nyt
hyvin mielenkiintoinen asia seurata, miten tämän koulutussopimuksen käytäntöön viemi-
sessä tällainen yleinen ammattisivistys saadaan toteutettua. Se jää nyt sitten nähtäväksi.

Arvoisa puhemies! Mielenkiintoista nähdä lähimpien vuoden kahden aikana, jos tämä
tässä muodossa nyt sitten viedään eteenpäin äänestyksillä, viekö tämä ammattiosaamisen
nousuun, mitä tietysti toivon. Mutta meillä on opposition taholta 12 pykälämuutosesitystä
huomenna ja sitten meillä on 8 lausumaesitystä, jotka kertovat siitä, että on tässä olemassa
erilaisia painotuksia, vaikka yhteinen näkemys tämän ammatillisen koulutuksen uudista-
misen välttämättömyydestä on olemassa. — Tasan 10 minuuttia, ei tarvinnut naputtaa.

0.28 Ulla Parviainen kesk: Arvoisa puhemies! Edustaja Gustafssonin puheenvuoro kir-
voitti tämän ajatuksen: Mielestäni juuri nyt kohenee tämä lukion ja ammatillisen koulutuk-
sen yhteensovittamismahdollisuus ammatillisen koulutuksen henkilökohtaistamisen kaut-
ta. Kun kerta opiskelijalle laitetaan henkilökohtainen koulutussuunnitelma, mielestäni hän
voi silloin helpommin sovittaa esimerkiksi lukiosta kursseja omaan koulutusohjelmaansa.
Minä itse mielessäni olen tällaista — miten minä sanoisin — mielikuvaa luonut esimerkik-
si matkailuopinnoista, joissa tarvitaan monipuolista kielitaitoa, että erittäin hyvin voisi am-
matillisen koulutuksen opiskelija ottaa esimerkiksi e-lukiokursseja, joista hän saisi hyvin
rikkaan, monipuolisen kieliosaamisen, ja näitä voitaisiin sitten lukea hänelle siihen hänen
omaan koulutusohjelmaansa sopiviksi. Eli minä arvelisin, että lukion ja ammatillisen kou-
lutuksen yhteistyöllä saadaan paljon rikkaampi ja monipuolisempi osaaminen juuri amma-
tillisen koulutuksen puolelle. Matkailuala on esimerkiksi yksi, missä tarvittaisiin paljon
monipuolisempaa kieli- ja kulttuuriosaamista kuin mitä nykyisellään on tarjolla.
52



Pöytäkirjan asiakohta PTK 74/2017 vp
0.29 Jukka Gustafsson sd: Arvoisa puhemies! Kiitos, edustaja Parviainen, puheenvuo-
rosta. Juuri näin, mutta toki tätä nyt löytyy tietysti teknologiateollisuuden, vientiasentaji-
en, Kone Oyj:n ja kemianteollisuuden piiristä ja vaikka mistä. Näin se juuri on, ja sen takia
tämä asia on niin tärkeä, ja sen takia huomenna esitetään, että tähän lakiin, kun siinä on osa-
na tämä vaikuttavuusrahoitus, lisätään yksi kohta — "toisen asteen oppilaitosten opintotar-
jonnan kurssien suorittaminen" — jotta siihen tulee tämmöinen kannustava bonus ja ele-
mentti. Varmaan fiksuimmat oppilaitokset tekevät just tällä tavalla niin kuin edustaja Par-
viainen esitti ja niin edelleen, mutta meistä jokainen ymmärtää sen, että tämmöinen raken-
teellinen panostus tässä yhteydessä olisi nyt se lisäarvo, mitä tämä ammatillisen reformin
lainsäädäntö edellyttää. Eli kun tässä vaikuttavuusrahoituksessa on nämä työllistyminen ja
jatko-opintoihin siirtyminen kohdassa 1, siihen lisättäisiin uusi, "toisen asteen oppilaitos-
ten opintotarjonnan kurssien suorittaminen". Sitten opiskelijapalaute ja työelämäpalaute.
Näin tämä asia menisi oikeasti eteenpäin. Hienoa, minä uskon, että edustaja Parviainen ää-
nestää huomenna tämän esityksen puolesta.

Yleiskeskustelu päättyi ja asian käsittely keskeytettiin.
53


	4
	16.02
	16.09
	16.20
	16.30
	16.40
	16.51
	16.52
	16.53
	16.55
	16.56
	16.57
	16.58
	16.59
	17.01
	17.02
	17.03
	17.04
	17.05
	17.07
	17.08
	17.09
	17.10
	17.11
	17.13
	17.16
	17.18
	17.19
	17.20
	17.21
	17.23
	17.24
	17.25
	17.26
	17.27
	17.28
	17.30
	17.31
	17.32
	17.33
	17.34
	17.36
	17.37
	17.38
	17.39
	17.40
	17.42
	17.43
	17.44
	17.49
	17.56
	18.02
	18.12
	18.21
	18.28
	18.34
	18.35
	18.37
	18.46
	18.50
	18.57
	23.31
	23.42
	23.43
	23.44
	23.45
	23.47
	23.54
	0.01
	0.11
	0.18
	0.28
	0.29


