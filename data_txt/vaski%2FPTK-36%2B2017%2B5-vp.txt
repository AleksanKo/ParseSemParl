















































DEME777.tmpSave.xml


Pöytäkirjan asiakohta PTK 36/2017 vp
Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

5. Hallituksen esitys eduskunnalle laiksi kirkkolain muuttamisesta
Hallituksen esitys HE 26/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

19.07 Kari Kulmala ps: Arvoisa puhemies! Esityksessä ehdotetaan muutettavaksi kirk-
kolain arkkipiispan vaalia koskevaa säännöstä ja lisäksi esityksessä ehdotetaan muutetta-
viksi lääninrovastin valintaa koskevia säännöksiä. Mielestäni esityksen mukaiset muutok-
set ovat kaikin puolin asiallisia ja oikeansuuntaisia.

Arkkipiispan tehtävät määräytyvät piispan viran yleisten lakisääteisten tehtävien ja ark-
kipiispan erityistehtävien kautta. Piispan virkaa on pidetty ennen muuta evankeliumin ju-
listamisen ja sakramenttien jakamisen virkana, ja sitä se tulee olemaan jatkossakin. Yksi
tärkeimmistä tehtävistä on hänen toimimisensa virkansa puolesta kirkolliskokouksen, piis-
painkokouksen ja Kirkkohallituksen puheenjohtajana. Näihinkään tehtäviin ei ole tässä
esityksessä tulossa muutosta.

Lääninrovastin virkanimike pohjautuu jo reformaatiota edeltävänä aikana käytettyyn ni-
mitykseen rovasti. He toimivat alueensa pappien esimiehinä ja hengellisen sekä siveellisen
elämän valvojina. Hiippakunnan piispa nimittää heidät tehtäväänsä. Lääninrovastin tehtä-
vänä on johtaa rovastikuntaa, jossa hän toimii piispan ja tuomiokapitulin apuna rovastikun-
nan kirkollisessa hallinnossa, sekä edistää sen seurakuntien yhteistoimintaa. Nämä samat
tehtävät säilyvät tämän hallituksen esityksen jälkeenkin, eli muutoksia ei ole tulossa.

Yhtä asiaa olisin kuitenkin tässä esityksessä korostanut tai ainakin toivonut huomioita-
vaksi: sitä, että he kaikki, niin arkkipiispat kuin rovastit, ovat seurakuntansa keulakuvia.
Se, mitä he sanovat tai tekevät, mielletään samaksi kuin heidän johtamansa seurakunta.
Heidän tulee myös noudattaa voimassa olevaa lakia. Tämän luulisi olevan itsestäänsel-
vyys, vaan kun ei ole. Uutisista voimme säännöllisesti todeta, että joku seurakuntiemme
johtajista on siirtynyt vastustamaan lakia tai oikeuden laillisia päätöksiä. Mikäli ei voi tai
halua noudattaa laillisia päätöksiä, tulee mielestäni siirtyä toisiin tehtäviin.

19.10 Kimmo Kivelä ps: Puhemies! Tämä kirkkolain muutosesitys on luonnollista jatkoa
sille kehitykselle, mikä oikeastaan huipentui vuonna 1994 hyväksyttyyn uuteen kirkkola-
kiin. Tämähän oli hyvin merkittävä muutos ja oikeastaan entisestään väljensi kirkon ja val-
tion suhteita, jos toki silloinkaan ei ollut lupaa puhua valtionkirkkojärjestelmästä Suomen
olosuhteissa.
 Tarkistettu
4.0



Pöytäkirjan asiakohta PTK 36/2017 vp
Tämän jälkeen tätä lainsäädäntöä on vielä uudistettu ja tarkennettu muun muassa hiip-
pakuntahallinnon muutoksella 2000-luvulle tultaessa. Tuolloinhan hiippakuntakokous- ja
rovastikuntakokouskäytännöistä luovuttiin ja lääninrovastin virka tuli määräaikaiseksi.
Tuolloin tuomiokapituli nimitti kolmesta eniten ääniä saaneesta — rovastikunnan papeilla
siis oli äänioikeus — jonkun, siis käytti nimitysharkintaa. Nythän tähän on tulossa sikäli
muutos, että tuomiokapituli nimittää jonkun rovastikunnan kirkkoherroista eikä siis enää
ole rovastikunnan pappien suorittamaa vaalia. Tämä osaltaan vahvistaa ja selkeyttää lää-
ninrovastin tehtävää ja virkaa osana episkopaalista hallintoa.

Oikeastaan, kun näitä muutoksia on 20 vuoden aikana paljon tapahtunut, on hyvin para-
doksaalista, että nyt on kuljettu sitä tietä, mitä arkkipiispa Juva 70—80-luvun taitteessa
ajoi. Hän tuolloin väsähti tähän kirkon lainsäädäntöuudistuksen hitaaseen tahtiin, mutta
sitten kuitenkin hänen viitoittamallaan tiellä on kuljettu.

Arkkipiispan virkaan — arkkipiispa on paitsi arkkihiippakunnan johtava piispa, mutta
arkkipiispalla on myös kokonaiskirkollisia keskeisiä tehtäviä — on saatu muutos sikäli,
että arkkihiippakuntaan on perustettu toinen piispan virka ja joitakin kokonaiskirkon teh-
täviä on otettu arkkipiispalta pois. Tilanne on ollut sikäli erikoinen, että voidaan sanoa, että
kaksi viimeistä arkkipiispan viran hoitajaa ovat oikeastaan tulleet valituiksi niin sanotusti
kotikentältä ja kotikentän äänillä. Aikaisemmin — vaikka siis arkkihiippakunnan äänestä-
jiä on ollut äänestäjien ylivoimainen enemmistö — on kuitenkin valituiksi ja nimitetyiksi
tullut henkilöitä, jotka ovat oikeastaan olleet hyvin tunnettuja ja arvostettuja kokonaiskir-
kon piirissä. Nythän tätä äänestäjien rakennetta tullaan muuttamaan niin, että muualta Suo-
mesta tulevien osuutta kasvatetaan — ei nyt olla vielä ihan fifty-fifty-tilanteessa, vaan on
55—45-tilanne, mutta kuitenkin — muualta Suomesta tulevien äänestäjien osuus tulee
kasvamaan.

Puhemies! Vuoden 1994 kirkkolaissahan yksi keskeinen asia oli siinä, että eräs käytäntö
muuttui. Kun vanha kirkkolaki ja sen muutokset vahvistettiin eduskunnassa, niin tuolloin
ennen tuota vuoden 94 lakia käsittelyyn saivat osallistua vain ne kansanedustajat, jotka oli-
vat kirkon jäseniä. Tämä käytäntö muuttui, ja kirkkolakiin oikeastaan jäivät sellaiset suu-
ret linjat, eräänlaiset raamit, ja sitten paljon niitä asioita, joita oli aikaisemmin kirkkolais-
sa, siirrettiin kirkolliskokouksen hyväksyvän kirkkojärjestyksen piiriin. Tämä on ollut
luonnollisesti hyvä kehitys.

Ajoittain tälläkin hetkellä puhutaan taas kirkon ja valtion suhteesta varsinkin, kun maa-
hanmuuttoon liittyvissä kysymyksissä joidenkin kirkon ääntä käyttävien ihmisten mielipi-
teet ovat kenties monella tapaa ristiriitojakin herättävinä tulleet esille, eli nämä kirkon ja
valtion suhteet ovat olleet puheenaiheina. Kirkolla on Suomessa julkisoikeudellinen ase-
ma, itsehallinto. Se jollain tavalla vertautuu Ahvenanmaan, saamelaiskäräjien tai yliopis-
tojen itsehallintoon, mutta joka tapauksessa kaikissa olosuhteissa kirkolla ja valtiolla on
aina jonkinlainen suhde. Se on ollut kaikenlaisissa yhteiskunnissa, niin totalitaarisissa jär-
jestelmissä kuin hyvin vapaissa yhteiskunnissa. Mielestäni Nobel-palkittu kirjailija T. S.
Eliot kiteytti tämän hienosti. Olen tainnut ennenkin tästä samasta paikasta lausua T. S. Eli-
otin sanat, että jos kirkon ja valtion suhteet ovat hyvät, niin silloin kirkossa on jotain vikaa,
jos kirkon ja valtion suhteet ovat huonot, niin silloin valtiossa on jotain vikaa.

19.16 Jani Mäkelä ps: Arvoisa puhemies! Lakiesitys käsittelee arkkipiispan asemaa ja
tehtäviä. Näistä tehtävistä ainakin tällä hetkellä virassa olevalla arkkipiispalla on omalaa-
tuinen käsitys. Helsingin Sanomat otsikoi 13.9.2015, että arkkipiispa Kari Mäkisen mu-
2



Pöytäkirjan asiakohta PTK 36/2017 vp
kaan kirkon tehtävä ei ole puolustaa Suomen etua. Tämän ja muiden huolestuttavien lau-
suntojen ohella, joita viime aikoina on kirkosta esitetty, näissä kyseenalaistetaan Suomen
viranomaisten lainvoimaisia päätöksiä. Heitänkin esille kysymyksen, onko näin hyvä ja oi-
kein. Kirkon velvoitteista säädetään lailla ja kirkko mielletään yhteiskunnalliseksi instituu-
tioksi veronkanto-oikeuksineen. Mielestäni on kestämätöntä, että sen piiristä otetaan tällai-
sia oikeusvaltiotamme kyseenalaistavia kantoja.

Keskustelu päättyi.

Asia lähetettiin hallintovaliokuntaan.
3


