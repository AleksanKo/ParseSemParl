















































DEM5177.tmp.xml


Pöytäkirjan asiakohta PTK 56/2019 vp

 Tarkistettu
4.0

Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.7. Suullinen kysymys ilmastonäkökulmasta omistajaohjauksessa (Pirkka-Pekka Petelius 
vihr)

Suullinen kysymys SKT 49/2019 vp

Suullinen kyselytunti

Puhemies Matti Vanhanen: Seuraava kysymys, edustaja Petelius.

Keskustelu

16.55 Pirkka-Pekka Petelius vihr: Arvoisa herra puhemies! Ihmiskunta on historiansa
suurimpien haasteiden edessä: miten saamme pysäytettyä ilmastonmuutoksen ja kuuden-
nen sukupuuttoaallon. Vastatakseen tähän haasteeseen hallitus on asettanut kunnianhimoi-
set tavoitteet hiilineutraaliudesta ja lajikadon pysäyttämisestä. Tämä on hienoa, mutta ta-
voitteiden eteen on vielä paljon tehtävää.

Valtiolla on tässä iso rooli, eivätkä vaikutusmahdollisuudet rajoitu vain lakien säätämi-
seen. Vaikuttamisen on ulotuttava kaikkeen valtion toimintaan, myös valtion omistamiin
yrityksiin. Juuri yrityksillä on suuri rooli ilmastoasioissa, ja valtion omistamien yhtiöiden
olisi mielestäni syytä näyttää tässä esimerkkiä. Kysynkin ministeri Paaterolta: miten ilmas-
to- ja ympäristönäkökulma voidaan ottaa huomioon valtion omistajaohjauksen linjoja uu-
distettaessa?

16.57 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Ilmastonmuutokseen vaikuttaminen on koko hallituksen yhteinen ta-
voite, ja me olemme tehneet varsin kunnianhimoiset tavoitteet, niin kuin edustaja Petelius
totesi. Samalla me olemme sitoutuneet myöskin EU:n tasolla näihin omiin tavoitteisiim-
me. Kun ne on kerran tässä hallituksessa sovittu ja eduskunnassa yhteisesti hyväksytty,
niin kaikessa toiminnassa tietysti mennään samaan suuntaan.

Keino, millä valtionyhtiöihin tässä voidaan vaikuttaa, on tietysti se, että me edellytäm-
me kaikilta meidän valtionyhtiöiltämme omalla toimialallaan erilaisten keinojen läpikäy-
mistä ja niitten raportoimista meille omistajille. Kaikilla yhtiöillä ei tietenkään ole saman-
laisia keinoja, koska meillä on yhtiöitä aika monta kymmentä. Mutta jokaisen kohdalla
tämä kirjoitetaan myöskin meidän valtion omistajapoliittiseen periaatepäätökseen, joka sit-
ten talouspoliittisessa ministerivaliokunnassa hyväksytään. Sinne tulevat kirjatuiksi [Puhe-
mies koputtaa] myöskin luonnon monimuotoisuus ja ympäristöasiat.

Kysymyksen käsittely päättyi.


