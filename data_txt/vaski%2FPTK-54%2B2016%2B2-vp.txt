















































DEM2667.tmpSave.xml


Pöytäkirjan asiakohta PTK 54/2016 vp
Pöytäkirjan asiakohta 

PTK 54/2016 vp

Täysistunto

Keskiviikko 18.5.2016 klo 13.58—21.38

2. Välikysymys Suomen suunnasta
Välikysymys VK 2/2016 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 2. asia. Nyt annetaan vastaus edustaja Antti Rinteen ym. välikysymykseen
Suomen suunnasta. Valtioneuvoston vastauksen jälkeen käydään keskustelu välikysymyk-
sen johdosta. Keskustelun ensimmäisen puheenvuoron käyttää edustaja Rinne. Sen jäl-
keen keskustelussa on nopeatahtinen osuus, jolloin ryhmäpuheenvuorot saavat kestää
enintään 5 minuuttia ja muut etukäteen varatut puheenvuorot enintään 5 minuuttia. Puhe-
miesneuvosto suosittaa, että nopeatahtisen keskusteluosuuden jälkeenkin pidettävät pu-
heenvuorot kestävät enintään 5 minuuttia.

Keskustelu

14.01 Pääministeri Juha Sipilä (esittelypuheenvuoro): Arvoisa herra puhemies! Väliky-
symys käsittelee Suomen suuntaa. Vastaan mielelläni tähän kysymykseen. Suomella vii-
meinkin on nyt suunta. Vuosi sitten tunnustimme tosiasiat ja ryhdyimme töihin. Etenem-
me määrätietoisesti hallitusohjelman mukaisesti. Suomi oli liian pitkään uudistamatta, nyt
uudistuksia tehdään rytinällä.

Teemme samanaikaisesti yhteiskuntasopimusta, työllisyys- ja yrittäjyyspakettia, sote- ja
maakuntauudistusta, kuntien tehtävien karsintaa, muutosta valtion omistajapolitiikkaan,
lapsi- ja perhepalveluiden muutosohjelmaa, liikenneuudistuksia, toisen asteen koulutuk-
sen reformia, normien purkua, digitalisaation ja kokeilujen edistämistä ja vauhditamme
biotalouden läpimurtoa. 

Arvoisa puhemies! Viime kauden onnettoman työllisyyskehityksen vuoksi tämä halli-
tus joutuu tekemään leikkauksia ja hakemaan kasvun eväitä uusilla keinoilla. Vanhojen
vaikutukset on nähty. Olemme velkaantuneet vuosia tulevien sukupolvien kustannuksella.
Nyt tälle tulee piste. Hallitus lähti taklaamaan noin 10 miljardin kestävyysvajetta. Siitä 4
miljardia tehdään isoilla rakenteellisilla uudistuksilla, 4 miljardia säästöillä ja 2 miljardia
paremmalla kasvulla ja työllisyydellä. Hallituksen talousohjelman mukaan velaksi elämi-
nen loppuu vuonna 2021. 

Arvoisa puhemies! Välikysymyksen ensimmäinen kysymys liittyy sosiaali- ja terveys-
palvelujen uudistukseen. Pidämme kiinni päätavoitteista: terveyserojen kaventamisesta,
kustannusten hallinnasta ja katkeamattomista hoitoketjuista. Lääkärille on päästävä ny-
kyistä nopeammin koko maassa. Sote etenee määrätietoisesti kuin juna. Hallitusneuvotte-
 Tarkistettu
4.0



Pöytäkirjan asiakohta PTK 54/2016 vp
luissa teimme päälinjaukset. Marraskuussa päätettiin, että järjestäjiksi tulee 18 maakuntaa.
Huhtikuussa linjasimme rahoitusratkaisun, monituottajamallin ja kiinteistöjä koskevan lin-
jauksen. Valinnanvapauden suomalainen malli linjataan kesäkuun aikana. 

Reformiministeriryhmän linjauksen perusteella kesäkuussa valmistuvat julkisesti kes-
kusteltavaksi ja lausuntokierrokselle järjestämislaki, maakuntalaki, maakuntien rahoitusla-
ki, kuntien valtionosuuslaki ja voimaanpanolaki. Valinnanvapaus- ja rahoituslait lähtevät
lausunnoille marraskuussa. Kaikki tähän kokonaisuuteen kuuluvat lait tulevat eduskun-
taan talven ja ensi kevään aikana. Ne ovat valmiita kesäkuussa 2017. Näin maakunnille jää
puolitoista vuotta aikaa toimeenpanna historiallisen suuri uudistus. On myönteistä, että
useissa maakunnissa valmistaudutaan muutoksen käytännön toimeenpanoon jo etuajassa. 

Uudistuksen keskiössä on ihminen. Sote-linjausten lähtökohtana on perustason palvelu-
jen saatavuus ja katkeamaton hoitoketju eli integraation toteuttaminen. Tulevaisuudessa
tieto liikkuu yhteen toimivilla tietojärjestelmillä. Ihmisten pompottelu paikasta toiseen
päättyy.

Arvoisa puhemies! Hallituksen linjaukset lähtevät siitä, että maakuntien palvelutuotan-
to on yhtiöitettävä silloin, kun on kyse markkinoilla olevista palveluista. Markkinoilla toi-
mivan tuotannon yhtiöittämisvelvollisuudesta säädettiin edellisellä vaalikaudella kunta-
laissa. Yhtiöittämisvelvollisuus ei siten ole mitenkään uusi asia. Sote-palveluista markki-
noilla tulevat olemaan esimerkiksi laajan valinnanvapauden piirissä olevat palvelut. Laaja
valinnanvapaus tulee pääsäännöksi erityisesti perustason palveluissa. Niissä julkinen, yk-
sityinen ja kolmannen sektorin palvelutuotanto tulevat saman vahvan järjestäjän ohjauk-
seen, ja niitä voidaan vertailla yhtenäisten periaatteiden pohjalta. 

Muun kuin markkinoilla toimivan palvelutuotannon osalta hallitus lähtee siitä, että maa-
kunta voi hyödyntää yhtiömuotoa tai muodostaa esimerkiksi erillisen maakunnan julkisoi-
keudellisen laitoksen. Julkisoikeudellinen laitos voi tuottaa vaativimmat palvelut mukaan
lukien myös virkavastuulla hoidettavat palvelut ja tehtävät. Monet viranomaistehtävät ovat
sellaisia, joita ei voi antaa osakeyhtiöiden hoidettaviksi.

Osa maakunnan tuottamista palveluista on sellaisia, joita varten voidaan muodostaa
maakunnan omistamia yhtiöitä, aivan kuten nykyisinkin on tehty. Monet kunnat ja kun-
tayhtymät ovat yhtiöittäneet osia omasta palvelutuotannostaan. Käsitys, jonka mukaan
maakuntien on siirrettävä oma palvelutuotanto kokonaisuudessaan yhtiömuotoiseksi ja
markkinaehtoisesti toimivaksi, on virheellinen.

Arvoisa puhemies! Toinen kysymys koskee valtion liikenneverkkoyhtiötä. Suomea uu-
distettaessa on etsittävä uusia ratkaisuja muun muassa teiden ja siltojen rahoittamiseksi.
Korjausvelkaa on vuosien varrella kertynyt yli 2 miljardia euroa. Tämä hallitus on tehnyt
poikkeuksellisia panostuksia korjausvelan kuromiseen: 600 miljoonan euron korjausvel-
kapaketti alkaa tulevana kesänä näkyä tietyömaina koko maassa. Lisäksi sovimme kehys-
riihessä lukuisista työllisyyttä, asuntorakentamista ja kaupunkiseutujen kehitystä edistä-
vistä liikennehankkeista, kuten Mikkeli—Juva- ja Oulu—Kemi-valtateiden kunnostami-
sesta, Raide-Jokerista, Tampereen ratikasta ja Turun nopean junan suunnittelusta.

Tämä välikysymys kertoo ennen muuta opposition kyvyttömyydestä uudistaa Suomea.
Hallitus ei esimerkiksi saisi edes selvittää sellaisen valtionyhtiön perustamista, joka vastai-
si liikenneverkon ylläpidosta ja kehittämisestä. Haemme nyt avoimesti uusia tapoja rahoi-
tuksen löytämiseksi ja vireyttä niille investoinneille, jotka ovat ehdottomia edellytyksiä sil-
le, että voimme pitää koko maan asuttuna ja tukea sen kautta esimerkiksi biohankkeita, joi-
2



Pöytäkirjan asiakohta PTK 54/2016 vp
ta meillä on ympäri maata. Nyt olemme sitoutuneet selvitykseen, mitään päätöksiä ei ole
tehty.  

Mitä tulee liikennekaareen, niin taksiliikenteen vapauttaminen on vain yksi osa valmis-
telussa olevaa liikennekaarihanketta. Asia on nyt lausuntokierroksella, jonka jälkeen halli-
tus muodostaa kantansa kokonaisuuteen. Olemme sitoutuneet turvaamaan joukkoliiken-
teen ja taksin kulun koko maassa myös tulevaisuudessa. Tästä myös digitalisaatiota ja
avointa dataa hyödyntävässä liikennekaaressa on kyse. Sitä Suomi tarvitsee, jotta koko
maa pysyy asuttuna.

Arvoisa puhemies! Kolmas kysymys koskee valtion omistajapolitiikkaa. Kävimme ei-
len keskustelun omistajapolitiikan linjauksista tässä salissa. Kyse on merkittävästä muu-
toksesta, jossa valtion tasetta laitetaan uudella tavalla töihin. Rakenteita muutetaan palve-
lemaan myös aktiivista kehittämistä ja uuden synnyttämistä. Linjaukset sisältävät myös
vahvan yhteiskuntavastuun ja kohtuuden viestin. Periaatepäätös ei sisällä mitään välikysy-
myksessä mainittujen yhtiöiden, VR:n ja Postin, yhtiökohtaisia päätöksiä, lukuun ottamat-
ta Postin omistajarajan laskemista. Hallitus ei kuitenkaan missään oloissa sulje pois keino-
valikoimastaan sitä vaihtoehtoa, että olemassa olevien yhtiöiden sisältä syntyisi uutta ja
erikseen kehitettävää. Näin ovat syntyneet muun muassa Neste Oyj, Outotec ja Tikkurila,
hienoja yhtiöitä kaikki.

Arvoisa puhemies! Hallituksella ei voi olla tärkeämpää tekemistä kuin luoda edellytyk-
set työttömän ihmisen työllistämiseksi. Tavoitteemme on työllisyysasteen nostaminen 72
prosenttiin, mikä tarkoittaa noin 110 000 uuden työpaikan luomista. Yhteiskuntasopimuk-
sen on arvioitu tuovan tästä tavoitteesta 35 000—45 000 uutta työpaikkaa. Olemme linjan-
neet lukuisista uusista työllisyyttä ja yrittäjyyttä edistävistä toimista.

Esimerkiksi itsensä työllistävien asemaa parannetaan, työttömyysturvaa on jatkossa
mahdollista käyttää starttirahana ja palkkatukena ja innovaatioseteli ja innovaatiopankki
otetaan käyttöön. Lisätoimia tulee budjettiriihessä. Syksyllä tuomme eduskuntaan myös
yrittäjyysveropaketin.

Tarvitsemme toimia, joilla madalletaan työnantajien kynnystä palkata työntekijöitä, ja
toimia, jotka parantavat työttömien työnhakijoiden työllistymistä. Sitran aloitteesta on syn-
tynyt ehdotus uuden työnäytepalvelun kokeilemisesta. Neljäs kysymys koskee tätä. Se oli-
si työttömille työnhakijoille tarkoitettu vapaaehtoinen ja lyhytkestoinen mahdollisuus
osoittaa mahdolliselle työnantajalle, millaista osaamista hänellä on.

Olemme kuulleet asiasta työmarkkinajärjestöjä. Niiden kommentit huomioidaan val-
mistelussa. Selvityksen valmistuttua katsotaan, onko työnäytteelle luotavissa sellaiset pe-
lisäännöt, että sitä olisi mahdollista kokeilla. Jos ei, sitä ei kokeilla. Ministeri Lindström
lähtee tästä noin tunnin päästä keskustelemaan tästä asiasta ja muista tärkeistä työelämä-
kysymyksistä työmarkkinajärjestöjen kanssa. Tehdään tästäkin yhdessä hyvä.

Arvoisa puhemies! Viidennessä kysymyksessä mainittu Itä-Suomen yliopiston päätös
Savonlinnan opettajankoulutuslaitoksen siirtämisestä Joensuun kampukselle on Savonlin-
nan kannalta ikävä. Vierailin 14. päivä maaliskuuta Joensuussa. Vetosin yliopiston joh-
toon hajautetun kampusmallin säilyttämisen puolesta. Opetusministeri on käynyt keskus-
teluja Itä-Suomen yliopiston johdon ja Savonlinnan kaupungin kanssa. Minä tapasin joh-
toa viimeksi toissa päivänä. Olen vedonnut useaan otteeseen jatkon puolesta ja ideoinut eri
toimijoiden kanssa lukemattomia ratkaisuja OKL:n säilyttämiseksi. Päätöksentekijä tässä
kysymyksessä on lain mukaisesti Itä-Suomen yliopisto, ei Suomen hallitus. (Jukka Gus-
tafsson: Mutta ministeriö voi olla!)
3



Pöytäkirjan asiakohta PTK 54/2016 vp
Olemme esittäneet jo viime kuussa 2 miljoonan euron strategiarahoitusta opettajakoulu-
tuksen jatkumiseksi Savonlinnassa, kuten neljä vuotta sitten. Lisäksi hallitus tarjoutui kes-
kustelemaan ratkaisuista liittyen yliopistokiinteistöihin. Yliopiston hallitus ei tarttunut eh-
dotuksiimme. Itä-Suomen yliopisto perustelee päätöstään sillä, että viime kaudella yliopis-
tolle annetun rahoituksen ehtona oli tiettyjen tuloksellisuusmittareiden täyttyminen. Yli-
opisto on itse arvioinut, että nykyrakenteella toivottuihin tuloksiin ei päästä. Rehtorin mu-
kaan opettajankoulutus Savonlinnassa ei ole tarpeeksi vetovoimainen, hakijoista noin 18
prosenttia asettaa sen ensisijaiseksi toiveeksi, keskeyttäneiden määrä yliopiston mukaan
on liian suuri ja jatko-opiskelijoita on liian vähän.

Keskusteluissa kävi selväksi, että Suomen hallituksella ei ole keinoja muuttaa yliopis-
ton päätöstä. (Antti Lindtman: Pesettekö te kätenne?) Tätä kysyin monta kertaa. Tein myös
oman tahtotilani yksiselitteisen selväksi.

Pellervon taloustutkimuksen selvityksen alustavien johtopäätösten mukaan OKL:n lak-
kauttamisella on negatiiviset vaikutukset Savonlinnan alueen talouteen. Ei silti niin suuret
kuin julkisuudessa on esitetty. Vaikka alueella näinä päivinä ei siltä tunnu, vaikeasta muu-
toksesta pitäisi löytää myös mahdollisuus. Hallitus työskentelee sen puolesta, että Savon-
linnaan syntyy korvaavaa toimintaa, joka tukee alueen kehitystä. Nyt meillä on vuoden
2017 loppuun saakka aikaa hakea yhdessä ratkaisuja alueen toimijoiden kanssa.

Arvoisa puhemies! Kuudenteen kysymykseen on helppo vastata. Hallitus toteuttaa yk-
simielisesti ja määrätietoisesti ohjelmaansa, Ratkaisujen Suomea. Uudistamisessa on osat-
tava luopua vanhoista toimintatavoista. Nyt ei ole syytä katsoa peruutuspeiliin vaan ennak-
koluulottomasti tulevaisuuteen.

14.16 Antti Rinne sd (esittelypuheenvuoro): Arvoisa puhemies, ärade talman! Ennen ke-
vään 2015 eduskuntavaaleja yksikään puolue ei kertonut, että velkaantuvan julkisen talou-
den sopeuttaminen tehdään leikkaamalla heikoimmassa asemassa olevien ihmisten turvas-
ta ja heidän tarvitsemistaan palveluista. Päinvastoin, kaikki puolueet painottivat oikeuden-
mukaista sopeuttamista ja että siihen osallistutaan ihmisten kantokyvyn mukaan. Yksi-
kään puolue ei linjannut, että pieni- ja keskituloiset lapsiperheet, eläkeläiset, työttömät ja
opiskelijat osallistuvat menojen leikkauksiin ja maksujen korotuksiin pakolla, mutta hyvä-
tuloiset ja varakkaat ihmiset, ne, joilla on maksukykyä, tulevat mukaan halutessaan vapaa-
ehtoisen hyväntekeväisyyden kautta.

Pääministeri Sipilä, te ette saanut eduskuntavaaleissa kansalaisilta valtakirjaa politiik-
kaan, jossa lapsiperheet, työttömät, pienituloiset eläkeläiset ja opiskelijat ovat maksumie-
hiä talouden tasapainottamiselle ja rikkaat vain vapaaehtoisesti hyväntekeväisyyden hen-
gessä osallistuvat — jos osallistuvat. Tällä tavalla te nyt kuitenkin teette vallassa ollessan-
ne. Teidän puheenne ja tekonne ovat vakavassa ristiriidassa. Monet teitä äänestäneet ihmi-
set kokevat, että olette johtanut heitä vaalipuheillanne harhaan. 

Arvoisa puhemies! Viime eduskuntavaaleja ennen keskusteltiin paljon siitä, miten tär-
keää on Suomen ja suomalaisten tulevaisuuden kannalta jatkuva osaamisen kehittäminen,
koulutustason nostaminen ja vahvistaminen aina varhaiskasvatuksesta yliopistotason kou-
lutettuihin. Meidän kaikkien puolueiden yhteinen lupaus, koulutuslupaus, oli, että tällä
vaalikaudella koulutuksesta ei leikata. Pääministeri Sipilä, te annoitte kansalaisille koulu-
tuslupauksen, lupauksen siitä, että koulutuksesta ei tällä vaalikaudella enää leikata. Ja mitä
te teette? Pääministeri Sipilä, te ja porvarihallituksenne leikkaatte koulutuksesta, osaami-
sesta, tutkimuksesta ja innovaatioista, siis kansakunnan tulevaisuudesta, 3 000 miljoonaa
4



Pöytäkirjan asiakohta PTK 54/2016 vp
euroa tällä vaalikaudella. Pääministeri Sipilä, teidän puheenne ennen vaaleja ja tekonne
valtaan päästyänne ovat vakavassa ristiriidassa. Te ette ennen vaaleja hakeneet valtakirjaa
suomalaisen koulutustason laskemiselle ja kansakunnan tulevaisuuden vaarantamiselle
koulutusleikkausten kautta. Pääministeri Sipilä, te ette saaneet kansalaisilta valtakirjaa toi-
mia niin kuin nyt vallassa ollessanne toimitte. 

Arvoisa puhemies! Olen monella tavalla etuoikeutettu ihminen. Kaikkein eniten siinä
mielessä, että minä ja koko minun ikäluokkani olemme saaneet kokea hyvinvointivaltion
parhaimmillaan: sellaisen yhteiskunnan, sivistysvaltion, jossa ihmisten peruspalvelut ja
tarvittavat turvaverkot pääsääntöisesti toimivat ja ne rahoitetaan yhdessä. Maksukyvyn
mukaan määräytyvä verotus — siis niin, että isommat tulot omaava ihminen maksaa enem-
män veroja kuin pienet tulot omaava ihminen — on solidaarisuutta, joka on hyvinvointiyh-
teiskunnan toimivuuden perusedellytys. 

Pääministeri Sipilä, nyt te ja porvarihallituksenne olette purkamassa hyvinvointivaltion
perustaa alistamalla sen monet perustoiminnot ennenkuulumattomalla tavalla ja todella
vahvasti markkinavoimien valtaan. (Ben Zyskowicz: Tämähän ei pidä paikkaansa!) Sipi-
län hallitus tekee Suomen historian kokoomuslaisinta politiikkaa, aivan kuten valtiovarain-
ministeri Stubb osuvasti totesi. (Vasemmalta: Näin on!) Teidän hallituksenne sote-uudis-
tus johtaa siihen, että ihan tavallisten suomalaisten tarvitsemiin peruspalveluihin kerätyt
veroeurot voivat pahimmillaan päätyä rikastuttamaan veroparatiiseissa lymyileviä tahoja
sen sijaan, että ihmisten lääkäriin pääsy helpottuisi ja kustannusten kasvua kyettäisiin laa-
dun tai saatavuuden kärsimättä hillitsemään. Pääministeri Sipilä, ette te tällaiseen sote-uu-
distukseen kansalta valtakirjaa vaaleissa pyytäneet.

Arvoisa puhemies! Pääministerin 110-prosenttista luottamusta nauttiva liikenne- ja
viestintäministeri Berner on esittänyt, että tiet, raiteet ja vesiväylät yhtiöitettäisiin uuteen
valtionyhtiöön. Tämän yhtiön tarkoituksena on kerätä väyläverkon käyttäjiltä sen ylläpi-
toon ja investointeihin tarvittavat varat väylien käytön mukaan — käytännössä siis kerätä
kulut uudestaan veronmaksajilta, jotka ovat olemassa olevat väylät jo kertaalleen maksa-
neet. Tällä periaatteella lasten harrastuksiin kuljettaminen, lääkäriin pääseminen ja jopa
töissä käyminen on kiinni maksukyvystä.

Edes hallituksen omat rivit eivät ole suorassa tämän asian suhteen. Perussuomalaisten
ryhmäpuheenjohtaja Sampo Terho totesi: "Näin isoa asiaa ei voi kuvitella toteutettavaksi
hallitusohjelman ulkopuolelta. Tällainen valtava uudistus vaatii myös kansalaisten vaaleis-
sa antamaa valtakirjaa."

Arvoisa puhemies! Nykyisen hallituksen kokoonpanon selvittyä monet ihmiset maakun-
nissa arvioivat tilanteen alueiden kehityksen kannalta parhaimmaksi mahdolliseksi, mutta
maakuntien ihmiset ovat joutuneet pettymään. Pääministeri Sipilä, kuka uskoo, että joku
sijoittaja kiinnostuu liiketaloudellisilla perusteilla Lieksa—Nurmes-tievälin kehittämises-
tä ja ylläpidosta? Mikä voittoa, maksimaalista voittoa, tavoitteleva yritys on kiinnostunut
huolehtimaan siitä, että ihmiset Vesannolla saavat laadukkaat sosiaali- ja terveydenhuol-
lon peruspalvelut lähellä heitä? (Markku Rossi: Ne on eduskunnan vastuulla!) Minkä yk-
sityisen yrityksen intressissä on toimittaa postia kymmenien kilometrien taipaleen päähän
Lapissa? Voi olla kovin vähän toimijoita markkinaehtoisesti, liiketaloudellisin perustein,
näihin tehtäviin.

Arvoisa pääministeri, puheissanne te olette halunneet estää Suomen kylien ja pienem-
pien kaupunkien autioitumista. Teoissanne te autioitatte niitä. Tästä räikeimpänä esimerk-
5



Pöytäkirjan asiakohta PTK 54/2016 vp
kinä ovat yliopistojen menoleikkaukset, joiden seurauksena opettajankoulutus loppuu nyt
Savonlinnassa. Hallitus näyttää, kuten äsken kuultiin, jättävän savonlinnalaiset yksin. 

Arvoisa puhemies! Hallitus on koko vallassaolonsa aikana esittänyt vääriä väitteitä sii-
tä, ettei SDP:llä ole esittää hallituksen politiikalle vaihtoehtoja. SDP on hallituksen poliit-
tisen linjan vaihtoehto ja meillä on olemassa hallituksen politiikalle ja päättämille asioille
vaihtoehtoja. Tästä esimerkkinä seuraavat 10 esitystä hallituksen linjaaman Suomen vää-
rän suunnan korjaamiseksi. (Ari Jalonen: Autossakin on peruutuspeili!)

Kasvuun ja työllisyyteen liittyen esitämme, että työmarkkinaratkaisun varmistamiseksi
hallitus luopuu suunnitelmista heikentää työttömien asemaa useamman kuukauden niin sa-
notulla vapaaehtoisella ilmaistyöllä ja siitä esityksestä, että se pakottaa työntekijät otta-
maan vastaan työtä työttömyysturvan alittavalla palkalla.

Esitämme, että sovitaan hallituksen ja työmarkkinajärjestöjen kesken työeläkemaksu-
jen määräaikaisesta alentamisesta Emu-puskureita käyttäen ja sen takaisinmaksusta. Alen-
netaan näitä työeläkemaksuja väliaikaisesti 1.7.2016 lukien. 

Otetaan käyttöön niin kutsuttu Rinteen mallin mukainen työllistämisseteli. Se ei ole siis
sama kuin Lindströmin työllistämisseteli. Käynnistetään SDP:n valmistelemalla tavalla
nopeasti pitkäaikaistyöttömien vähentämiseen tähtäävä ohjelma.

Arvoisa puhemies! Yrittäjyyden tukemiseksi ja vahvistamiseksi esitämme, että otetaan
käyttöön nopeasti ensimmäisen työntekijän palkkaamisen verotuki, 20 000 euroa.

Esitämme, että pk-sektorin yritysten viennin edistämiseksi toteutetaan esittämämme ja-
lustayhtiö. Sen tehtäviin kuuluu muun muassa koota rahoitusta, huolehtia markkinoinnin
tukemisesta ja tehdä markkina-analyyseja sekä luoda ja johtaa laajojen hankekokonaisuuk-
sien yritysverkostoa.

Esitämme, että julkisten pääomapanostusten osuutta innovaatioihin vahvistetaan, niin
että julkiset rahoitusvälineet tukevat suunnitelmallisesti tulevaisuuden suomalaisia vah-
vuusalueita.

Esitämme myös, että rakennetaan kestävät sosiaali- ja terveyspalvelut kaikille, niin että
sote-uudistukselle kauan sitten asetetut tavoitteet toteutuvat. Ihmiset pääsevät lääkäriin, ih-
misiä käsitellään kokonaisuutena, ja sote-palvelut tuotetaan kustannustehokkaasti integroi-
tuina, niin että säästöt tuleviin kustannuksiin saadaan toteutettua. Tämän varmistamiseksi
esitämme, että sote-kokonaisuuteen kuuluvat lakiesitykset annetaan heti niiden valmistut-
tua ulkopuolisen riippumattoman arviointiryhmän arvioitavaksi. Esitämme myös, että jul-
kinen valta säilyy keskeisten terveys- ja sosiaalipalveluiden järjestämisvastuun lisäksi kes-
keisenä palvelutuottajana ilman yhtiöittämisvelvoitetta. Vielä esitämme, että sote-uudis-
tuksen laajojen ja osin vaikeasti ennakoitavien vaikutusten johdosta uudistus toteutetaan
alueellisesti ja/tai toiminnallisesti porrastettuna. Näin uudistuksen toimivuudesta saadaan
kokemusta ja toimeenpanoa voidaan parantaa, täsmentää ja ohjata paremmin.

Arvoisa puhemies! Suomeen suuntautuvan maahanmuuton, tapahtuu se sitten millä pe-
rusteella tahansa, kannalta on tärkeää, että tänne tulevien ihmisten kotouttaminen toimii.
Esitämme, että Suomi tekee esityksen muille Pohjoismaille yhteisistä periaatteista turva-
paikanhakijoiden vastaanottamisessa. On tärkeätä, että Pohjoismaat on tässä suhteessa yh-
tenäinen, kokonainen alue. Käytännön kielikoulutusta aloitetaan jo vastaanottokeskuksis-
sa, jotta oleskeluluvan saaneet ihmiset voivat siirtyä nopeasti työelämään tai koulutuk-
seen. Esitämme myös, että turvapaikan vastaanotosta ja kotouttamisesta valmistellaan laa-
ja, yli vaalikausien kestävä hallituksen ja opposition yhteinen linjaus parlamentaarisesti.
6



Pöytäkirjan asiakohta PTK 54/2016 vp
Hyvinvointivaltion ylläpitämiseksi ja kehittämiseksi tiivis ja laaja rahoituspohja on tär-
keä. Esitämme, että hyvinvointiyhteiskunnan rahoituksen varmistamiseksi otetaan käyt-
töön pohjoismainen rahoitusvero, joka kohdistuu aliverotettuihin rahoituslaitoksiin. Lisäk-
si esitämme, että Suomi ajaa EU:n veronkiertodirektiiviin tiukennusta ja tehostamista,
muun muassa puuttumalla konsernien korkovähennyskikkailuun. Vielä esitämme, että
Suomi EU-valtioiden epäreilun verokilpailun vähentämiseksi toimii maailmanlaajuisten
omistajatietojen julkistamisen vahvistamiseksi muun muassa sillä tavalla, että Suomessa
peruutetaan hallintarekisterilaki.

SDP:n lähtökohta on, että kaikkialla Suomessa turvataan säälliset elämän edellytykset.
SDP haluaa, että koko Suomen tulevaisuuteen investoidaan. Nyt tasapainoinen aluekehi-
tys on vaarassa, niin kuin tuo Savonlinnan esimerkki osoittaa. Esitämme, että  tasapainoi-
sen aluetalouden ja inhimillisen pääoman laajamittaisen hyödyntämisen takia käynnissä
olevien hallituksen hankkeiden osalta tehdään perusteellinen aluetalouden ja aluekehityk-
sen arvio. Esitämme, että selvitetään, pitääkö esimerkiksi yliopistolaissa huomioida toi-
mintojen vaikutukset aluetalouteen ja tulevaisuuden edellytyksiin. Esitämme, että maksut-
tomat tiet säilyvät Suomessa tulevaisuudessakin. Se toteutetaan kehysbudjetointia kehittä-
mällä, niin että suuret investointihankkeet irrotetaan selkeästi kulutusmenoista ja niin että
isoissa uusissa väylähankkeissa haetaan toteuttamismalleja, joissa toteutus tapahtuu julki-
sen ja yksityisen rahoituksen yhdistelmällä. (Matti Vanhanen: Väyläyhtiö!) — Voi olla
väyläyhtiökin, kunhan se on oikein toteutettu, mutta ei tämmöinen väyläyhtiö, jossa on
vanhaa kamaa. (Välihuutoja — Puhemies koputtaa)

 Arvoisa puhemies! Hyvinvointivaltiota on rakennettu kymmeniä vuosia. Maailma
muuttuu. Me olemme eläneet ja elämme vastakin historiallisesti merkittävää murrosta.
Moni asia on tullut jäädäkseen: globaali talous, digitalisoituminen, monikulttuurisuus, pe-
rinteisten teollisten työpaikkojen vähentyminen ja aivan uudenlaisten työpaikkojen synty-
minen. Ne ovat asioita, joihin meidän on sopeutettava yhteiskuntaamme.

Arvoisa puhemies! Muuttuvassa maailmassa meidän tärkein tehtävämme on pitää huol-
ta siitä, että meillä suomalaisilla on mahdollisimman hyvät edellytykset selviytyä ja me-
nestyä elämässä. Meidän pitää uskaltaa muuttua, meidän pitää uskaltautua kokeilemaan
uutta rohkeastikin, rakentaa tulevaisuuden yhteiskuntaa romuttamatta kuitenkaan hyvin-
vointivaltion, sivistyneen yhteiskunnan peruspilareita. Vain siten me voimme menestyä.

Pääministeri Sipilä, te saitte kansalta mandaatin rakentaa Suomea ja olette käyttämässä
sitä väärin. Te olette rapauttamassa Suomesta sivistyksen ja inhimillisyyden, globaalin ja
kilpailukykyisen Suomi Finlandin perustan. Te olette asettaneet valtioneuvoston suuryri-
tysten puolelle ja ajaneet tavalliset suomalaiset nurkkaan. Te olette romuttaneet yhdessä te-
kemisen ja sopimisen mallin ja teette asioita mieluummin oman päänne mukaan tee se itse
-tyyliin. Te olette harhauttaneet kansaa antamalla aikeistanne aivan toisenlaisen kuvan en-
nen vaaleja. Te olette sanoneet yhtä ja tehneet toista. Pääministeri, teillä ja hallituksellanne
ei ole vastauksessanne jälkeäkään kansalaisten antamasta valtakirjasta tällaiselle politiikal-
le.

Edellä olevan perusteella teen seuraavan epäluottamuslause-esityksen:
"Eduskunta katsoo, että hallitus on harhauttanut kansaa puhumalla yhtä ennen vaaleja ja

tekemällä toista vaalien jälkeen eikä hallituksella ole kansalaisten antamaa valtakirjaa sen
harjoittamalle politiikalle. Hallitus vie Suomea väärään suuntaan. Tästä syystä eduskunta
toteaa, että hallitus ei nauti eduskunnan luottamusta."
7



Pöytäkirjan asiakohta PTK 54/2016 vp
14.31 Antti Kurvinen kesk (ryhmäpuheenvuoro): Arvoisa herra puhemies! SDP:n väli-
kysymys käsittelee Suomen suuntaa. Olen itse tullut politiikkaan mukaan rakentamaan tu-
levaisuutta, enkä mielelläni siksi katso peruutuspeiliin, mutta nyt peruutuspeiliin vilkaise-
miseen on kyllä syytä. Viime vaaleissa oli kysymys Suomen suunnasta. Suomi oli ajeleh-
tinut neljä vuotta. Maassa kasvoivat vain velka ja työttömyys. Työttömiä tuli viime vaali-
kaudella satatuhatta kappaletta lisää. Suomen suunta oli muutettava. Siksi suomalaiset an-
toivat vaaleissa luottamuksensa Sipilälle ja Suomen Keskustalle. Siksi SDP joutui opposi-
tioon. Missä on uskottavuus, kun oma politiikka vei Suomen konkurssin partaalle?

Arvoisa puhemies! Sipilän hallituksen tehtävä on nostaa maa lamasta ja laittaa Suomi
kuntoon. Se tarkoittaa ennen muuta Suomen uudistamista, työllisyyden parantamista, pal-
velujen turvaamista ja velaksi elämisen lopettamista. Näissä tulevaisuuden isoissa asioissa
on ensimmäisen vuoden aikana saatu tai ollaan saamassa ratkaisuja aikaan. Suomen aje-
lehtiminen on päättynyt. Taloudessa etumerkki on vihdoin kääntynyt miinuksesta plussak-
si.

Herra puhemies! Meillä on edelleen ongelmia ratkaistavana. Työttömyys on niistä va-
kavin. Nyt on tehtävä kaikki voitava, jotta työttömille saadaan töitä. Mitä paremmin tässä
onnistumme, sitä kestävämmin voimme pitää huolta heikoimmista ja kehittää tasapuolises-
ti koko maata. Yhteiskuntasopimuksen toteutuminen on työllisyys- ja talouskäänteen edel-
lytys. Metsäalalla ja kemianteollisuudessa on jo sopu saatu aikaan. Uskon muidenkin am-
mattiliittojen ja työnantajaliittojen vastuullisina toimijoina pääsevän neuvottelutulokseen.
Etenkin nuoret ja pitkäaikaistyöttömät tarvitsevat valoisamman näkymän. Työllisyys- ja
yrittäjyyspaketit, koko maahan kohdistuvat elvyttävät liikennehankkeet ja se, että valtion
tase laitetaan luomaan uutta työtä, täydentävät tätä yhteiskuntasopimusta. Budjettiriihessä
on haettava lisää uusia ratkaisuja työttömyyden ja etenkin nuorten ja pitkäaikaistyöttömi-
en tilanteeseen. Työttömät nuoret tarvitsevat nyt täsmätoimia.

Arvoisa puhemies! Sipilän hallitus joutuu säästämään, koska viime vaalikaudella SDP:n
ollessa hallituksessa kaikki jäi tekemättä: talouspolitiikka epäonnistui, ja työttömyyden an-
nettiin räjähtää käsiin. Muistutan, että viime vaalikaudella SDP:llä oli kaikki keskeiset
työllisyyteen ja talouteen liittyvät ministerinsalkut. Karmeasta perinnöstä huolimatta kes-
kustalle on tärkeää, että myös parannuksia tavallisten suomalaisten arkeen tehdään ja on
tehty. Pienituloisimpien takuueläkettä on korotettu ja tullaan korottamaan. Tähän SDP ei
pystynyt. Omais- ja perhehoitoa parannetaan. Tähänkään SDP ei viime kaudella pystynyt.
Lasten, nuorten ja perheiden palveluja uudistetaan. Tämäkin jäi viime kaudella demareilta
tekemättä. (Susanna Huovinen: Sosiaalihuoltolaki on se keskeisin uudistus!) Suuritulois-
ten verotusta on kiristetty ja pieni- ja keskituloisten verotusta on kevennetty. Keskustan
mielestä on oikein, että myös mahdolliset yhteiskuntasopimuksen veronalennukset tullaan
kohdistamaan pieni- ja keskituloisiin.

Herra puhemies!  Sinipunahallituksen epäonnistumisen vuoksi olemme pakotettuja
säästämään myös koulutuksesta. Pääpaino on kuitenkin koulutuksen uudistamisessa. Tä-
hänkään SDP ei viime kaudella pystynyt, vaikka sillä oli koko kauden opetusministerin
salkku. Suomalaisten on hyvä muistaa, että SDP esitti ennen vaaleja omassa eduskuntavaa-
liohjelmassaan satojen miljoonien eurojen säästöt koulutukseen. Keskustan eduskuntaryh-
mä on erittäin pettynyt Savonlinnan opettajankoulutuksen tilanteeseen. Pyytäisinkin, että
opetusministeri Sanni Grahn-Laasonen vielä tarkentaisi asian yksityiskohtia. Savonlinnal-
le ja savonlinnalaisille keskustalaisilla on vain yksi viesti: (Ben Zyskowicz: Eikö äsken
8



Pöytäkirjan asiakohta PTK 54/2016 vp
pääministeri kertonut, miten asiat on?) teitä ei jätetä yksin, Savonlinnaa ei tulla jättämään
yksin.

Arvoisa puhemies! On myönteistä, että SDP alkoi tukea yhteiskuntasopimusta. Tämä
SDP on rakentanut suomalaista hyvinvointiyhteiskuntaa, ja tämän SDP:n kanssa olen itse-
kin tehnyt yhteistyötä esimerkiksi kunnallispolitiikassa ja nuorisopolitiikassa. Tästä väli-
kysymyksestä en kuitenkaan tätä SDP:tä tunnista. Arvoisat edustajat Lindtman, Marin,
Razmyar, Räsänen, Nurminen, olen oppinut tuntemaan teidät visionäärisinä nuorina polii-
tikkoina. Eikö juuri meidän sukupolvemme pitäisi yhteistyössä hakea ratkaisuja parem-
man tulevaisuuden rakentamiseksi ja vahvistaa uskoa siihen, että tästäkin selvitään? En voi
ymmärtää, että tekin olette lähteneet mukaan tähän SDP:n vastakkainasetteluun ja ihmis-
ten pelotteluun hyvinvointiyhteiskunnan alasajosta ja kaiken myymisestä. Se on epä-älyl-
listä ja vastuutonta ja lisää epävarmuutta kodeissa.

Herra puhemies! (Puhemies koputtaa) Keskustan eduskuntaryhmä antaa tukensa Sipi-
län hallituksen politiikalle. Suomi on laitettava uudistamalla ja sopimalla kuntoon. (Väli-
huutoja)

Ensimmäinen varapuhemies Mauri Pekkarinen: Edustaja Terho. (Hälinää — Puhe-
mies koputtaa) — Arvoisat edustajat, terävät välikommentit ja välihuudot ovat aina paikal-
laan ja oikeastaan ryydittävätkin hyvää keskustelua. Toivon, että siitä ei tule kuitenkaan
sellaista yleistä mölinää, joka peittää sen sanoman, mitä puhuja yrittää kertoa. Tällä toi-
veella, edustaja Terho.

14.36 Sampo Terho ps (ryhmäpuheenvuoro): Arvoisa puhemies! Käsillä oleva välikysy-
mys on epätavallinen. Yleensä välikysymys tehdään jostain tietystä poliittisesta päätökses-
tä. Tällä kertaa kysymys on tehty epämääräisesti Suomen suunnasta. Kysymyksen on teh-
nyt sosialidemokraattinen puolue yksin.

Hyvät sosialidemokraatit, te kysytte Suomen suunnasta, joka kieltämättä viime aikoihin
asti on ollut aika huono. Tästä luullakseni meillä vallitsee harvinaislaatuinen yhteisymmär-
rys. Sitä sen sijaan on vaikeampi ymmärtää, miksi sitten olette joka käänteessä yrittäneet
vastustaa tämän huonon suunnan muuttamista. Läpi vaalikauden jatkunut vastustuksenne
on nyt käynyt jo niin sokeaksi, että tässä välikysymyksessä vastustatte jo selvityksiäkin
Suomen suunnan muuttamisesta.

Jos sekä Suomen suunta että hallituksen yritykset kääntää se ovat teidän mielestänne
kaikki yhtä huonoja, on tietysti keskeistä vertailla, mitä te tekisitte toisin. Tutkitaanpa: Te
olette pelotelleet valtion valmistelevan Suomen valtionyhtiöitä myyntikuntoon. Kuitenkin
te itse myitte valtion omaisuutta yli 3 miljardilla eurolla, mukaan lukien Fortumin sähkö-
verkot Carunalle. (Oikealta: Ohhoh!) Te olette syyttäneet hallitusta Suomen tieverkon yk-
sityistämisestä, jollaista päätöstä ei ole tehty. Sen sijaan te itse myitte viime vaalikaudella
valtion Tieliikelaitoksen pääomasijoittajien rahastettavaksi. Te olette myös pelotelleet, että
Suomen metsät on myyty tai ainakin myydään. No, näin ei ole, paitsi tietysti siltä osin, että
viime vaalikaudella te itse käskitte Metsähallituksen myydä maitaan ennätysmääriä. (Nau-
rua) Te syytätte hallitusta huonosta työllisyyden hoidosta ja työttömien aseman heikentä-
misestä. Te itse leikkasitte viime vaalikaudella ansiosidonnaista työttömyysturvaa ja vaa-
likauden aikana hävititte Suomesta satatuhatta työpaikkaa. (Välihuutoja) Te syytätte halli-
tusta lapsiperheiden aseman heikentämisestä. Te itse leikkasitte 108 miljoonaa lapsilisistä.
Te syytätte hallitusta 3 miljardin koulutusleikkauksista. Samalla laskentaperiaatteella te
9



Pöytäkirjan asiakohta PTK 54/2016 vp
itse leikkasitte 3,5 miljardia koulutuksesta. Te syytätte hallitusta vähävaraisiin kohdistu-
vista indeksileikkauksista. Te itse teitte indeksileikkaukset työeläkkeisiin, koulutukseen,
sosiaalietuuksiin ja lapsilisiin. Ja te syytätte hallitusta kuntien talouden kurjistamisesta. Te
itse leikkasitte kuntien valtionosuuksia kumulatiivisesti melkein 4 miljardilla eurolla.

Niin, toverilliset sosialidemokraatit, en nyt ehdi luettelemaan enempää, mutta tiivistäen
voisi sanoa, että kaikkea, minkä te nyt sanotte Suomessa ja sen suunnassa olevan huonoa,
te olette itse olleet tekemässä. (Jukka Gustafsson: Oliko hallituksessa porvarienemmistö?)
Lisäksi en voi olla panematta merkille, että kun te täällä jatkuvasti ja tänään viimeksi niin
mielellänne puhutte, että hallituspuolueet ovat harhauttaneet äänestäjiä, niin kieltämättä
teillä on kyllä vahvat perusteet pitää itseänne poliittisen harhauttamisen asiantuntijoina.
Mutta onko teillä varaa arvostella muita, se on sitten toinen asia. Puhutaan nyt totta: Te
syytätte hallitusta siitä, mitä te häpeätte itsessänne ja omissa teoissanne. (Välihuutoja va-
semmalta) Te kyynisesti luotatte siihen, ettei yksikään media muka tuo näitä teidän yllät-
täviä linjanmuutoksianne Suomen suunnasta ilmi ja että äänestäjät sitten unohtaisivat tei-
dän sanojenne ja tekojenne irvokkaan ristiriidan. (Jukka Gustafsson: Oijoijoi!)

Arvoisa puhemies! Hallituspuolueet ovat tunnustaneet isänmaan huonon suunnan jo
hallitusohjelmassa, jonka keskeisin sisältö on kääntää tämä huono suunta. Käänteen ai-
kaansaamiseksi olemme tehneet paljon avauksia, vaikeita päätöksiä ja rakentavia kompro-
misseja. Jokaista näistä sosialidemokraattinen puolue on äänekkäästi arvostellut ja vastus-
tanut. Kun hallitus on rakentanut, sosialidemokraatit ovat nyt vuoden verran repineet. En-
tinen valtionhoitajapuolue on vajonnut vastustuspuolueeksi. Samalla on käynyt ilmeisek-
si, ettei sosialidemokraateilla ole mitään eväitä kääntää Suomen huonoa suuntaa: te käy-
tännössä lupaatte vain olla tekemättä mitään, mutta sitäkään lupausta te ette pysty pitä-
mään. Edellinen vaalikausi osoitti kiistattomasti, että pakon edessä tekin leikkaatte valtion
menoja, aivan kuten jokainen täällä oleva puolue. No, tämä ei tietenkään estä jatkossakaan
valittamasta kaikesta, kuten on kysymys tässäkin välikysymyksessä. Mutta kun verrataan
teidän nykyisiä puheitanne ja aiempia tekojanne — siis lupauksianne ja tosiasioita — ei
jäljelle jää mitään. Ei mitään paitsi pohjaton, mittaamaton, tekopyhä puoluepolitikointi.
(Välihuutoja — Jukka Gustafsson: Tervetuloa Tampereen Teatterikesään! Tervetuloa mu-
kaan!)

Ensimmäinen varapuhemies Mauri Pekkarinen: No niin, nyt tämän ilottelun jälkeen
edustaja Vartiainen.

14.42 Juhana Vartiainen kok (ryhmäpuheenvuoro): Arvoisa puhemies! Välikysymyk-
set ovat tilaisuus suurten kysymysten käsittelyyn. Käsillä oleva välikysymys alentaa van-
han instituution karnevaalitasolle. Se on todellisuusotteensa menettäneen puolueen paniik-
kihuuto. Sen voi tiivistää kolmeen sanaan: apua, jokin muuttuu! (Naurua) Sen esittää puo-
lue, joka päätoimittaja Torbjörn Kevinin sanoin pelkää nykyaikaa. (Naurua)

Pohjoismainen hyvinvointivaltio on yhteiskuntajärjestelmien kilpailun ja kylmän sodan
voittaja. Siinä yhdistyvät liberalismin ja sosialidemokratian parhaat piirteet, ja sen ansios-
ta Pohjoismaat ovat kärjessä, kun vertaillaan aineellista vaurautta ja oikeudenmukaisuu-
den ja turvallisuuden indikaattoreita.
10



Pöytäkirjan asiakohta PTK 54/2016 vp
Pohjoismaiden hyvinvointivaltiomalli, kuten sen tutkijat hyvin osaisivat välikysyjille
kertoa, ei ole joukko muuttumattomia instituutioita, kuten 100-prosenttisen julkisia ter-
veyskeskuksia, keskitetysti sovittuja yhtäläisiä palkkojen yleiskorotuksia, kiveen hakattu-
ja eläkeikiä, alati muuttumattomia sosiaaliturvaetuja tai kilpailulta suojattuja elinkeinoja.
Hyvinvointivaltio on kykyä jatkuvaan muutokseen, jota ajaa eteenpäin Pohjolan vahvojen
kansalaisyhteiskuntien ja terveen edustuksellisen demokratian — siis Pohjolan vapaiden ja
valistuneiden naisten ja miesten — ymmärrys siitä, että haluamme jatkuvasti tavoitella
sekä yhä vauraampaa yhteiskuntaa että suurinta mahdollista oikeudenmukaisuutta. Ja
teemme sen parhaiten ymmärtämällä ympäristön muutoksen, globaalin talouden mekanis-
mit, väestön ikääntymisen merkityksen, digitaalisen ympäristön — kaiken sen, mikä ym-
pärillä muuttuu. Hyvinvointivaltion uudistaminen on sen ylläpitämistä.

Tämän ovat hallituksemme ja kokoomus ymmärtäneet mutta SDP ei. Siksi välikysy-
myksessä huudetaan paniikissa apua. Se on osoitus SDP:n älyllisesti romahtaneesta ana-
lyysista.

SDP:n pelottelutodellisuudessa terveydenhoito yhtiöitetään kuvitellun ideologisen sala-
liiton vuoksi. Kokoomukselle kysymys on yleiseurooppalaisesta pyrkimyksestä nostaa jul-
kispalvelujen tuottavuutta sallimalla yksityinen palvelutuotanto, jos se säästää niukkoja
julkisia varoja, jotta kansalaisten oikeudet hyvinvointipalveluihin voidaan rahoittaa. Jos
välikysyjät kysyvät alan parhailta tutkijoilta, nämä kertovat, että pohjoismaisessa hyvin-
vointivaltiossa on olennaista, että julkinen valta järjestää ja takaa palvelut, mutta ei se, että
niistä jokainen tuotetaan julkisessa palvelumonopolissa. Edunvalvontakoneeksi taantunut
SDP ei taida enää itse edes muistaa, että se aikoinaan loi terveyskeskukset kansalaisia var-
ten, ei palveluja tuottavaa — toki arvokasta työtä tekevää — henkilöstöä varten. Ja kyllä,
toimivat hoivaketjut ovat tärkeitä, ja niistä huolehditaan nykyaikaisella, valinnanvapautta
ja digitaalista tietoa hyödyntävällä tavalla.

SDP:n pelottelutodellisuudessa hallitus syyllistää työttömiä, kun kokoomukselle on ky-
symys yhteispohjoismaisesta pyrkimyksestä modernisoida sosiaaliturvaa niin, että työn te-
keminen olisi aina houkuttelevaa, tietoisena siitä, että sosiaaliturva on luonut kannustin-
loukkuja. SDP:n harhatodellisuudessa hallitus pakottaa ihmiset ilmaistyöhön, kun meille
muille kysymys on siitä, että luodaan uusia vapaaehtoisia polkuja työelämään. Me muut
kun emme voi olla sokeita sille, että työsuhteita syntyy Suomessa liian vähän — eikä sii-
hen auta yksin se, että julkisia työllisyysmenoja kasvatetaan.

Onko SDP tänä päivänä todella sama puolue, jota johtivat vastuulliset realistit Väinö
Tanner, Kalevi Sorsa, Paavo Lipponen; sama liike, jonka johtajat Willy Brandt ja Olof Pal-
me uursivat uria Euroopan rauhan ja hyvinvoinnin hyväksi? Sosialidemokratian luomuk-
set eivät ole turvassa sosialidemokratialta itseltään. En ole ainoa suomalainen, joka kokee
vahvaa yhteyttä sosialidemokraattisten arvojen kanssa mutta samalla kerta toisensa jäl-
keen toteaa, että niitä edistetään parhaiten muissa puolueissa kuin SDP:ssä. (Naurua)

Arvoisa puhemies! Hallituksen kelpo ministerit osaavat tässä salissa kyllä ratkaisujaan
puolustaa. Ja syytä onkin, koska ilman hallituksen uudistuspyrkimyksiä suomalaisten hy-
vinvointipalvelut todella olisivat uhattuina. Olen varma siitä, että täysistunto kuittaa tämän
välikysymyksen sellaisin äänestysluvuin, jotka se ansaitsee.

Ärade talman! Jag är säker att riksdagen kommer att kvittera bort den här interpellationen
med sådana röstsiffror som den rejält förtjänar. — Tack. (Suosionosoituksia oikealta —
Puhemies koputtaa)
11



Pöytäkirjan asiakohta PTK 54/2016 vp
Ensimmäinen varapuhemies Mauri Pekkarinen:  Edustaja Ojala-Niemelä. (Hälinää —
Puhemies koputtaa) — Pyydän Ojala-Niemelän puhujapönttöön sen jälkeen, kun edustajat
hivenen rauhoittuvat. Olkaa hyvä.

14.47 Johanna Ojala-Niemelä sd (ryhmäpuheenvuoro): Arvoisa puhemies! Jani From
Maaseudun Tulevaisuudessa kirjoitti seuraavasti: "Monikansalliset Panamasta toimivat
yritykset kuorivat kermat ja poimivat rusinat pullista, julkiselle puolelle jäädessä hoidetta-
vaksi tuottamattomat tehtävät. Onko valinnan vapaus sitä, että Pihtiputaan mummu joutuu
lähtemään jonnekin kauas pois hoitoa hakemaan, kun ei yksityisiä yrityksiä paikkakunnal-
le tulo kiinnosta ja julkinen puoli ajetaan alas." Tähän kiteytyvät monen suomalaisen aja-
tukset hallituspolitiikasta tänä päivänä. Hallitus on lähtenyt uudistamaan Suomea voimal-
lisesti, mutta samalla muutoksen keskiössä oleva kansalainen on unohtunut. Hallituksen
tavoite on ottaa iso harppaus kohti markkinaliberalistista yhteiskuntaa, kohti eriarvoistu-
mista. Siksi SDP avaa keskustelun koko hallituksen linjasta, Suomen suunnasta.

Arvoisa puhemies! Kevään aikana tehdyt linjaukset — sosiaalipalvelujen ja terveyden-
hoidon yhtiöittämiset, teiden, rautateiden ja vesiväylien yhtiöittämissuunnitelmat sekä tak-
siliikenteen ja postin vapauttaminen kilpailulle — ovat kääntäneet hallituksen kurssia
markkinaliberalistiseen suuntaan. Metsähallitushan yhtiöitettiin jo osittain. Hallitus ei ole
kertonut perusteluja sille, miksi sote-uudistuksessa yhtiöittämisvaatimukseen päädyttiin.
Vaikuttavuusarviointeja ovat peränneet myös monet asiantuntijat. Meidän huolemme on
se, että yhtiöittämisen seurauksena kansanvallan mahdollisuudet vaikuttaa kansalaisten pe-
ruspalveluihin vaarantuvat vakavasti. Tämä puolestaan johtaa siihen, että hyvinvointi- ja
terveyserot eivät suinkaan vähene vaan kasvavat. Myöskään palveluiden saumattomuudes-
ta ei pystytä uudessa monimutkaisessa mallissa huolehtimaan. Uudesta sotesta tulevat hyö-
tymään eniten hyvinvoivat ja hyvätuloiset, kun taas maksajiksi jäävät vähävaraiset ja pal-
jon sairastavat. Kokoomuksen kansanedustaja Mykkänen totesi: "Kuka olisi uskonut muu-
tama vuosi sitten, että tämä hallitus, jossa kokoomus on vasta kolmanneksi suurin puolue,
yhtiöittää terveyskeskukset?"  Niinpä, kuka olisi uskonut? (Jukka Gustafsson: Aivan!)

Arvoisa puhemies! Markkinaliberalismin ihanteet ovat uineet myös liikenteeseen. Hal-
litus on siirtämässä suuria omaisuusmassoja pois demokraattisen päätöksenteon piiristä.
Pelkästään liikenteen osalta kyse on 20 miljardin euron omaisuudesta, jonka veronmaksa-
jat ja suurelta osin aiemmat sukupolvet ovat rahoittaneet. Nämä investoinnit ovat mahdol-
listaneet elinvoimaisen Suomen joka kolkassa. Ihmetystä herättävätkin hallituksen kaavai-
lemat suunnitelmat tehdä vapaa liikkuminen tässä maassa maksulliseksi.

Ministereiden Sipilä ja Berner suunnitelmat ovat herättäneet laajaa kritiikkiä. "Valtio-
vallan tehtävänä on huolehtia siitä, että koko maassa on toimivat liikenneyhteydet. Jos
mennään osakeyhtiöihin, se tarkoittaa, että vähempiliikenteisten teiden ja maaseudun tei-
den hoidon laatu laskee radikaalisti." Nyt ministeriaitiossa varmaan ajatellaan, että tämä on
opposition pelottelua. Näin ei suinkaan ole, vaan näin totesi keskustan kansanedustaja
Hannu Hoskonen Maaseudun Tulevaisuudessa viime kuussa. 

Kun hallitukselle on iskenyt yhtiöittämisbuumissaan vauhtisokeus, niin on hyvä muis-
taa osakeyhtiölain lähtökohdat. Yhtiön toiminnan tarkoituksena on aina tuottaa voittoa
osakkeenomistajille. On selvää, että osingoille haluavat yksityiset terveysalan yritykset ja
liikenne- ja jakeluyhtiöt, mutta vain silloin kun toiminta on kannattavaa. Julkisen sektorin
kontolle jäisivät kuitenkin ne osat palveluista, jotka eivät yrityksiä kiinnosta, koska tuotto
on olematonta tai jopa miinusmerkkistä.
12



Pöytäkirjan asiakohta PTK 54/2016 vp
Otetaan esimerkiksi postipalvelut. Jos hallitus ottaa Postiin osakkaiksi voittoa tavoitte-
levia yksityisiä sijoittajia, niin mikä olisi heidän intressinsä turvata haja-asutusalueiden
postipalvelut tai muut sellaiset toiminnot, jotka eivät tuota yhtiölle rahaa? Nuo palvelut
ovat kuitenkin tärkeitä kansalaisten yhdenvertaisuuden kannalta ja myös elinehto monille
alueellisille ja paikallisille sanomalehdille. Miten Postin toiminta paranee sillä, että yksi-
tyisten sijoittajien pitäisi vielä päästä ottamaan voitto-osuutensa välistä?

Arvoisa pääministeri, lopuksi: Näyttää siltä, että hallituksen sisällä on epäselvää, onko
teillä mandaattia tehdä näin vakavia uudistuksia, ja kysymys herääkin, onko teillä edes
puolueenne mandaattia tähän. Onko niin, että hallitus tekee historian kokoomuslaisinta po-
litiikkaa viis veisaten siitä, ettei kansalaisilta ole haettu valtakirjaa tällaisen politiikan har-
joittamiselle? (Puhemies koputtaa) Tämän hämmennyksen seurauksena keskustan kansan-
edustajat puhuvat kotikonnuilla yhtä ja täällä pääkaupungissa toista. Arvot, joilla tätä maa-
ta johdetaan, ovat kovat. Ne ovat taloudellisen voiton maksimointiin (Puhemies koputtaa)
ja voittojen siirtämiseen yhtiöiden käsiin tähtäävät arvot.

14.54 Ville Niinistö vihr (ryhmäpuheenvuoro): Arvoisa puhemies! Tässä maassa on aina
rakennettu parempaa huomista lapsillemme. Suomi on maa, joka sanoo lapsilleen: Me kou-
lutamme teidät paremmin. Me pidämme terveydestänne huolta. Me säilytämme luonnon
teille arvokkaana ja puhtaana.

Tämä on se lupaus, jonka eteen suomalaiset ovat valmiita tekemään aina töitä, valmiina
myös luopumaan asioista. "Kunhan vain lapsillamme on sitten asiat paremmin." Tämä on
siis se lupaus, joka meidän on pidettävä, ja se on vihreiden vaihtoehto Suomen suunnaksi.

Sipilän hallitus ei tätä ihmisille suo. Hallitus leikkaa siitä, mikä on kaikkein arvokkain-
ta. Se leikkaa heikompiosaisilta ja lastemme koulutuksesta. Se ohjaa naisia työstä kotiin ja
sulkee Suomea maailmalta. Hallitus ei luo toivoa, vaan hallitus luo näköalattomuutta. Sik-
si sen leikkaukset tuntuvat erityisen kovilta.

Arvoisa puhemies! Hallitus on erityisen kova naisia ja lapsiperheitä kohtaan. Silti halli-
tus ei tee päätöksistään vaikutusarvioita. Vihreät teetti eduskunnan tietopalveluilla laskel-
man hallituksen toimien vaikutuksista lapsiperheiden toimeentuloon. Luvut ovat hätkäh-
dyttäviä. Lapsiperheet menettävät 625 miljoonaa euroa vuoteen 2019 mennessä. Niistä tu-
loveron kevennykset korvaavat vain 95 miljoonaa euroa, eli miinukselle menee yli 500
miljoonaa euroa. Esimerkkiperheistä kahden julkisella sektorilla työskentelevän aikuisen
perhe, jossa on kaksi lasta päivähoidossa, menettää kuukaudessa 261 euroa eli 6 prosenttia
tuloistaan. Yksinhuoltaja, jolla on yksi lapsi päivähoidossa ja toinen iltapäiväkerhossa, me-
nettää 110 euroa kuukaudessa eli 4,3 prosenttia. Entäs opiskelijaperheet? Kahden opiske-
lijan perhe, jossa toinen on osapäivätöissä ja jolla on yksi lapsi päivähoidossa, menettää
165 euroa kuukaudessa eli 8,4 prosenttia tuloistaan. Onko tämä hallituksen mielestä vas-
tuullinen tapa kohdella Suomen lapsiperheitä?

Me vihreät vaadimme, että hallitus peruuttaa kohtuuttomat korotukset lasten päivähoi-
tomaksuihin. Päivähoidon maksukorotukset ohjaavat naisia kotiin, lisäävät työnteon kan-
nustinloukkuja ja kasvattavat entisestään lapsiperheiden suurta taakkaa. Sipilän hallituk-
sen 1950-lukulainen perhepolitiikka ei ole se Suomen suunta, jota me vihreät kannatamme.

Me haluamme myös uudistaa vanhempainvapaita: pidentäisimme vanhempainvapaan
kestoa, lisäisimme isille varattua kiintiötä ja joustavoittaisimme sen käyttöä. Uudistus pa-
rantaa isien osallisuutta lasten kasvatukseen sekä helpottaa äitien paluuta työelämään.
13



Pöytäkirjan asiakohta PTK 54/2016 vp
Vietin itse molempien lasteni kanssa vanhempainvapaalla lähes puoli vuotta. Se on va-
linta, jota en tiedä yhdenkään isän tässä maassa katuvan. Yhä tänä päivänä tiedän, että pää-
vastuu pienen vauvan hoidosta kantaa isän ja lapsen suhdetta joka ikinen päivä. Se, miten
toimin isänä, miten kasvatan niin tytärtäni kuin poikaani, on minulle feministinä myös
kaikkein tärkein tekoni tasa-arvon puolesta.

Arvoisa puhemies! Me vihreät uskomme, että nostamalla, tukemalla ihmisiä Suomi pär-
jää, uudistamalla elinkeinojamme Suomi pärjää ja koulutuksella ja kansainvälisyydellä
Suomi pärjää, ei nöyryytyksellä ja leikkauksilla. Perustulo voisi olla Suomen seuraava pe-
ruskoulu, sellainen uudistus, josta on esimerkiksi muulle maailmalle. Sen avulla yritteliäi-
syys ja omat valinnat kannattavat, ja se nostaa ihmisiä köyhyydestä osallisuuteen.

Meistä on myös viisaampaa leikata asioista, jotka ovat ikäviä, kuin leikata asioista, jot-
ka ovat arvokkaita. Siksi vihreät leikkaisivat ympäristölle haitallisia tukia. (Ben Zysko-
wicz: Kuten?) Hallitus sen sijaan ottaa uuden saastutustuen käyttöön: se kannustaa yrityk-
siä olemaan vähentämättä ilmastopäästöjä, ja sillä ei rakenneta hiilineutraalia yhteiskuntaa.

Kalleinta hallituksen politiikassa on kuitenkin sulkeutuminen. Tänä aikana on yleisty-
nyt tiedon, sivistyksen ja ihmisarvon väheksyntä. Afganistania, Irakia ja Somaliaa kutsu-
taan turvallisiksi maiksi, ja hallitus poistaa ilmastopakolaisuuden oleskeluluvan saamisen
kriteerinä. Samalla korkeakoululeikkaukset ajavat lahjakkaita tutkijoita ulkomaille. Tämä
näköalattomuus tulee kalliiksi. Vihreille sivistys ja edistys ovat puolustamisen arvoisia
asioita, kuten myös ihmisarvo.

Arvoisa puhemies! Suomen ei siis kannata sulkeutua maailmalta ja heikentää jo val-
miiksi heikompiosaisten asemaa, ja näin ollen teen seuraavan esityksen epäluottamuslau-
seesta hallitukselle: "Eduskunta katsoo, että hallitus toimillaan heikentää lapsiperheiden ja
pienituloisten asemaa sekä nuorten koulutuslupausta ja Suomen kansainvälisyyttä. Halli-
tuksen toimet vaarantavat suomalaisten luottamusta parempaan huomiseen. Eduskunta to-
teaa, ettei hallitus enää nauti eduskunnan luottamusta."

Arvoisa puhemies! (Puhemies koputtaa) Meillä suomalaisilla on oltava malttia toteuttaa
viisaita uudistuksia, jotka puolustavat sitä, mikä on arvokasta. Se on vihreiden vaihtoehto.

15.00 Aino-Kaisa Pekonen vas (ryhmäpuheenvuoro): Arvoisa puhemies! Nykyhallitus
on onnistunut vuodessa pettämään lähes kaikki ennen vaaleja antamansa lupaukset. Kou-
lutusjärjestelmää romutetaan, työttömiltä, pienituloisilta, naisilta, opiskelijoilta ja lapsiper-
heiltä leikataan. Valtionyhtiöistä kirjoitetaan myyntilistoja. Metsähallituksen yhtiöittämi-
nen on jo ajettu läpi opposition ja kansalaisten kiivaasta vastustuksesta huolimatta. Nyt
hallitus on päättänyt yhtiöittää sosiaali- ja terveyspalvelumme. Seuraavaksi valmistellaan
liikenneverkkomme yhtiöittämistä. VR:n pilkkomista ja osittaista yksityistämistä suunni-
tellaan. Jo nyt on selvää, että tämä hallituksen pakkomielle tulee suomalaisille vielä erit-
täin kalliiksi. Hallitus on tekemässä yhteiskunnassamme sellaista tuhoa, että sen jälkiä on
vaikea korjata, vaikka valta vaihtuisikin seuraavissa vaaleissa.

Arvoisa puhemies! Sosiaali- ja terveydenhuollon uudistuksen alkuperäisenä tarkoituk-
sena oli perusterveydenhuollon vahvistaminen ja palvelujärjestelmän yhtenäistäminen.
Nyt siitä on tullut yhtiöittämisen ja yksityistämisen projekti. Vaikuttaa siltä, että ihmisten
palveluita ei pyritä enää turvaamaan asiakaslähtöisesti ja kustannustehokkaasti, (Ben Zys-
kowicz: Päinvastoin!) vaan halutaan luoda bisnesmahdollisuuksia kansainvälisille terveys-
yhtiöille. Hallituksen ehdotuksessa sote-uudistukseksi palveluiden järjestäminen ja tuotta-
minen erotetaan. Vasemmistoliitto kannattaa valinnanvapautta, mutta nyt se yhdistetään
14



Pöytäkirjan asiakohta PTK 54/2016 vp
täysin vapaaseen kilpailuun. Tämä merkitsee sitä, että monikansallisille yrityksille ava-
taan mahdollisuus rahastaa ihmisten sosiaali- ja terveyspalveluiden tarpeella. (Oikealta: Ei
pidä paikkaansa!) Näiden yritysten tavoitteena ei ole ihmisten hyvinvointi vaan lihava
osinko. On myös todennäköistä, että suuret monikansalliset yhtiöt ostavat pienet kotimai-
set toimijat ulos markkinoilta. (Riitta Myller: Näin on jo tapahtunut!) Vastuu sote-palve-
luiden kokonaisuudesta katoaa yhtiöihin. Kulut kasvavat, vaikka uudistuksen alkuperäise-
nä tarkoituksena oli hillitä väestön ikääntymisen aiheuttamaa kulupainetta. Asiakasmak-
sut todennäköisesti nousevat, terveyserot kasvavat.

Arvoisa puhemies! Hallitus ei ole ottanut kantaa siihen, kuinka sosiaali- ja terveyden-
huollon julkisissa yhtiöissä toimivien ihmisten työsuhteille käy ja millä ehdoilla töitä tule-
vaisuudessa tehdään. Kun julkiset ja yksityiset kilpailevat keskenään, paine kohdistuu noin
280 000 ihmisen työsuhteen ehtoihin julkisissa yhtiöissä. Kilpailutuksen jälkeen syntyvät
sopimukset ovat määräaikaisia. On vaarana, että henkilökunta joutuu hakemaan toistuvas-
ti omaa työtään. Nollatuntisopimukset todennäköisesti lisääntyvät.

Arvoisa puhemies! Vähintään yhtä tärkeä kysymys on se, miten käy asiakkaan ja poti-
laan. Yhtiö voi mainostaa palveluitaan lupaamalla vaikkapa tietyn määrän hoitajia vanhus-
ta kohti. Kun sopimus yhtiön kanssa on tehty, se voi muuttaa sopimusta yksipuolisesti, ja
hoitajia onkin luvattua vähemmän. Tämäkö on sitä hallituksen mainostamaa valinnanva-
pautta? Ruotsissa on myös huomattu, että valinnanvapaus lisää alueellista eriarvoisuutta,
kun raha seuraa potilasta kasvukeskuksiin ja syrjäseutujen palvelut heikkenevät entises-
tään. Äskettäin uutisoitiin siitä, kuinka valinnanvapauden piirissä olevien palveluiden kus-
tannukset ovat nousseet jopa 50—100 prosenttia Tukholmassa.

Arvoisa puhemies! Haluan muistuttaa siitä, että aiemmin keskusta ja perussuomalaiset
ovat liputtaneet julkisten sosiaali- ja terveyspalveluiden turvaamisen ja alueellisen tasa-ar-
von puolesta. Siksi on täysin käsittämätöntä, että ne ovat nyt hyväksyneet kokoomuksen ta-
voitteen palveluiden yksityistämisestä. Kysymys on liian isoista asioista poliittiseen kau-
pankäyntiin.

Vasemmistoliiton eduskuntaryhmä on tähän saakka pitänyt sote-uudistusta erittäin tär-
keänä palveluiden sujuvuuden näkökulmasta. Tämä uusin yhtiöittämisen ja yksityistämi-
sen käänne on kuitenkin todellinen pommi. Sote-uudistuksesta on tullut bisnesuudistus. On
aika palata sote-uudistuksen alkuperäiseen tarkoitukseen, yhdenvertaisten palveluiden tur-
vaamiseen. Tästä syystä vasemmistoliiton eduskuntaryhmä on koonnut omia sote-linjauk-
siaan, jotka on julkaistu tänään. Toivottavasti hallitukselta löytyy aikaa tutustua niihin.

Arvoisa puhemies! Tähän lopuksi, tämän perusteella esitän seuraavan epäluottamuslau-
se-esityksen: "Pääministeri Sipilän hallitus on aikeissa yhtiöittää sosiaali- ja terveyden-
huoltopalvelumme. Sen seurauksena ei ole enää mahdollista turvata yhdenvertaista ja de-
mokraattisesti hallinnoitua julkista sosiaali- ja terveydenhuoltoa koko maassa. Tällä perus-
teella eduskunta toteaa, että hallitus ei nauti eduskunnan luottamusta."

15.05 Anna-Maja Henriksson r (ryhmäpuheenvuoro): Arvoisa puhemies, ärade talman!
Förbättrandet av sysselsättningen är regeringens och hela Finlands största utmaning för
tillfället. Regeringens förslag till att förbättra sysselsättningen är en helt bra början, men re-
dan nu står det klart att dessa åtgärder inte räcker. Därför borde regeringen ta i bruk ett bre-
dare urval åtgärder.

I vår skuggbudget har svenska riksdagsgruppen presenterat en rad åtgärder för att för-
bättra sysselsättningen. Den inkomstrelaterade dagpenningen borde utvecklas att vara
15



Pöytäkirjan asiakohta PTK 54/2016 vp
mera sporrande, möjligheten att ta i bruk en minijobmodell borde utredas och arbetskrafts-
servicen borde kunna konkurrensutsättas. 

Samalla sopii toivoa, että liittokohtaiset neuvottelut onnistuisivat. Olisi täysin välttämätön-
tä, että paikalliselle sopimiselle luotaisiin todelliset edellytykset. Se joustavoittaa taloutta,
parantaa pienten ja keskisuurten yritysten mahdollisuuksia ja on avainasemassa työllisyy-
den parantamisessa. Mallia voisi hakea esimerkiksi Ruotsista, jossa työmarkkinoita on uu-
distettu rohkeasti.

Työn tarjonnan lisäämiseksi hallituksen tulisi myös heti nopeasti ryhtyä uudistamaan
perhevapaajärjestelmää ja kotihoidon tukea. Tällä hetkellä nämä järjestelmät eivät riittä-
västi kannusta nuorempien naisten osallistumista työelämään tai edesauta miesten ja nais-
ten tasa-arvoa työelämässä. Ministeri Rehula, onko hallitukselta ideologinen valinta jättää
nämä asiat pois tasa-arvo-ohjelmasta?

Työmarkkinoita koskevassa keskustelussa on ollut silmiinpistävää, että ehdotukset työ-
hyvinvoinnin parantamiseksi ovat kokonaan loistaneet poissaolollaan niin hallituksen kuin
työmarkkinaosapuolten puheissa. Sairauspoissaolot ja työkyvyttömyyseläkkeet maksavat
valtavia summia yhteiskunnalle. Työterveyslaitoksen mukaan kyse on miljardeista eurois-
ta vuosittain. Panostukset työhyvinvointiin maksavat itsensä moninkertaisesti takaisin, sik-
si tämä olisi syytä ottaa vakavasti.

Arvoisa puhemies! Hyvinvointikysymykset ovat nyt muutenkin todella ajankohtaisia.
Hallitus julkaisee ilmeisesti huomenna päivystysuudistuslinjauksensa. Se on aiemmin ker-
tonut, että täysi ympärivuorokautinen päivystys keskitetään ainoastaan 12 sairaalaan. On
myös täysin epäselvää, miten perusterveydenhuollon päivystys tullaan järjestämään. Sel-
vää on, että keskustavetoiseen hallitukseen on iskenyt valtaisa keskittämisinto. Etäisyydet
lähimpään päivystävään sairaalaan pitenevät ja kiireellisen hoidon saanti ajoissa vaikeu-
tuu. Tämä on paradoksaalista, kun ottaa huomioon sote-uudistuksen päätavoitteen eli kan-
salaisten yhdenvertaisen hoidon ja hoivan turvaamisen koko maassa. Ministeri Rehula, mi-
ten kansalaisten yhdenvertaisuus paranee, jos palveluita keskitetään ja etäisyydet lähim-
pään sairaalan pitenevät ja jos terveyskeskusten ilta-, viikonloppu- ja yöpäivystyksiä rajoi-
tetaan?

Voi myös kysyä: miksi päivystysuudistusta tehdään niin kiireellisellä aikataululla, sa-
malla kun varsinainen sote-uudistus näyttää olevan myöhästymässä? Tämä ei ole järkevää.
Päivystysuudistuksen tulisi kulkea käsi kädessä sote-uudistuksen kanssa eikä irrallaan sii-
tä.  Nyt vaikuttaa siltä, että hallitus haluaa ensin lakkauttaa sairaaloita, sulkea lisää synny-
tysosastoja ja vähentää niin erikoissairaanhoidon kuin perusterveydenhuollon päivystystä
ja vasta sitten sen jälkeen muodostaa 18 maakuntaa, joille annetaan vastuu siitä, mitä jää
jäljelle. Pääministeri Sipilä, millaisesta itsehallinnosta on kyse, jos hallitus Helsingistä kä-
sin päättää sairaaloiden ja terveyskeskusten päivystyksestä ennen kuin vastuu sotesta siir-
tyy maakunnille?

Värderade talman! I en reform som den stora vårdreformen är det avgörande viktigt att
trygga medborgarnas språkliga rättigheter. Var och en ska ha rätt att få kvalitativ vård på
sitt modersmål också i framtiden. Minister Rehula, kommer regeringen i morgon — eller
när det nu sedan blir — att presentera en grundlig konsekvensbedömning om hur medbor-
garnas språkliga rättigheter förverkligas i samband med ändringen av jourförordningen? 
16



Pöytäkirjan asiakohta PTK 54/2016 vp
Avslutningsvis, herr talman, det är med kunskap, kunnande, bildning, forskning och ut-
bildning (Puhemies koputtaa) som vi ska lyfta Finland. Därför vill SFP och svenska riks-
dagsgruppen än en gång uppmana regeringen att ompröva sina för landets framtid destruk-
tiva beslut om nedskärningar i utbildningen och forskningen.

15.11 Sari Essayah kd (ryhmäpuheenvuoro): Arvoisa puhemies! Sotien jälkeisellä raken-
tajasukupolvella oli selkeä näkemys Suomen suunnasta. Heidän työllään luotiin hyvin-
vointia ja edistystä suurin harppauksin lähimmäisyyden arvoihin nojaten. Tänä päivänä yh-
teinen visio ja yksituumaisuus ovat kadoksissa, kuten tämäkin keskustelu osoittaa.

Elämme nopean teknologian murroksen aikaa. Digitaalisuus, robotisaatio, keinoäly,
edistykset materiaalitekniikassa, lääketieteessä ja tiedon soveltamisen kaikilla aloilla avaa-
vat huikeita näköaloja. Tekniseen tutkimukseen sijoitettu euro tuo 3 euroa takaisin. Toi-
vomme, että hallitus tämän ymmärtää ja suuntaa tutkimukseen tarpeelliset resurssit. Vain
innovatiiviset kasvuyritykset vetävät Suomen suosta ja luovat työllisyyttä. Vain hyvin kou-
lutettu Suomi pärjää edessämme olevassa murroksessa. Meidän on kyettävä vaalimaan
vahvuuksiamme koulutuksen ja innovaatiotoiminnan kärkimaana.

KD on muun opposition tavoin huolissaan työllisyysmäärärahojen leikkauksista. Työl-
lisyys- ja yrittäjyyspaketin kannatettavia esityksiä ovat meidänkin ajamat yrittäjävähen-
nys, ensimmäisen työntekijän palkkaamisen helpottaminen ja työttömyysetuuden käyttä-
minen palkkatukeen tai itsensä työllistämiseen. Vaikeimmin työllistettävät tarvitsevat kui-
tenkin myös perinteisiä työvoimapolitiikan tukitoimia.

Kristillisdemokraateilla ei ole ideologisia silmälappuja palvelujen tuotantotavan suh-
teen. Kuitenkin huoli hallituksen yhtiöittämislinjauksista kaikkiin sosiaali- ja terveyspal-
veluihin ja koko väyläverkostoon maanteiltä meriväylille on aiheellinen. Yritysmaailman
työkalupakki ei ole ratkaisu kaikkiin ongelmiin. Ratkaisujen tulee kestää vuosikymmeniä,
yli monien vaalikausien, siksi linjaukset pitäisi valmistella huolella ja mahdollisimman
suurella konsensuksella.

Arvoisa puhemies! Julkisten sote-palvelujen yhtiöittämisvelvoitteesta on tulossa uudis-
tuksen sudenkuoppa, joka luo ratkaisujen sijaan monia ongelmia ja mutkistaa hankkeen to-
teutumisen jälleen kerran. Miten huolehditaan sujuvista hoitoketjuista, ja kuka kantaa ko-
konaisvastuun potilaasta? Entä miten varmistetaan demokraattinen päätöksenteko ja avoi-
muus, jos tuotannosta vastaa yhtiöhallitus? Olisiko kertaalleen neuvotteluissa hyllytetty
palvelusetelijärjestelmä aihetta kaivaa esille valinnanvapauden mahdollistamiseksi ja
pienten paikallisten sote-yritysten tueksi? Kristillisdemokraatteina emme voi hyväksyä si-
tä, että potilaiden tarpeet jäävät poliittisten pelikiemuroiden ja hallintokompromissien jal-
koihin.

Väylästön korjaustarpeita viime kaudella pohtinut parlamentaarinen työryhmä ei esittä-
nyt yhtiöittämistä tai tiestön käyttömaksuja, joita hallituksen liikennekaaressa nyt esite-
tään. Haja-asutusalueilla jo polttoaineen veronkorotukset iskevät kaksi kertaa voimak-
kaammin, vaikka auto on julkisen liikenteen surkastuessa useimmiten välttämättömyys.
Markkinaehtoisuus ei myöskään toimi siellä, missä kuluttajia on vähän.  Syrjäseutujen kul-
jetuspalveluita ei voi rakentaa pelkkien mobiilipalveluiden ja ei-ammatillisen, pienimuo-
toisen toiminnan varaan.

Arvoisa puhemies! Julkista taloutta pitää tasapainottaa, tarvitaan tiukkaa menokuria ja
toimivia rakenteellisia uudistuksia. Samalla tarvitaan panostuksia, joilla luodaan tulevai-
suudenuskoa ja pitkän aikavälin kasvua. Hyvät kollegat, eikö visiomme olekin yhteisvas-
17



Pöytäkirjan asiakohta PTK 54/2016 vp
tuun Suomi, jossa välitämme toisistamme ja kannamme huolta heikoimmista, perheistä ja
lasten hyvinvoinnista?

Arvoisa puhemies! Edellä olevan perusteella teen seuraavan epäluottamuslause-esityk-
sen: "Eduskunta katsoo, että hallitus on murentamassa suomalaisten tulevaisuuden uskoa
leikkaamalla muun muassa lapsiperheiltä, koulutuksesta ja tutkimuksesta sekä ryhtymällä
merkittäviin palvelujen yhtiöittämistoimiin, joilla ei ole laajaa yhteiskunnallista tukea, eikä
hallitus tämän vuoksi nauti eduskunnan luottamusta."

Ensimmäinen varapuhemies Mauri Pekkarinen: Pääministeri Sipilä. Puhujakorokkeel-
ta 5 minuuttia.

15.16 Pääministeri Juha Sipilä: Arvoisa herra puhemies! Vielä viisi vuotta sitten katse-
lin näitä keskusteluja satunnaisesti omalta kotisohvalta, ja tässä osittain tämä keskustelu
kyllä täyttää sen kriteerin, mikä minulla oli aina tv:n kiinni laittamiselle. (Naurua) Eiköhän
meillä olisi nyt aika yhdessä ja nöyrästi myöntää se, että tämä rapautuminen on tapahtunut
pidemmällä aikavälillä eikä riitely poista sitä tosiasiaa?

Tämä uudistamatta jättäminen näkyy näivettymisenä, ja meidän talouteemme on tullut
omituisia joustoelementtejä. Yksi niistä on työttömyys, joka kasvaa tilanteessa, kun työ-
markkinat eivät jousta. Me jätämme pitämättä huolta meidän teistämme, meillä on noin 2,5
miljardin euron korjausvelka. Vaikka korjaamme sitä 600 miljoonalla eurolla tämän kau-
den kertapanostuksena, tiet ovat siitä huolimatta huonossa kunnossa ja estävät investointi-
en sijoittumista Suomeen omalta osaltaan. Palveluiden taso on rapautunut osittain. Omai-
suuden myynnillä on tilkitty taloutta. Mielestäni nyt meidän pitäisi hyvin avoimesti hakea
niitä keinoja, millä otamme tämän uudistamattoman ajan kiinni, ja katsoa kukin peiliin sii-
nä, että olemme kukin osaltamme myöskin nykytilanteeseen syyllisiä. Yhdessä löydetään
ratkaisu tästä ulospääsyyn.

Sosiaali- ja terveydenhuollon uudistus on yksi niistä asioista, jotka ovat pitkällä ajalla te-
kemättä. Tähän haetaan nyt Suomen mallia. Minusta tämä yhtiöittämisellä pelottelu on tar-
peetonta. Tämä yhtiöittäminen ei ole yksityistämistä. Yhtiöitä on perustettu myöskin kun-
tiin ja kaupunkeihin. Vantaalla on 70 liikelaitosta, yhtiötä, yhtymiä, Tampereella 56, Tu-
russa 25. Tätä ei kannata pelätä, yhtiöittäminen tuo mukanaan vertailtavuutta. Pitää muis-
taa, että rahat kuitenkin on maakunnilla ja sitä myöten myöskin päätösvalta niistä.

No, sitten tästä VR:stä ja Postista. Kyllä Postilla palveluvelvoite on edelleenkin, ja pal-
veluvelvoite voi olla myöskin pörssissä olevalla yhtiöllä. VR:n pilkkomisesta täällä on
käytetty puheenvuoroja. Ministeri Paatero, edellisellä kaudella olitte ministerinä, te pil-
koitte viimeksi VR:ää irrottamalla siitä Finrailin. Minusta se oli erittäin hyvä päätös, että
Finrail-osuus VR:stä erotettiin, koska siellä on rautatieliikenteen ohjausjärjestelmät. Mi-
nusta tämä pilkkomis-sana herättää ihan vääriä mielikuvia siitä, mistä asiassa itse asiassa
on kysymys.

Jos puhutaan aluepolitiikasta, niin meillä on biotaloudessa noin 30 hanketta ympäri Suo-
mea tällä hetkellä, valtava buumi menossa, joka alkoi Äänekosken hankepäätöksellä viime
kaudella. Tierahoilla, tällä 600 miljoonan paketilla, on pystytty sitä kehitystä myöskin aut-
tamaan. Mutta pidän aluehallinnon puolella ja aluepolitiikan puolella historiallisena tätä
maakuntauudistusta, jossa viedään aitoa itsehallintoa lähemmäs ihmisiä päättämään heitä
koskevista asioista.
18



Pöytäkirjan asiakohta PTK 54/2016 vp
Liikennekaaresta ja monista muistakin asioista: Minä kyllä suhtautuisin huomattavasti
avoimemmin niihin kysymyksiin, mitä selvitetään, tai olipa sitten tätä työnäytekokeilua,
niin se on kokeilu. Sitten liikennekaaressa on selvitettäviä asioita, samoiten kuin tämä lii-
kenneverkkoyhtiö on selvitettäviä asioita. Emmekö me voi avoimesti selvittää näitä, ja sit-
ten tehdään yhdessä johtopäätökset? Tämän hallituksen yhtenä toiminnan lähtökohtana on
ollut se, että avoimesti keskustellaan asioista silloin, kun ne ovat pöydällä, ja sitten teh-
dään päätöksiä. Luulen, että se on kaikkien meidän yhteinen etumme.

Ensimmäinen varapuhemies Mauri Pekkarinen: Myönnän vielä puheenvuoron valtio-
varainministeri Stubbille, 2 minuuttia, ja myöskin ministeri Soinille, 2 minuuttia. Sen jäl-
keen käynnistyy debattiosa, jossa debatissa myönnän ensimmäisen puheenvuoron, hive-
nen pitemmän, välikysymyksen ensimmäiselle allekirjoittajalle edustaja Rinteelle.

15.22 Valtiovarainministeri Alexander Stubb: Arvoisa herra puhemies! Toisin ehkä
yhden lisäulottuvuuden tähän keskusteluun, jota on käyty Suomen suunnasta, nimittäin ko-
missio on tänään antanut lausuntonsa Suomen talouden tilasta. Mehän teemme kaikkem-
me julkisen talouden sopeuttamisessa sen eteen, että välttäisimme komission liiallisen ali-
jäämän menettelyn. Hyvä uutinen on se, että me olemme sen välttäneet, mutta huono uuti-
nen on se, että me olemme edelleen ikään kuin riskialueella.

Komissio antaa meille kuitenkin monta sellaista suositusta, joista tässäkin salissa on tä-
nään käyty keskustelua ja joita noissa välikysymyshuomioissa esitettiin. Numero 1 on se,
että sosiaali- ja terveyspalvelut ja niiden uudistaminen pitää saada maaliin. Numero 2 on
se, että meillä pitää edelleen olla palkkamalttia. Numero 3 on se, että meidän pitää edistää
paikallista sopimista. Numero 4 on se, että meidän täytyy mennä kilpailukyky ja vienti
edellä. Numero 5 on se, että meidän on purettava kannustinloukkuja eli tehtävä työn vas-
taanottamisesta kannattavaa. Numero 6 on se, että turvapaikanhakijoita pitäisi saada no-
peammin työllistettyä. Numero 7: kilpailua palvelusektorilla, mukaan lukien kaupan alal-
la, pitää edistää. Ja numerot 8 ja 9 ovat yrittäminen ja investoinnit sekä normien purku. Eli
paljon niitä asioita, joita tässä salissakin on tänään läpi käyty.

Jotta Suomen suunta saadaan muutettua, niin me hallituksen puolelta uskomme vahvas-
ti siihen, että yhtäältä pitää olla uskottava ja tasapainoinen julkinen talous, toisaalta on teh-
tävä pitkällekin meneviä rakenteellisia uudistuksia juuri sillä linjalla, jota hallituksen puo-
lelta olemme tänäänkin esittäneet.

15.24 Ulkoasiainministeri Timo Soini: Arvoisa herra puhemies! Ihan ensiksi hallituk-
sen kyvystä tehdä päätöksiä, oikaista vanhoja virheitä ja tehdä uusia hyviä päätöksiä: Jäte-
vesiasetus oli haja-asutusalueiden kannalta erittäin huono päätös. Tämä hallitus korjasi sen
kohtuuttoman päätöksen, jota suuri osa oppositiosta oli tekemässä. Tämä virhe on korjattu.
(Välihuutoja vasemmalta) Takuueläkettä on nostettu kahdella eri päätöksellä, omaishoi-
don tuki nousee, valtionyhtiöiden erorahat puolitetaan. Ei Rooma päivässä tullut valmiik-
si, mutta paremmaksi tulee hallituksen ja perussuomalaisten politiikalla Suomi.

Sitten minua, arvoisa puhemies, kiinnostaa: mitä vikaa SDP:n mielestä on muussa op-
positiossa, kun te teette tämän yksin? Onko vasemmistoliitto liian vasemmalla, ovatko vih-
reät liian oikealla? Kristillisistä minä en löydä mitään vikaa, ja RKP:kin oli maltillinen.
Mikä on opposition linja, mikä on teidän linjanne? Vaihtoehtoa teillä ei ole, mutta mikä
teillä on linja? (Riitta Myller: Siellä on viisi puoluetta!)
19



Pöytäkirjan asiakohta PTK 54/2016 vp
Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat käyttää vastauspuheenvuoron, nousemaan ylös ja painamaan V-painiketta. Edustaja
Rinne, ja vain edustaja Rinne tässä vaiheessa, 2 minuuttia.

15.25 Antti Rinne sd (vastauspuheenvuoro): Kiitoksia, arvoisa puhemies!
Arvoisa puhemies! Kun kuuntelin tätä keskustelua, erityisesti hallituspuolueitten ryh-

mäpuheenvuoroja ja sitten osittain nyt myöskin ministereitten vastauksia tämän keskuste-
lun jälkeen, niin kyllä huoli tulevaisuudesta, Suomen suunnasta, entisestään lisääntyi. Oli-
sin odottanut tämän välikysymyksen pohjalta analyyttista arviota siitä, mihin Suomea ol-
laan viemässä. Sen sijaan kuulimme täällä aika ala-arvoista arviointia siitä, mitä opposi-
tiopuolueet — ja erityisesti SDP välikysymyksen tekijänä — nyt sitten esittävät tässä. On
kummallista tämmöisessä keskustelussa kuulla arvioita, joissa SDP:tä syytetään epä-älyl-
lisyydestä. Ei kai se, että ollaan hallituksen kanssa eri mieltä, demokratiassa tarkoita sitä,
että ollaan epä-älyllisiä. Meillä on erilaiset näkemykset, erilaiset arvopohjat verrattuna hal-
litukseen. Tämä ei voi olla sitä johtamistyyliä, millä maata viedään eteenpäin. Emme me
tarvitse mitään yritysjohtajuutta täällä eduskunnassa tai hallituksessa — tämä on demo-
kraattinen yhteiskunta, jossa erilaisilla tahoilla, erilaisista arvopohjista lähtevillä puolueil-
la, on erilaiset näkemykset siitä, mihin yhteiskuntaa kehitetään, ja me olemme syvästi huo-
lissamme siitä suunnasta, mihin hallitus on sitä viemässä nyt erittäin kokoomuslaisella po-
litiikalla, niin kuin valtiovarainministeri Stubb on tässä useampaankin otteeseen korosta-
nut matkan varrella.

Olisin toivonut tässä keskustelussa osoituksia siitä, että te olette vaalikeskusteluissa ha-
keneet valtakirjaa tällaiselle politiikalle. Mitään sellaista tämän keskustelun kautta ei tullut
esille, pelkkää ivaa, pilkkaa suhteessa oppositioon, ja minusta se on huono tilanne. Me tar-
vitsemme avointa, reilua keskustelua, jossa asioitten pohjalta viedään asioita eteenpäin.
Kummeksuttaa ulkoministerin käytös ministeriaitiossa tässä tilanteessa. — Kiitoksia.

15.27 Antti Kurvinen kesk (vastauspuheenvuoro): Herra puhemies! Luen tästä muuta-
man sitaatin lähiaikojen mediasta. 

SDP:n pitkäaikainen vaikuttaja, tohtori Lasse Lehtinen, kirjoitti pitkän kirjoituksen vii-
me viikonloppuna Ilta-Sanomissa: "Poliittisen voiman vähenemisen myötä SDP on siirty-
nyt aloitteiden tekijästä jarrumieheksi. Omia saavutuksia, kuten kansanterveysjärjestel-
mää ja peruskoulua, on mieluummin varjeltu kuin haluttu uudistaa ajan vaatimuksia vas-
taavasti." Lehtinen jatkoi: "Puolueen pitää kiihkeästi toivoa, että Juha Sipilän hallitus saa
läpi isot rakenteelliset päätökset. Jos näin ei tapahdu, ongelmat ovat joka tapauksessa seu-
raavan hallituksen pöydällä odottamassa. Silloin vaihtoehtoja on kaksi: joko asiat jumittu-
vat taas neljäksi vuodeksi tai SDP:n kasvanut kannatus sulaa nopeasti petettyihin vaalilu-
pauksiin." (Eduskunnasta: Hyvä kirjoitus!) 

Myös SDP:n kansanedustaja Timo Harakka totesi alkuvuodesta, että "SDP pitää kiinni
enemmän menneisyydestä ja vastustaa tulevaisuutta". 

Kansanedustaja Antti Rinne, SDP:n puheenjohtaja, (Puhemies koputtaa) miltä nämä si-
taatit kuulostavat? Onko SDP:kin muuttanut keskustelun aikana mieltään, sillä en huoman-
nut, että teidän ryhmäpuheessanne olisi edes esitetty epäluottamuslausetta hallitukselle?

15.29 Sampo Terho ps (vastauspuheenvuoro): Arvoisa puhemies! Tässä edustaja Rinne
valitti keskustelun epä-älyllisyyttä tai sitä, että hallitus on muka halveksinut oppositiota.
20



Pöytäkirjan asiakohta PTK 54/2016 vp
Tästä ei ole kysymys. Me käymme hyvin asiallista keskustelua kerran toisensa jälkeen, ja
te esitätte todella vaihtoehtojanne, joita jostain syystä ette vain viime vaalikaudella halun-
neet toteuttaa, silloin kun itse olitte hallituksessa. Mutta siis kaikki se, mitä Suomen suun-
nassa te olette sanoneet nyt olevan huonoa, on sellaista, mitä te itse olette olleet tekemässä,
ja kaikki, mitä me olemme tehneet suunnan muuttamiseksi, on sellaista, mitä te olette ol-
leet vastustamassa. Ei tästä kovin helpolla saa älyllistä keskustelua aikaiseksi. 

Sen haluan tuoda esiin, että käänne on jo lähellä, hyviä merkkejä näkyy: talous kasvaa
pitkästä aikaa edes hieman, meillä on verokertymä nousussa ja TEMin ennusteen mukaan
jopa työllisyydessä on tulossa kauan kaivattu käännös. Tämä ei tietenkään vielä riitä, mut-
ta merkkejä näkyy jo siitä, että Suomen suunta muuttuu.

15.30 Juhana Vartiainen kok (vastauspuheenvuoro): Arvoisa puhemies! Pääministeri
Sipilän viimeisessä puheenvuorossa oli loistava lähtökohta tässä suuntautumisessa tulevai-
suuteen. Siinä samaisessa Torbjörn Kevinin pääkirjoituksessa, jossa ihmeteltiin tätä SDP:n
nykyajan pelkoa, toivottiin myös sitä, että porvarilliset puolueet toimisivat sillä tavalla,
että ne onnistuisivat lievittämään tätä vanhan hyvinvointivaltiorakentajapuolueen eli sosia-
lidemokratian uudistumisen ja muuttumisen pelkoa. Ehkäpä se velvoittaa sitten meitä tä-
män hallitusrintaman puolueita, että näyttäkäämme, että itse asiassa meillä ei näissä arvois-
sa ja pyrkimyksissä — niin luulen — suomalaisten kesken kovin suuria eroja ole. Meillä
voi olla jonkinlaista eroa siinä analyysissa, miten me näemme talouden toimivan, mutta
loppujen lopuksi (Puhemies koputtaa) meitä yhdistävät aika samanlaiset arvot, ja se on
hyvä lähtökohta tulevaisuudelle, mikä tuli myös loistavasti esille pääministeri Sipilän pu-
heessa. — Kiitos.

15.31 Johanna Ojala-Niemelä sd (vastauspuheenvuoro): Arvoisa puhemies! Ministeri
Soinille sanoisin sen verran, että se oli kyllä Paula Lehtomäki keskustasta, joka oli jäteve-
siasetuksen pääarkkitehti, ja on siten kyllä ymmärrettävää, että keskustavetoinen hallitus
paikkailee tässä asiassa omia jälkiään. (Välihuutoja)

Mutta tässä hallituksessa on kovin vähän tilaa minkäänlaiselle aluepolitiikalle, kuten Sa-
vonlinnan opettajankoulutuslaitoksen lakkauttamisesta nähtiin. Junareittejä lakkautetaan,
poliiseja, käräjäoikeuksien toimipaikkoja vähennetään, koulutusleikkaukset uhkaavat
opinahjoja, lentokenttien ja aluesairaaloitten puolesta on taisteltava.

Kuten edustaja Essayah sanoi täällä, niin tämmöistä keskittämispolitiikkaa ei ole tuolla
maakunnissa aikoihin nähty. Arvot, joilla tätä maata johdetaan, ovat kovat. Ne ovat talou-
dellisen voiton maksimointiin ja voittojen siirtämiseen yhtiöiden käsiin tähtäävät arvot.
Hallituksen politiikka palveleekin vain liikemiehiä ja pörssiyhtiöitä. Hallituksen on muu-
tettava politiikkansa suuntaa. (Puhemies koputtaa) Suomen suunta on väärä.

15.32 Aino-Kaisa Pekonen vas (vastauspuheenvuoro): Arvoisa puhemies! Olen todella
pahoillani tästä keskustelun sävystä täällä täysistunnossa tänään, kun puhumme Suomen
tärkeistä asioista. Arvoisa pääministeri Sipilä, te sanoitte, että yhtiöittäminen ei ole yksi-
tyistämistä, mutta yhtiöittämisessä vaarana on demokraattisen päätöksenteon katoaminen.
Päätökset ihmisille tärkeistä peruspalveluista tehdään yhtiösalaisuuden suojissa. Ihan yh-
tenä esimerkkinä tästä on Valtionrautatiet. Ensin valtio leikkaa rahoitusta, sitten yhtiö te-
kee ihmisille tärkeitä päätöksiä junavuorojen lakkauttamisesta ja siitä, etteivät junat pysäh-
dy enää kaikilla asemilla, ja tämä tulee meille kaikille vain ilmoitusasiana, myös päättäjil-
21



Pöytäkirjan asiakohta PTK 54/2016 vp
le, kansanedustajille. Näinkö tulee käymään myös muissa palveluissa? Arvoisa ministeri,
miten te takaatte sen, että sosiaali- ja terveyspalvelut pysyvät yhdenvertaisina ja koko
maan kattavina ja että demokratia toteutuu?

15.33 Ville Niinistö vihr (vastauspuheenvuoro): Arvoisa puhemies! En ole sosialidemo-
kraatti, mutta sanoisin hallituspuolueiden edustajille kuitenkin sellaisen viestin, että se ker-
too myös jotain ihmisestä, miten vastaa itselleen esitettyyn kritiikkiin. (Silvia Modig: Juuri
näin!)

Arvoisa puhemies! Suomea pitää uudistaa, mutta nyt on kysymys siitä, tehdäänkö mal-
tilla sellaisia uudistuksia, joissa vaalitaan arvokkaita asioita, hyvinvointiyhteiskuntaa, ih-
misten edellytyksiä päästä työelämään ja lasten koulutusta. Minulla on semmoinen olo,
että tämä hallituksen kiire on osalle ehkä sellaista ideologista valintaa, oikeistolaista poli-
tiikkaa, jossa on tarkoituskin supistaa julkisen sektorin roolia, ja osan kohdalla tuntuu, että
se on vähän hutilointia, jos ei sitten tarkoituksellista, koska vihreidenkin nyt tilaama selvi-
tys osoittaa, että jos lapsiperheiltä leikataan yli puoli miljardia euroa muutamassa vuodes-
sa, niin se on todella paljon: se heikentää kotimaista ostovoimaa, se heikentää heidän toi-
meentuloaan. Miten te aiotte varmistaa sen, että lapsiperheet tässä maassa pärjäävät? Ja mi-
ten se voi olla uudistamista, että naisten työmarkkina-asemaa, päivähoitoa, heikennetään
niin, että naiset jäävät yhä enemmän kotiin? Mielestäni (Puhemies koputtaa) se on 50-lu-
kulaista.

15.35 Anna-Maja Henriksson r (vastauspuheenvuoro): Värderade talman! Det är klart
att det behövs reformer i Finland, men det behövs också en god lagstiftning och det behövs
ordentliga utredningar om konsekvenserna av de stora reformer som man nu föreslår. 

Herr statsminister, vi efterlyser fortsättningsvis svaret på frågan: Är det klokt att genom-
föra en drastisk nedskärning av sjukhus och jourer före man har drivit vårdreformen fram-
åt, och kommer regeringen att presentera en ordentlig språkkonsekvensutredning när det
gäller det framtida sjukhusnätet och journätverket i landet?

Arvoisa puhemies! Totta kai me tarvitsemme uudistuksia mutta me tarvitsemme myös sel-
laisia uudistuksia, joissa on tehty hyvää ja perusteellista lainsäädäntötyötä ja joissa on teh-
ty myös vaikutusten arviointeja. Nyt tiedetään, että lähipäivinä hallitus ilmeisesti julkaisee
muun muassa omat linjauksensa sote-uudistuksen päivystysasetuksen suhteen, ja sillä tu-
lee olemaan merkittävä merkitys sille, miten kansalaisten yhdenvertaisten palvelujen käy
tulevaisuudessa, joten kysymys on myös: tullaanko tässä tekemään myös kunnon kielellis-
ten vaikutusten arviointia? Tähän haluaisin saada vastauksen.

15.36 Sari Essayah kd (vastauspuheenvuoro): Arvoisa puhemies! Tämän keskustelun
masentavin tieto oli se, että hallituksella ei ole mitään keinoja estää Savonlinnan opettajan-
koulutuslaitoksen lakkauttamista. Kuitenkin on aivan selvää, että hallituksen rajut leikka-
ukset koulutukseen ja tutkimukseen ovat syynä siihen, miksi yliopistot joutuvat irtisano-
maan ja myöskin lakkauttamaan. Me kristillisdemokraatit pelkäämme sitä, että tällä me-
nolla me olemme kyllä syömässä omaa tulevaisuuttamme, sillä tässä ajassa ainoastaan
koulutettu ja tutkimukseen perustava kansakunta pystyy pärjäämään.

Olisin halunnut kysyä: kun julkisuudessa on liikkunut huhuja siitä, että myös ammatil-
lisen koulutuksen puolella yhtiöittäminen ollaan ottamassa yhdeksi keinoksi, pystytäänkö
22



Pöytäkirjan asiakohta PTK 54/2016 vp
varmistumaan siitä, että myöskin paikalliset tarpeet ja paikallisten yritysten tarpeet voi-
daan huomioida tämäntyyppisissä ratkaisuissa, ja ollaanko tätä tuomassa yhteiseen keskus-
teluun siinä yhteydessä, (Puhemies koputtaa) kun päätetään, millä tavalla ammatillisen
koulutuksen reformi ollaan tekemässä?

Ensimmäinen varapuhemies Mauri Pekkarinen: Arvoisat edustajat, keskustelun ai-
kaan täällä on esitetty suoraan eräille ministereille kysymyksiä. Nyt pieni hetki näihin ky-
symyksiin vastauksia. Sen jälkeen jatkamme edustaja—ministeri-debattia. Ensimmäisenä
ministeri Rehula, kommenttipuheenvuoro, 2 minuuttia.

15.37 Perhe- ja  peruspalveluministeri  Juha  Rehula (vastauspuheenvuoro):  Arvoisa
herra puhemies! Ihmisestä kertoo myös se, malttaako lukea asiakirjoja otsikkoa pidemmäl-
le. 

Ensinnäkin vesantolaisen terveyspalvelujen tulevaisuus on yhtäältä kiinni siitä, millai-
sen lainsäädännön me rakennamme, toisaalta kiinni siitä, miten se maakunta, johon Vesan-
to kuuluu, pystyy rakentamaan oman palveluverkkonsa yhdessä yli kuntarajojen. Yhtä tär-
keää kuin se, että lainsäädännön valmistelu etenee, on se, että alueellinen sosiaali- ja ter-
veyspalvelujen uusi tulevaisuus rakennetaan siellä alueella ja yhdessä.

Toisekseen yksityistäminen ja yhtiöittäminen eivät ole synonyymeja. Meillä on jatkos-
sakin vahva julkinen valta, vahva julkinen toimija, joka vastaa perustuslain 19 §:n mukai-
sesti siitä, että koko Suomessa rahapussin paksuudesta riippumatta palvelut ovat saatavil-
la. Jos yhtään malttaa lukea hallituksen linjauksia, siellä jo neljännessä rivissä lukee se, että
julkinen valta vastaa.

Kolmas asia: Olen huolissani toki siitä, miten meidän veroeurot käytetään, mutta yhtä
tärkeää on olla huolissaan niistä 15 000:sta terveyspalvelualan pk-yrityksestä ja 3 000:sta
sosiaalihuollon pk-yrityksestä, jotta heilläkin on sijansa tässä yhteisessä savotassa, ja millä
muun muassa on merkitystä laajan maaseudun terveys- ja sosiaalipalveluiden osalta.

Arvoisa edustaja Henriksson, päivystyksen kokonaisuus tulee tarkoittamaan muun
muassa sitä, että nykyisissä terveyskeskuksissa joillakin alueilla päivystetään nykyistä pi-
dempään. Toisekseen: miksi tätä muutosta ollaan tekemässä? Juuri siksi, että esimerkiksi
kolaritilanteessa mennään siihen sairaalaan, jossa varmuudella ovat palvelut saatavilla. Se,
että valot palavat yötä päivää, ei vielä tällä hetkellä takaa sitä, että päivystyksen palvelut
ovat saatavilla. (Puhemies koputtaa) Tämä päivystyksen kokonaisuus on rakennettava uu-
destaan palvelutarpeiden mukaisesti.

Ensimmäinen varapuhemies Mauri Pekkarinen: Ministeri Berner, 2 minuuttia paikan
päältä.

15.39 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Me maksamme tälläkin hetkellä väyläverkon käytöstä. Me maksamme polttoaine-
veroa, ajoneuvoveroa, autoveroa, ja nämä varat käytetään ennen kaikkea budjetin yleiskat-
teeksi. Samalla kuitenkin meidän korjausvelka on kasvanut ja meidän väyläinvestoinnit
ovat jatkuvasti vähentyneet. Nyt me pyrimme hakemaan tähän kysymykseen ratkaisua.

Liikenneverkkoyhtiöselvitystä tehdään kokonaisen vuoden. Siinä selvitetään parlamen-
taarista päätöksentekomekanismia. Siinä selvitetään, millä perustein investointeja tehtäi-
siin. Siinä selvitetään maksujärjestelmiä ja palveluiden kehittämistä. Jokainen meistä on
23



Pöytäkirjan asiakohta PTK 54/2016 vp
tottunut käyttämään kännykkää, ja jokainen meistä käyttäessään kännykkää maksaa siitä
liittymismaksun verkkoon. Jokainen meistä maksaa käytetystä ajasta tai datasiirrosta. Ja
samanaikaisesti me tulemme maksaneeksi myöskin osan siitä, miten televerkkoja investoi-
daan ja jatkuvasti kehitetään. Me teemme sen, ja se ei vaikuta siihen, missä kohtaa maassa
televerkkoja kehitetään, vaan siinä on mukana regulaatio, joka ohjaa sitä, että rakenteita ja
investointeja syntyy koko maahan.

Liikennekaaressa ei ole kyse yhtiöittämisestä, vaan kysymys on digitaalihankkeesta,
jossa aidosti pyritään huolehtimaan siitä, että liikenne palveluina kehittyy. Me teemme
merkittävän digiloikan toimialalla ja sitä kautta mahdollistamme yrittäjyyttä, kasvua ja
työllisyyttä, uusia palveluita, ja myöskin parannamme kuntien mahdollisuutta luoda palve-
luita koko maahan.

Haluaisin myöskin todeta tässä yhteydessä kotouttamiseen liittyen, että pohjoismaises-
sa yhteistyössä olemme Pohjoismaiden ministerineuvostossa sopineet yhteisestä pohjois-
maisesta hankkeesta. Sen tarkoituksena on pyrkiä huolehtimaan siitä, että pystyisimme
Pohjoismaissa mahdollisimman hyvin keskinäisiin oppeihin ja myöskin keskinäisiin pro-
jekteihin ja ratkaisuihin (Puhemies koputtaa) tämänkin kysymyksen osalta.

15.42 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! SDP ja vihreät, korjatkaa jos olen väärässä, mutta ilmeisesti tämän
keskustelun perusteella opposition vastustamien asioiden listalle voidaan lisätä myöskin
yliopistoyhteisön ja tiedeyhteisön autonomia. Hallitus noudattaa yliopistolakia, ja hallitus
noudattaa perustuslakia, hallitus kunnioittaa siinä määriteltyä yliopistojen autonomiaa. Ra-
hoituksen ehdoksi ei voida asettaa, että yliopisto toimii tai ei toimi tietyllä paikkakunnalla.
Tämä tulkinta on peräisin perustuslakiasiantuntija Olli Mäenpään kynästä.

Savonlinnalle opettajankoulutuksen loppuminen on tietysti aluetaloudellisesti raskas is-
ku, ja hallitus on valmistautunut tukemaan Savonlinnaa tällä raskaalla hetkellä. Muun
muassa olemme valmiita keskustelemaan siitä, miten Savonlinnassa olevaa Kuitulaborato-
riota voitaisiin vahvistaa ja tuoda sinne uutta tutkimusta, joka tukee myöskin alueen elin-
keinoelämää, samoin ammattikorkeakouluja voidaan siellä alueella vahvistaa.

Puhutaanpa hetki opettajankoulutuksen kehittämisestä. Hallitus on asettanut, tai itse
asiassa opetus- ja kulttuuriministeriö on asettanut, opettajankoulutusfoorumin uudista-
maan suomalaista opettajankoulutusta. Tässä Itä-Suomen yliopiston ratkaisussa ei ole ky-
symys niinkään koulutukseen kohdistuvista leikkauksista, vaan siitä tavoitteesta, että Itä-
Suomen yliopistoon voidaan rakentaa vahvempi opettajankoulutus tuomalla ne toiminnot
yhteen Joensuun kampukselle, jolloin opiskelijoilla on myös laajemmat mahdollisuudet
esimerkiksi opiskella monitieteellisesti erilaisia aineita omissa kokonaisuuksissaan ja voi-
daan vahvistaa myöskin tutkimusta sillä alueella.

Samoin hallitus panostaa 50 miljoonaa kolmen vuoden aikana opettajien osaamisen vah-
vistamiseen uran aikana, eli suomalaisiin opettajiin panostetaan vaikeina taloudellisina ai-
koina 50 miljoonan euron satsaus. Pidän tätä erittäin tärkeänä valintana, vaikka elämme
näitä vaikeita aikoja taloudellisesti.

Ensimmäinen varapuhemies Mauri Pekkarinen: Näissä vastauksissa nousi kolme tee-
maa selvästi esille, ensimmäisenä sosiaali- ja terveyspalvelut. — Ensimmäisenä vastaus-
puheenvuoro edustaja Huovinen.
24



Pöytäkirjan asiakohta PTK 54/2016 vp
15.44 Susanna Huovinen sd (vastauspuheenvuoro): Arvoisa puhemies! Aivan aluksi on
todettava, että ei isänmaan asioita kyllä ratkota sillä, että meuhkataan ja oppositiota täällä
solvataan ihan aiheellisista kysymyksistä, niin kuin siltä tässä keskustelussa vähän vaikut-
ti. 

Tämän sote-villakoiran keskeisin ydin on mielestäni seuraava: hallitus tekee nyt jätti-
mäisen yhtiöittämispäätöksen, jonka vaikutuksia te ette ole selvittäneet, jonka vaikutuksia
te ette tunne. Ja kun maakunnille tulevaisuudessa annetaan sitten tiukka sote-raami kau-
laan, hyvin niukat rahat, on kyllä uhkana se, että terveysbisnes kasvattaa omia voittojaan ja
me hyvätuloiset voimme hankkia sitten lisää palveluja omalla rahalla siihen päälle. Näin-
kö hyvinvointi- ja terveyserot kapenevat? Miten te vakuutatte nyt, pääministeri, kansalai-
sille, ettei tämä yhtiöittämispäätös johda siihen, että päädytään rajaamaan sosiaali- ja ter-
veydenhuollon palveluja niiltä, (Puhemies koputtaa) jotka niitä eniten tarvitsisivat?

15.45 Tuula Haatainen sd (vastauspuheenvuoro): Arvoisa puhemies! Hyvinvointipalve-
luiden kehittämisessä hallitus on nyt päättänyt asettaa markkinat ja kilpailun keskeiseksi
voimaksi kehittää hyvinvointipalveluita. Taka-alalle tuntuvat jäävän sen sijaan ne tavoit-
teet, joita asetettiin koko sote-uudistukselle, eli kansalaisten tasa-arvoinen hoitoonpääsy,
terveys- ja hyvinvointierojen kaventaminen. Käytännössä nämä nykyiset kunnalliset pal-
velut näiden linjausten johdosta on vietävä yhtiöihin eli yhtiöitettävä ja nämä yhtiöt heite-
tään sitten markkinoille kilpailemaan muiden suuryritysten kanssa asiakkaista. Eli kilpailu
ja markkinat on se, jolla nyt sitten näitä palveluita keskeisesti on alettu kehittää. Se on se
iso linjanmuutos, joka tässä on tapahtunut.

Mutta siteeraan nyt tässä professori emeritus Martti Kekomäkeä Keskisuomalaisessa
24.4. Hän sanoo näin: "Kilpailun ei ole vielä missään päin maailmaa osoitettu pienentävän
terveydenhuollon kustannuksia tai parantavan väestön terveyttä. Semmoista tutkimusta ei
ole olemassakaan, hän huomauttaa." (Puhemies koputtaa) Arvoisa pääministeri, voisitteko
kertoa, mihin...

Ensimmäinen varapuhemies Mauri Pekkarinen: Nyt menee niin reippaasti yli minuu-
tin, että minun on pakko keskeyttää ja myöntää puheenvuoro edustaja Anderssonille.

...tutkimukseen perustuvat nämä linjaukset?

15.46 Li Andersson vas (vastauspuheenvuoro): Arvoisa puhemies! Ei tässä ole kyse sii-
tä, onko oppositio uudistushalukas vai ei, vaan siitä, minkälaisia uudistuksia Suomessa
tehdään.

Sote-uudistus on hyvä esimerkki reformista, jonka tärkeydestä ja tavoitteista vielä vii-
me kaudella vallitsi jonkunlainen yhteisymmärrys kaikkien eduskuntapuolueiden kesken
tästä perustuslaillisesta kompuroinnista huolimatta. (Ben Zyskowicz: Ja tulosta syntyi!)
Tätä laajaa poliittista tukea tämä hallitus on nyt valitettavasti murentamassa näillä aivan
uusilla linjauksilla valinnanvapaudesta ja yhtiöittämisestä. 

Pääministeri, te painotitte avoimuuden ja tiedonsaannin tärkeyttä julkiselle keskustelul-
le, mutta meillä ei edelleenkään ole tietoa siitä, miten tämä valinnanvapausmalli käytän-
nössä tullaan toteuttamaan. Me emme tiedä vieläkään, miten se tulee eroamaan siitä mal-
lista, mikä Ruotsissa on käytössä, emmekä edelleenkään tiedä, miten hallitus aikoo varmis-
25



Pöytäkirjan asiakohta PTK 54/2016 vp
taa hoitoketjujen saumattomuuden mallissa, jossa kuitenkin siirrytään laajaan valinnanva-
pauteen peruspalveluissa.

15.47 Hannakaisa Heikkinen kesk (vastauspuheenvuoro): Arvoisa herra puhemies! Eni-
ten ehkä tässä keskustelussa häiritsee se, että nyt oppositio kääntää tilanteen päinvastoin,
ikään kuin te olette nyt pahoillanne siitä, että hallitus antaa perusteltuja vastauksia niihin
huoliin, mitä te perusteetta esitätte. Ihmiset ottavat yhteyttä siitä, että tässä salissa pelkäs-
tään tapellaan.

Juuri ministeri Rehula kertoi, että yhtiöittäminen on eri asia kuin yksityistäminen, ja toi-
von, ministeri Rehula, että te vielä kerran avaatte sen suunnitelman, mikä on jo linjattu
sote-sovussa marraskuussa: Mitä tarkoittaa julkinen vastuu? Mitä tarkoittaa valinnanva-
paus? Mitä hallitus on tekemässä sen tavoitteen aikaansaamiseksi, että palvelut paranevat
koko Suomessa, terveyserot pienenevät koko Suomessa? Nämä kaksi asiaa ovat meidän
sote-uudistuksemme kärkikohdat, että palvelut saadaan (Puhemies koputtaa) tasapuolises-
ti jatkossa joka puolella Suomessa kukkaron paksuudesta riippumatta.

15.49 Ville Niinistö vihr (vastauspuheenvuoro): Arvoisa puhemies! Itse asiassa täytyisi
antaa arvoa edustaja Heikkisen puheenvuorolle, koska siinä tuli näitä tärkeitä kysymyksiä.
Nyt näyttää siltä, että hallituspuolueilla on tämmöinen klassinen asia, että kun tehdään so-
siaali- ja terveydenhuollon uudistus, josta me kaikki olemme samaa mieltä, että se pitäisi
tehdä, ja sitten kaikkien mielestä pitäisi olla tärkeintä se, että saadaan palveluketjut kun-
toon ja palvelu nopeasti, ajoissa, oikea-aikaisena ja oikealaatuisena ihmisille, jotta terveyt-
tä ylläpidetään, niin nyt näyttää vähän siltä, että kokoomukselle on tosi tärkeää, että kilpai-
lutus ja markkinallisuus toimivat mahdollisimman laajasti, ja keskustalle on tosi tärkeätä,
että tulee maakuntamalli, ja sitten näiden välillä tehdään kompromissia, jossa tämä pääta-
voite voi kärsiä. Sanon tämän suoraan, koska siltä se näyttää. Ja siksi teidän pitää kyetä
vastaamaan niihin kysymyksiin, että miten ne yhtenäiset hoitoketjut voidaan varmistaa ja
mitä järkeä on yhtiöittää neuvolapalvelut. Pitää olla markkinat toiminnalle, joka yhtiöite-
tään. Vain osa toiminnasta on sentyyppistä, jota on järkevää yhtiöittää, mutta kaikkea kun-
nallista toimintaa ei ole järkevää yhtiöittää. Miten te perustelette, että tämä uudistus pysyy
hanskassa kokonaisuuden kannalta?

15.50 Sari Sarkomaa kok (vastauspuheenvuoro): Arvoisa puhemies! Totean aivan en-
sin, että hallituksen sote-uudistuksen keskeinen tavoite on se, että ihmiset saavat ajoissa
yhdenvertaiset sosiaali- ja terveyspalvelut. Tästä ei ole tingitty. Yhdeksi keinoksi on valit-
tu valinnanvapaus, ja se on valittu juuri siksi, että pääsemme tästä tilanteesta, että työttö-
mät, lapsiperheelliset, monet suomalaiset joutuvat odottamaan terveyskeskusjonoissa. Jos
heillä ei ole vakuutusta tai rahaa mennä yksityiselle, he odottavat. Me kansanedustajat me-
nemme työterveyshuoltoon, jota myöskin yksityinen voi tuottaa. Valinnanvapausmallissa
julkinen valta vastaa palveluista, asettaa tavoitteet, ja siinä saa myöskin yksityinen yritys,
pk-yritys tai järjestö tuottaa palveluita, mutta ihminen saa tasavertaisesti sen palvelun. Ja
mielestäni on todella ikävää, että täällä esimerkiksi SDP vääristelee totuutta ja sanoo, että
me annamme sote-palvelut vapaalle kilpailulle. Ei, me laitamme markkinataloudelle suit-
set. (Puhemies koputtaa) Julkinen valta vastaa, että palvelut saadaan tulevaisuudessa. Näin
on hallitus päättänyt.
26



Pöytäkirjan asiakohta PTK 54/2016 vp
15.51 Arja Juvonen ps (vastauspuheenvuoro): Arvoisa herra puhemies! Vain annettu
hoito auttaa, niin kuin myös määrätty lääke pitää muistaa ottaa, ja se on se, mikä auttaa.
Elikkä kyllä ihmisen täytyy saada hoitoa oikea-aikaisesti, ja siihen sote-uudistus myös täh-
tää.

Sote-uudistuksen keskiössä ovat myös ikääntyneet ihmiset. Meillä on kärkihankkeena
perhe- ja omaishoidon kehittäminen. Se, että ikääntyneet ihmiset saavat myös hoitoa ja
hoivapaikan tulevaisuudessa, on hyvin tärkeää ja merkittävää. Kysyisin ministeriltä liit-
tyen nyt tähän omaishoidon kehittämiseen, koska myös se, että omaishoitajat saavat välillä
raskaaseen työhönsä lepoa, on hyvin tärkeää: millä tavalla nyt tulevaisuudessa tuetaan sit-
ten omaishoitajia, jotta he jaksavat siellä kodeissaan hoitaa myös omaisia tulevaisuudessa?

Ensimmäinen varapuhemies Mauri Pekkarinen: Ministeri Rehula paikan päältä, ja yh-
dessä minuutissa pitäisi selviytyä.

15.52 Perhe-  ja  peruspalveluministeri  Juha  Rehula (vastauspuheenvuoro):  Arvoisa
herra puhemies! Sote-muutoksen tavoitteet ovat ihan ennallaan: 1) ihmisiä varten, 2) yh-
denvertaisuus toteuttaen asuinpaikasta riippumatta. Perustason palvelut ovat ne rapautu-
neet palvelut, joita tässä nyt yritetään kuntoon laittaa. Integraatio on edelleen tämän muu-
toksen ydin, integroidut palvelut. Miten tähän tavoitteeseen päästään? Siihen on olemassa
erilaisia toimintatapoja, ja tällä hetkellä ihan yhtä tärkeää kuin lainsäädännön valmistelun
eteneminen on se, että alueellinen valmistelu etenee.

Arvoisa puhemies! Yhtiöittäminen ja yksityistäminen eivät ole synonyymeja. Valinnan-
vapaus ja kilpailuttaminen eivät ole synonyymeja. En voi muuta kuin toivoa, että tästä vä-
likysymyskeskustelusta jäisi sellainen jälki, että luettaisiin esimerkiksi 5.4. hallituksen lin-
jaus — löytyy paljon vastauksia kysymyksiin. (Sari Sarkomaa: Kotiläksy oppositiolle!)

Ensimmäinen varapuhemies Mauri Pekkarinen: Tähän teemaan palataan debatissa.
Nyt muutama puheenvuoro liittyen erityisesti koulutukseen. Ensimmäisenä edustaja Järvi-
nen, Gustafsson, Turunen ja sitä rataa. 

15.53 Heli Järvinen vihr (vastauspuheenvuoro) : Arvoisa puhemies! Opetusministeri
Grahn-Laasoselle tiedoksi: akatemiaprofessori Kaarlo Tuori on lausunut tänään, että "alu-
eellinen sijainti on sekä alueellisesti että valtakunnallisesti suuri tiede- ja koulutuspoliitti-
nen kysymys, jossa yliopistojen itsehallinto eli autonomia ei estä valtion ohjaustoimival-
taa". Tämä tiedoksi. Jos hallitus ei aio kantaa vastuuta Savonlinnan opettajankoulutuslai-
toksesta, haluan muistuttaa sitä siitä, että viime kädessä valta ja vastuu on tällä eduskun-
nalla, jokaisella meistä. Viimekätinen lainsäädännöllinen keino on muodostaa Savonlin-
naan oma yliopisto. Siitä on lakialoite tässä, ja tulen pyytämään joka ainoalta tässä salissa
istuvalta tähän nimen allekirjoitukseksi. Jokaisella on mahdollisuus vaikuttaa siihen ja nyt
ratkaista, haluatteko ylläpitää koulutuksen Savonlinnassa vai ette.

15.54 Jukka Gustafsson sd (vastauspuheenvuoro): Arvoisa puhemies! Kyllä tämä Sa-
vonlinnan koulutus pitää nyt kytkeä isompaan kuvaan, ja sen takia se on mukana tässä vä-
likysymyksessä. Hallituksen suunta on tässäkin asiassa aivan väärä. Laadukkaan opettaja-
koulutuksen lakkauttamisen aluevaikutukset ovat dramaattisia. Minulla on paha mieli tä-
män asian suhteen, ja on loistavaa, että professori Tuori, joka on perustuslakivaliokunnan
27



Pöytäkirjan asiakohta PTK 54/2016 vp
johtavia asiantuntijoita, on todella todennut näin, että "yliopistojen itsehallinto ei estä val-
tion ohjaustoimivaltaa". Yliopistojen toimintayksiköiden sijaintikunnasta päättäminen ei
ole sellainen perustuslain 16 §:n 3 momentissa mainittu asia, jota yliopistojen itsehallinto
suojaisi.

Uskon, että pääministeri on vilpitön, (Puhemies koputtaa) kun hän on pyrkinyt vaikut-
tamaan, mutta poliittinen vastuu on hallituksella ja opetusministerillä, joka on asennevam-
mainen tässä asiassa, (Eduskunnasta: Ohoh! — Hälinää — Puhemies koputtaa) suhteessa
Savonlinnaan. — Kyllä.

15.55 Kaj Turunen ps (vastauspuheenvuoro): Arvoisa puhemies! Talousvaliokunnan pu-
heenjohtajana voin todeta, että Suomen linja on ihan oikea, mutta savonlinnalaisena kan-
sanedustajana tämä on pettymyksen musta päivä. Tänään on selvinnyt tämä, että OKL ei
jatka Savonlinnassa. Tämän johdosta olen yhdessä kansanedustaja Hanna Kososen keskus-
tasta kanssa tehnyt ja jo jättänyt lakialoitteen yliopistolain muuttamiseksi, sen 1 luvun
1 §:n, johon lisätään Savonlinnan yliopisto.

On hyvä, että ammattikorkeakoulua kompensaationa kehitetään ja Kuitulaboratoriota,
mutta ihan kaiken totuuden nimessä voi sanoa, että sehän ei ole millään tavalla riittävä,
hyvä ele tietysti mutta ei riittävä.

Kysynkin pääministeriltä: Olisiko mahdollista palauttaa Savonlinna saaristokunnaksi?
Se kompensoisi edes jollakin tavalla tätä menetystä Savonlinnaan. (Puhemies koputtaa)
Lupaatteko, pääministeri, että Savonlinnaa ei jätetä tämän asian kanssa yksin?

15.56 Tuomo Puumala kesk (vastauspuheenvuoro): Herra puhemies! Ensinnä vielä tästä
isosta kuvasta ja keskustelun sävystä sen myötä. Kun tuolla kentällä kiertää, niin sieltähän
ihmisiltä tulee perusteltua palautetta ja kritiikkiä yksittäisistä asioista. Se on aivan oikein,
se kuuluu meidän työhömme, mutta ehkä sitten kuitenkin päällimmäisenä ja suurimpana,
isoimpana asiana, ihmisten viestinä tulee se, että uudistakaa, älkää antako periksi, älkää rii-
delkö vaan nyt pitää saada aikaiseksi. Suomen suunta on pakko ja välttämätöntä kääntää.
Väitän, että tämä on kuitenkin se päällimmäinen asia, mikä tulee. Kun me tätä taustaa vas-
ten näemme vähän kauemmaksi, niin siellähän meillä on luvassa kasvua, orastavaa kasvua
on näköpiirissä. Luottamuksen saavuttaminen on erittäin tärkeää. Sitä taustaa vasten sillä,
miten me täällä kukakin puhumme, on tietysti iso merkitys, että me aidosti saamme muu-
toksen aikaiseksi.

Mutta olisin toivonut ministeriltä vielä vähän konkretiaa tuon Savonlinnan osalta. Tämä
on todella surullinen asia, niin kuin tässä on monella suulla todettu, mutta nyt meidän pitää
ryhtyä voimakkaasti työhön sen eteen, että Savonlinnaan saadaan (Puhemies koputtaa)
vahvaa tulevaisuusorientoitunutta toimintaa. Voitteko avata konkreettisesti, mitä me voim-
me tehdä?

15.58 Nasima Razmyar sd (vastauspuheenvuoro): Arvoisa puhemies! Tässä keskustelun
aikana on useamman kerran syytetty oppositiota ja erityisesti sosialidemokraatteja pelotte-
lusta ja harhaan johtamisesta. Onko mielestänne pelottelua kertoa, että yhteisestä veneestä
tulppa on irti ja meillä ei ole pitkään aikaan ollut sitä yhteistä venettä olemassa? Mielestäni
se on vastuullista politiikkaa. Sen sijaan on vastuutonta, edustaja Kurvinen, väittää, että tu-
levilla sukupolvilla olisi samat mahdollisuudet kuin sinulla ja minulla. Heillä on täysin eri-
laiset mahdollisuudet, täysin erilaiset edellytykset.
28



Pöytäkirjan asiakohta PTK 54/2016 vp
Me olemme leikanneet merkittävästi koulutuksesta. Me leikkaamme merkittävästi lap-
siperheiltä. Me leikkaamme merkittävästi eläkeläisiltä. Tämä Savonlinna on yksi hyvin su-
rullinen esimerkki kaikkien muiden joukossa. Odotetaan vain, kuinka paljon näitä on tu-
lossa vielä tulevaisuudessa lisää. Minusta on vastuullista ja rehellistä myös tässä salissa
kertoa ihmisille, mikä on se Suomen suunta, mihin Suomea ollaan viemässä. Ja silloin kun
kaverilla tosiaankin homma menee täysin väärälle raiteelle, (Puhemies koputtaa) silloin on
vastuullista myös se kertoa teille ääneen.

15.59 Ben Zyskowicz kok (vastauspuheenvuoro): Arvoisa herra puhemies! Tämä on vas-
tauspuheenvuoro edustaja Kurvisen Savonlinna-viittauksen vuoksi. Puheenjohtaja Rinne
ja sosialidemokraatit, te olette nyt täysin samassa tilanteessa kuin keskusta viime vaalikau-
della. Samoin kuin keskusta silloin, te vastustatte oppositiosta kaikkia säästöjä. Näin teki
keskustakin. Erityisesti jäi mieleen välikysymys koulutuksesta. Erityisesti jäi mieleen sie-
tämätön hurskastelu lapsilisien säästöillä. Mitä tapahtui, kun keskusta pääsi valtaan? Pe-
ruiko se ensimmäistäkään viime vaalikaudella vastustamaansa säästöä? Ei perunut, päin-
vastoin: lisäsäästöjä koulutukseen, lisäsäästöjä lapsiperheille.

Nyt kysyn teiltä, edustaja Rinne: Lupaatteko te nyt tässä, että jos te pääsette ensi vaali-
kaudella valtaan, niin perutte kaikki ne säästöt, joita tällä vaalikaudella olette vastusta-
neet? Pyydän vastaamaan: jaa vai ei?

16.00 Antti Kurvinen kesk (vastauspuheenvuoro): Arvoisa herra puhemies! Kommen-
toin ensin lyhyesti arvostamani edustaja Razmyarin puhetta. Aivan totta, tulevilla sukupol-
villa, meidän polvellamme, meidän lapsillamme, meidän lapsenlapsillamme, on todella
synkkä tulevaisuus, jos Suomen talouden suuntaa ei saada käännettyä, jos ei saada julkista
taloutta kuntoon, jos emme saa uusia yrityksiä ja työpaikkoja. Siitä on kysymys, sitä halli-
tus tekee. Se vaatii kipeitä säästöjä. Se vaatii todella surullisia ja ikäviä päätöksiä, mutta ne
tehdään meidän sukupolvemme ja meidän lasten ja meidän lastenlastemme takia.

Kommenttina edustaja Zyskowiczin ehkä vähän tuommoiseen ärhäkkään tai jotenkin är-
tyneeseen puheenvuoroon haluan muistuttaa, että kun keskusta oli viime kaudella opposi-
tiossa, me jopa autoimme hallitusta. Silloinen kansanedustaja Juha Sipilä, nykyinen pää-
ministeri, muun muassa neuvoi silloista kokoomuslaista valtiovarainministeri Jyrki Katais-
ta — ja taisi neuvoa vähän Paavo Arhinmäkeäkin. Se oli keskustan linja, ja sama rakentava
linja jatkuu hallituksessa.

16.01 Ben Zyskowicz kok (vastauspuheenvuoro): Arvoisa puhemies! Tämä on ydinkysy-
mys. Me kukin olemme vuorollamme oppositiossa. Näin demokratiassa pitääkin olla: val-
ta ajoittain vaihtuu. Oppositiossa on helppo vastustaa kaikkia ikäviä ratkaisuja. Viime vaa-
likaudella jouduttiin tekemään ikäviä ratkaisuja, säästettiin koulutuksesta. Mitä teki kes-
kusta? Vastusti vimmatusti, aivan vaalikauden lopulla teki välikysymyksen siitä, että keh-
taattekin koulutuksesta säästää. Hallitus säästi lapsilisistä. Mitä teki keskusta Annika Saa-
rikon johdolla? Vastusti vimmatusti ja haukkui, että hallitus tekee arvovalinnan, että sillä
on jotain lapsiperheitä vastaan. Mitä tällä vaalikaudella tekee keskusta? Säästää koulutuk-
sesta lisää saman verran kuin viime vaalikaudella säästettiin. Mitä tekee lapsiperheille?
Leikkaa lapsilisistä ja muullakin tavoin säästää lapsilisistä. Näin toimii oppositio, näin toi-
mii hallituspuolue. Sen takia haluan nyt edustaja Rinteen vastauksen: Jaa vai ei? Jos te pää-
sette valtaan ensi vaalikaudella, perutteko kaikki ne säästöt tai ainakin...
29



Pöytäkirjan asiakohta PTK 54/2016 vp
Ensimmäinen varapuhemies Mauri Pekkarinen: No niin, ja nyt on edustaja Rinteellä
puheenvuoro, joka voi olla minuutin mittainen — pitempi kuin jaa tai ei. (Naurua)

...keskeisimmät, joita tällä vaalikaudella vastustatte?

16.02 Antti Rinne sd (vastauspuheenvuoro): Kiitoksia, arvoisa puhemies, tästä lupauk-
sesta.

Ymmärrän hyvin, että edustaja Zyskowicz käy kuumana tästä keskustelusta, joka syntyi
edustaja Kurvisen ryhmäpuheenvuorosta. Tämä hallitus tekee niin kokoomuslaista poli-
tiikkaa, että on helppo kokoomuslaisista puhua tällä tavalla. (Ben Zyskowicz: Kyllä vai
ei?) Haluan todeta, että mitä nopeammin te, arvoisa hallitus — ja kokoomus — jätätte tä-
män hallituksen, kaadutte, niin sitä vähemmän niitä säästöjä jää, jotka pitää purkaa sitten
tulevaisuudessa. (Ben Zyskowicz: Mikä oli vastaus?)

Ensimmäinen varapuhemies Mauri Pekkarinen: Edustaja Niinistö, vastauspuheenvuo-
ro, 1 minuutti.

16.03 Ville Niinistö vihr (vastauspuheenvuoro): Arvoisa puhemies! Edustaja Zyskowicz
on kärkevä kuten aina, mutta hänellä on myös pointti, koska kokoomus on yleensä toistu-
vasti halunnut toteuttaa näitä leikkauksia. He ovat jopa vaalien alla sanoneet, että he halua-
vat leikata, ei toki koulutuksesta, vaan siinä kohtaa hekin pettivät vaalilupauksensa — sa-
noivat, että koulutuksesta ei leikata — mutta he muuten sanoivat, että sopeuttaa pitää pal-
jon. Minusta se oli heiltä selkeää puhetta.

Silloin kun mietitään, miten Suomea tästä eteenpäin pitää uudistaa, niin minä olen sa-
maa mieltä, että hallituksessa ja oppositiossa pitäisi olla jokaisella puolueella sama linja.
Vihreiden vaihtoehto tässä on selkeä: me olemme sitä mieltä, että koulutuksesta nyt leikat-
tavat rahat pitää sinne palauttaa. Jos te kuuntelette meitä, niin te jätätte nämä leikkaukset
nyt toteuttamatta, koska jos me nyt leikkaamme koulutuksesta — olen kuullut
esimerkiksi sellaisia viestejä, että tämän kuuluisan nyhtökauratuotteen tuotekehittelijä,
joka on sitä kehittänyt, on saanut koulutuksensa sellaisessa tutkimusyksikössä Helsingin
yliopistossa, functional foods -yksikössä, joka ollaan lakkauttamassa leikkausten takia —
niin mitä tulevaisuutta se on, että huippuosaamista ajetaan alas? Kysyn vain.

Ensimmäinen varapuhemies Mauri Pekkarinen: Nyt myönnän puheenvuoron ministe-
ri Grahn-Laasoselle.

16.04 Opetus- ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Pakko todeta, että välillä saa aika populistisia laineita tämä keskus-
telu. Haluan vielä palata näihin perustuslakiasiantuntijoiden tulkintoihin: Tuori ja Mäen-
pää, erinomaisia asiantuntijoita molemmat, eivätkä heidän tulokulmansa tai lausuntonsa
tässä asiassa ole ristiriidassa. Sijaintipaikoista voidaan sopia, mutta ei yliopiston tahdon
vastaisesti, eli me emme voi kävellä yliopistojen autonomian yli, emmekä edes halua teh-
dä niin, koska kunnioitamme yliopistojen autonomiaa. Aluepolitiikka ei ohjaa tämän hal-
lituksen yliopisto- ja tiedepolitiikkaa. Tämän hallituksen yliopisto- ja tiedepolitiikka on
kirjattu hallitusohjelmaan. Me tavoittelemme vaikeassa taloudellisessa tilanteessakin sitä,
että yhdessä yliopistojen kanssa vahvistamme suomalaista osaamista, korkeakoulutusta ja
30



Pöytäkirjan asiakohta PTK 54/2016 vp
tutkimusta, ja myöskin hallitusohjelman mukaisesti opettajankoulutusta siten, että raken-
namme yhteistyössä opettajankoulutuksen uudistuksen, turvaamme opettajille mahdolli-
suuden uranaikaiseen kouluttautumiseen. Savonlinnalle tämä on kova isku, enkä sitä vä-
heksy ollenkaan. Itse asiassa tunnen suurta myötätuntoa Savonlinnan kaupunkia kohtaan,
mistä syystä (Puhemies koputtaa) olen valmis käynnistämään heti keskustelut siitä, miten
voimme auttaa Savonlinnaa tässä vaikeassa tilanteessa. 

16.05 Li Andersson vas (vastauspuheenvuoro): Arvoisa puhemies! Ministeri Grahn-Laa-
sonen on jättänyt vastaamatta yhteen erittäin tärkeään koulutuspoliittiseen kysymykseen,
joka tässä on esitetty edustaja Essayah’n toimesta, joka liittyy niihin huhuihin, jotka nyt
ovat liikkeellä siitä, että hallituksen yhtiöittämisvimma olisi iskemässä myös koulutuk-
seen. Muun muassa Kuntaliitto on tänään ilmaissut huolensa hallituksen aikeista yhtiöittää
koko ammatillinen koulutus, ja haluaisin nyt ministeriltä suoran vastauksen siihen, pitävät-
kö nämä huhut paikkaansa. Suunnitteleeko hallitus siis ammatillisen koulutuksen rahoituk-
sen siirtämistä kunnilta valtiolle sellaisella tavalla, joka myös tarkoittaa ammatillisen kou-
lutuksen yhtiöittämistä?

16.06 Antti Lindtman sd (vastauspuheenvuoro): Arvoisa puhemies! Tämä SDP:n väliky-
symys ja tämä keskustelu, joka tässä salissa on tänään käyty, osoitti, että huoli Suomen
suunnasta on aivan oikea. Ja kun kuuntelin nämä hallituspuolueiden aika kiihtyneet pu-
heenvuorot, joissa katsottiin peräpeiliin — katsottiin peräpeiliin niin paljon, että hallitus-
puolueet alkavat täällä jopa keskenään tappelemaan historiasta — niin ei voi sanoa muuta
kuin että huoli on kasvanut.

Markkinat ovat hyvä renki mutta huono isäntä, ja nyt tämä hallituksen väärä suunta ki-
teytyy siihen, että te uskotte sokeasti markkinavoimiin eri sektoreilla. Jos pitää valita aluei-
den elinvoima tai markkinat, te valitsette markkinat ja leikkaukset, ja tästä osoituksena on
juuri tämä Savonlinnan jättäminen yksin. Te petitte Savonlinnan, ja ette te, ministeri, pää-
se tämän yliopistolain taakse. Sama laki oli voimassa viime kaudella, kun silloinen opetus-
ministeri Gustafsson Savonlinnan pelasti. Kyse on siitä, onko poliittista tahtoa, että Savon-
linnassa jatkuu opettajakoulutus. Näin teidän oma puolueenne on sieltä sanonut. (Puhe-
mies koputtaa) Mutta keskustahan sanoikin jo, että tämä Savonlinnasta lakkauttaminen oli
kokoomuksen vika.

16.07 Kimmo Kivelä ps (vastauspuheenvuoro): Puhemies! Myönnän, että oli erittäin
traumaattinen kokemus olla koulutusryhmässä Smolnassa hallitusta rakennettaessa, halli-
tusohjelmaa suunniteltaessa. Koulutusleikkaukset ei ole mikään hieno asia, mutta niin kuin
tiedämme, innovaatiot syntyvät vain yrityksen ja erehdyksen kautta, vain harvat kokeilut
johtavat lopullisiin innovaatioihin. Demareitten linja on se, että puhutaan Suomen suun-
nasta ajatuksella, että mitään ei saa muuttaa. Kun hallitus teettää selvityksiä, ei ole suin-
kaan tarkoitus, että kaikki sellaisinaan toteutetaan. Otetaan parasta, kun on selvitetty, ja sil-
lä tavoin rakennetaan Suomen suuntaa.

16.08 Anna-Maja Henriksson r (vastauspuheenvuoro):  Arvoisa puhemies! Koulutus-
han on äärimmäisen tärkeää. Itse olen käynyt oikeustieteellisen linjan Helsingin yliopistos-
sa, ja sen takia tiedän myös, miten tärkeää lainsäädäntö on. Tässä ministeri Rehula viittasi
siihen, että on tärkeätä, että alueet tekevät yhteistyötä. Mutta on äärimmäisen tärkeätä, mitä
31



Pöytäkirjan asiakohta PTK 54/2016 vp
laissa säädetään. Ja sen takia, kun just sain myös edustaja Zyskowiczilta vahvistuksen sii-
tä, että huomenna tulevat nämä hallituksen linjaukset tästä päivystysasetuksesta, haluan
vastauksen siihen, ollaanko tehty kielellisten vaikutusten arviointia tässä asiassa vai eikö.
Lyhyt vastaus riittää: kyllä vai ei?

Det vill säga, ännu en gång så upprepar jag det: Har man gjort språkliga konsekvensbe-
dömningar eller inte? Det är en väsentlig fråga, och den frågan ska riksdagen kunna få ett
svar på. Det räcker med ja eller nej.

16.09 Antti Rantakangas kesk (vastauspuheenvuoro): Arvoisa herra puhemies! Päämi-
nisteri kuvasi tuossa hyvin pitkän listan niistä uudistuksista, joita hallituksen on tarkoitus
toteuttaa tällä vaalikaudella, ja toiset ministerit ovat lisänneet tätä listaa. Tämä kertoo siitä,
että nyt todellakin halutaan Suomen suuntaa muuttaa ja Suomen asioita saada kuntoon.
Miksi näin tehdään? Tehdään kahdesta syystä: jotta saadaan velkaantumiskehitystä pysäy-
tettyä ja saadaan lisää työpaikkoja Suomeen. Miksi taas sillä tavalla täytyy toimia? Sen ta-
kia, että meillä jatkossakin riittää rahaa sosiaali- ja terveyspalveluihin ja koulutukseen. Jos
näitä uudistuksia ei toteuteta eikä niissä onnistuta, niin on aivan varma, että hyvinvointiyh-
teiskunnan perusta murenee. Tässä mielessä on hyvin surullista, että SDP ei kykene uudis-
tamaan ja uudistumaan. Teillä oli viime kaudella avainministerit esimerkiksi sote-uudis-
tuksessa, mutta käteen ei jäänyt mitään. Tässä mielessä on täysin kohtuutonta hallitusta
kohtaan esittää tätä kritiikkiä, kun nyt oikeasti pannaan asioita kuntoon, jotta meillä on pal-
veluita koko Suomessa ja meillä on hyvinvointiyhteiskunnan perusta turvattu. (Eduskun-
nasta: Hyvä! — Juuri näin!)

16.10 Anneli Kiljunen sd (vastauspuheenvuoro): Arvoisa herra puhemies! Kysyisin pää-
ministeriltä: Kannan erittäin suurta huolta sosiaali- ja terveydenhuollon kokonaisuudesta ja
ennen kaikkea, kuten ministeri Rehula totesi äsken, sosiaali- ja terveyspalveluiden inte-
graatiosta, koska yksi tärkeimpiä asioita tämän uudistuksen osalta oli se, että palveluita
voidaan tehdä yhteistyössä mutta ennen kaikkea myös yhdessä. Silloin se, että palveluja
pilkotaan ja pakkoyhtiöitetään, tulee vaikeuttamaan tämän yhden perusperiaatteen toteut-
tamista jatkossa. Kun meillä on hyviä kokemuksia Etelä-Karjalasta Eksotessa, jossa nyt
tätä toimintaa on tehty ja jossa on voitu todeta, että vahvalla ja hyvällä integraatiolla, jul-
kisten palveluiden toteuttamisella, jota täydentävät yksityiset palveluntuottajat, ollaan saa-
tu niitä tavoitteellisia säästöjä, joita nytkin hallitus hakee ja joita me kaikki haemme, niin
miten, pääministeri, te (Puhemies koputtaa) turvaatte sen, että tällä pilkotulla yhtiömallilla
turvataan tämä vahva integraatio?

16.12 Arto Satonen kok (vastauspuheenvuoro): Arvoisa puhemies! Silloin kun kysyy
Suomen suunnasta, on hyvä, että itsellä on siitä joku käsitys. Täällä edustaja Rinne esitti 11
kohtaa. Hyvä kun esititte, mutta kysyn teiltä ihan vakavasti: jos Gerhard Schröderillä olisi
ollut nuo kohdat käytössään, olisiko Saksa tällä hetkellä talouden mallimaa? Ei varmaan-
kaan olisi. Ja se on vakava kysymys, että suomalaiset sosialidemokraatit eivät ole kyen-
neet uudistamaan sillä tavalla, että työllisyyskehitys olisi teidän aikananne, olette te olleet
hallituksessa millä paikalla tahansa, kääntynyt positiiviseen suuntaan. Se on tapahtunut
Tony Blairin aikana Isossa-Britanniassa. Ruotsin sosialidemokraatit ovat siihen kyenneet.
Ja on tietysti niin kuin Vartiainen sanoi, että meidän muiden puolueiden pitää kantaa nyt
32



Pöytäkirjan asiakohta PTK 54/2016 vp
vastuu siitä, että suomalainen hyvinvointiyhteiskunta pystytään rahoittamaan tulevaisuu-
dessakin, mutta olisi ollut paljon helpompaa ja olisi paljon helpompaa, jos te olisitte myös
siinä oikeasti mukana.

16.13 Antti Rinne sd (vastauspuheenvuoro): Arvoisa puhemies! Täytyy vain todeta sen
verran historiaa taaksepäin, että kokoomuspuolue oli pääministeripuolue näissä hallituk-
sissa, missä minä olen ollut mukana ja missä edellisessä hallituksessa olimme mukana, ja
aika usein kävi sillä tavalla, että kokoomus vastusti niitä esityksiä, jotka SDP teki nimen-
omaan muutoksiksi tämän kansakunnan parhaaksi. (Ben Zyskowicz: Menojen lisäyksiksi!)

Mutta haluan todeta tulevaisuuteen nähden, arvoisa puhemies, että meillä on olemassa
vaihtoehtobudjetti, jossa on hallitukselle selkeästi ja konkreettisesti esitetty vaihtoehto,
joka tuottaisi tänä vuonna 35 000 uutta työllistä, työpaikkaa. Jos hallitus olisi tarttunut nii-
hin esityksiin, suunta olisi muuttunut ihan oikeaan suuntaan. Nyt te viette markkinavaltai-
seksi yhteiskunnaksi suomalaista hyvinvointivaltiota, johdatte tilanteeseen, jossa käyttäjä,
aiheuttaja maksaa, ja se tarkoittaa sitä, että köyhien lompakolla ei pysty maksamaan niitä
palveluita tulevaisuudessa. Se on se iso ero ja väärä suunta tämän hallituksen osalta.

16.14 Päivi Räsänen kd (vastauspuheenvuoro): Arvoisa herra puhemies! Kristillisdemo-
kraatit on ollut rakentava oppositiopuolue ja samalla linjalla niin hallituksessa kuin oppo-
sitiossa, ja olemme myös tukeneet hallitusta tässä erittäin tärkeässä sote-uudistuksessa,
mutta nyt, arvoisa pääministeri, täytyy sanoa, että olen kyllä erittäin huolestunut näistä vii-
meisistä käänteistä ja hallituksen linjauksesta julkisen sosiaali- ja terveyspalvelutuotannon
pakkoyhtiöittämisestä. Se on puhdas poliittinen valinta, ja pelkään, että tämä linjaus vaa-
rantaa koko sote-uudistuksen (Vasemmalta: Juuri näin!) etenemisen. Olen itse parlamen-
taarisen työryhmän jäsen, ja täytyy sanoa, että en ole kyllä vakuuttunut lainkaan niistä pe-
rusteluista, joilla sitä on tuotu.

Ja toinen keskeinen asia: koko tämän uudistuksen lähtökohta on ollut integraatio, myös
tämä vertikaalinen integraatio perus- ja erikoispalveluiden välillä, (Puhemies koputtaa) ja
nyt näyttää siltä, että tämäkään ei valitettavasti toteudu.

Ensimmäinen varapuhemies Mauri Pekkarinen: Myönnän vielä kolme neljä vastaus-
puheenvuoroa, ja sen jälkeen pääministerille vastauspuheenvuoro.

16.15 Eero Heinäluoma sd (vastauspuheenvuoro): Arvoisa puhemies! Huomaan, että
täällä hallituspuolueiden keskuudessa näyttää olevan suurta halua käyttää tämä aika histo-
riankirjoitukseen ja siitä tappeluun, mutta jos olen oikein katsonut, niin entinen ministeri,
edustaja Tuomioja pitää tuolla Helsingin yliopistolla parhaillaan kansainvälistä historian
ystävien seminaaria, suosittelen sinne osallistumista. [Erkki Tuomioja on paikalla salissa.]
(Eduskunnasta: Tuli just äsken! — Naurua)

Täällä sen sijaan pitäisi puhua siitä, miten tätä Suomea uudistetaan, ja siinä tilanne on se,
että emme ole siitä eri mieltä, pitääkö tehdä uudistuksia. Kyllä me kannatamme uudistuk-
sia, mutta me olemme huolissamme siitä suunnasta, jonka te haluatte esittää ainoana vaih-
toehtona. Ja jos teidän kanssanne on eri mieltä ja kyseenalaistaa tämän yhtiöittämisvim-
man tai Savonlinnan opettajankoulutuksen lakkautuksen, niin sitten saakin tämmöisen sa-
dan vuoden historiallisen lastin, miten on epäonnistunut ideologisesti. Liittykää demarei-
33



Pöytäkirjan asiakohta PTK 54/2016 vp
hin, jos haluatte osallistua SDP:n ideologiseen keskusteluun. (Puhemies koputtaa) Vartiai-
nen, tulkaa takaisin! (Naurua)

16.16 Maria Tolppanen ps (vastauspuheenvuoro): Arvoisa puhemies! Kyllähän tässä pa-
perissa tietenkin on aika paljonkin sellaista asiaa, mitä ei ihan mielellään lue, mitä hallitus-
ohjelmassa on, mutta on siellä jotakin hyvääkin. Siellä pyritään ihan aidosti purkamaan sel-
laisia rakenteita, mitä meillä on rakennettu tähän maahan, kuten kannustinloukut. Niitä ei
kukaan rakentanut tahallisesti, mutta ne tulivat sinne ikään kuin varkain. Nyt siellä on sem-
moisia asioita, missä pyritään näistä pääsemään pois, muun muassa työttömyysetuuksien
käyttötarkoituksien laajentaminen on sellainen. Kun alueellista liikkuvuutta edistetään,
niin ihmiset pääsevät liikkumaan paremmin sellaisille paikoille, missä työtä on. Starttira-
ha: jos yrittäjäksi ryhtyvälle työttömälle työnhakijalle myönnetään vuoden ajaksi peruspäi-
värahan suuruinen starttiraha, niin tokihan se auttaa ihmisiä työllistymään, ja se auttaa tätä
maata eteenpäin.

Kyllä täältä löytyy niitä hyviä asioita, ja minun mielestäni meidän kannattaisi yhdessä
tukea niitä, jotka ovat hyviä ja joihin (Puhemies koputtaa) me pystymme vaikuttamaan.

16.17 Tapani Tölli kesk (vastauspuheenvuoro): Arvoisa puhemies! Nyt on uudistusten,
yhteisen vastuun ja yhteisen ponnistelun aika. Kun tätä välikysymyskeskustelua seuraa,
niin tämä ei ole kyllä ollut kunniaksi eduskunnalle eikä meidän päätöksentekojärjestelmäl-
le. Olen tottunut pitämään SDP:tä yhteistyöpuolueena ja valtionhoitajapuolueena. Siksi
minä ihmettelen tätä kysymyksen esittämistapaa ja sävyä. Kun kuuntelin tätä ensimmäistä
puheenvuoroa, niin se sisälsi mielestäni enemmän syytöksiä kuin kysymyksiä. Joutuu ky-
symään: oletteko tosissanne? Kyllähän se asia on sillä lailla, että jos kaikkia asioita vastus-
taa, niin osuu joskus kohdalle. (Naurua) Tätä maata rakennetaan yhteistyöllä, enkä halua
historiaa kaivaa, mutta jos edellisen hallituksen aikaansaannokset olisivat jotakin, niin tä-
män kysymyksen sävyn ymmärtäisin.

Olen samaa mieltä kuin edustaja Heinäluoma, että nyt meidän pitää katsoa (Puhemies
koputtaa) yhdessä eteenpäin. Jätetään joutavanpäiväinen syyttely vähemmälle ja katso-
taan, mitä yhteisiä ratkaisuja meidän pitää tehdä.

16.18 Sirpa Paatero sd (vastauspuheenvuoro): Arvoisa herra puhemies! Ensin ryhmäpu-
heenvuorojen kohdalla minusta ei tuntunut, että SDP on ollut pääministeripuolueena hir-
vittävän kauan aikaa sitten, koska tuntui, että kaikki, mitä on tapahtunut, on SDP-johtoista,
mutta ehkä muilla on toisenlainen historian näkemys. 

Tässä iso kuva on se, että hyvinvointivaltion lähtökohtia halutaan toisenlaisiksi. Esi-
merkki on tästä vaikka tämä sote-puoli, koska nyt tällä mallilla asetetaan markkinaehtoiset
jopa parempaan asemaan palveluiden tuottajina, siitä syystä, että ne tulevat samalle viival-
le ja sen jälkeen vielä maakunnat määrittävät, kuinka paljon pitää antaa yksityiselle puo-
lelle joka tapauksessa. Tämä on iso periaatteellinen muutos samalla tavalla kuin se, kun
täällä on viitattu, että kunnat ovat yhtiöittäneet. Kunnissahan on koko ajan (Puhemies ko-
puttaa) ongelma siitä, mitenkä hallinnoidaan, mitenkä johdetaan demokraattisesti näitä yh-
tiöitä.

16.19 Timo Heinonen kok (vastauspuheenvuoro): Arvoisa herra puhemies! Tässä kes-
kustelussa ja tämän viikon aikana on annettu ymmärtää, että nyt hallitus myy kaiken, myy
34



Pöytäkirjan asiakohta PTK 54/2016 vp
halvalla ja myy Panamaan. Kuitenkin kun etsin tuollaisen taulukon, mitä on näytetty, niin
tässä näkyy, [Puhuja näytti kädessään olevaa paperia.] millä tavalla on myyty. Sosialide-
mokraattien ollessa pääministeripuolueena on myyty lähes 10 miljardilla valtion omaisuut-
ta, keskusta ja kokoomus siellä häntää pitävät. 

Sosialidemokraattien aikana nämä rahat menivät valtion budjetin tilkkeeksi. Nyt olen
ymmärtänyt, että nämä laitetaan tuottamaan uutta hyvää, uusia työpaikkoja ja kasvua, ja
kysyisin teiltä, arvoisa pääministeri: kumpaa te pidätte parempana suuntana Suomelle?

Ensimmäinen varapuhemies Mauri Pekkarinen:  Vielä vastauspuheenvuorot edustaja
Hoskonen ja edustaja Rinne, ja sitten pääministerin vastauspuheenvuoro. 

16.20 Hannu Hoskonen kesk (vastauspuheenvuoro): Arvoisa herra puhemies! Kun tätä
keskustelua on seurannut, on ihmetellyt sitä, että joka tapauksessa emme vielä ole aina-
kaan tässä talossa kaikilta osin ymmärtäneet Suomen tilannetta. Kaikki luvut, mitkä me
olemme nähneet niin oppositiossa kuin hallituspuolueissa — emme ole niitä varmasti op-
position taholta ehkä niin hyvin selittäneet — kertovat, että totuus on se, että Suomen ta-
lous on huonossa kunnossa, ja sen parantaminen pitää ottaa todesta. Pääministeri on tehnyt
monia monia hyviä avauksia ja esityksiä. Niitä on jatkettava empimättä, epäilemättä, kos-
ka se toinen vaihtoehto, mikä Suomella on edessä, on todella huono. Sille tielle ei pidä läh-
teä. Meidän on löydettävä uutta työtä, pantava tase töihin, niin kuin pääministeri on monta
kertaa sanonut. Mutta keskinäisellä riitelyllä ja epäkunnioittavilla puheenvuoroilla emme
saavuta mitään muuta kuin riitaa ja toraa, ja se ei ole tässä tilanteessa mikään ratkaisu.

16.21 Antti Rinne sd (vastauspuheenvuoro): Arvoisa puhemies! Harmi, että arvostamani
edustaja Tölli nyt kerkisi poistua. Minusta hänen puheenvuorostaan kuulsi valitettavasti se
sama ilmiö, mitä tässä koko keskustelussa on ollut: ikään kuin se, että nostaa epäoikeuden-
mukaisiksi ja huonoiksi asioiksi koettuja asioita, johtaa siihen, että on ilkeä, ei ymmärrä
mitään, ei halua tehdä yhteistyötä. Minä olen ymmärtänyt näin, että pääministeri Sipilä on
myöskin täällä todennut näitten leikkausten, jotka kohdistuvat työttömiin, ikäihmisiin, lap-
siperheisiin, koulutukseen, olevan epäoikeudenmukaisia ja huonoja leikkauksia. Hän on
todennut nämä asiat täällä. Me haluamme, että näitä asioita ei tehtäisi sillä tavalla kuin hal-
litus tekee, ja me olemme tarjonneet vaihtoehdon omassa vaihtoehtobudjetissamme. Mi-
nusta olisi järkevää ja tämän eduskunnan arvovallan kannalta erittäin tärkeätä se, että kun-
nioittaisimme kuitenkin toistemme mielipiteitä, kun halutaan suuntaa muuttaa suuntaan tai
toiseen. Se tässä keskustelussa mielestäni on unohtunut tosi rajusti.

Ensimmäinen varapuhemies Mauri Pekkarinen: Nyt pääministeri 2 minuuttia, ja sitten
ministeri Grahn-Laasonen 1 minuutti.

16.23 Pääministeri Juha Sipilä (vastauspuheenvuoro): Arvoisa puhemies! Me olemme
varmaan olleet pitkään yksimielisiä siitä, että Suomea pitää uudistaa, mutta uudistamista ei
ole pistetty toimeen. (Riitta Myller: Kenen uudistamista?) Tämä on se ongelma, ja ihan yk-
simielisillä päätöksillä me emme pääse eteenpäin.

Sitten kahteen yksityiskohtaan, ensinnäkin tähän valinnanvapauteen ja sote-uudistuk-
seen. Meillä oli kauhea häly syksyllä siitä, ketkä järjestävät palvelut. Nyt me tiedämme:
maakunnat järjestävät, ja niitä on 18 kappaletta. Sitten talvella meillä oli kauhea häly siitä,
35



Pöytäkirjan asiakohta PTK 54/2016 vp
mitä kautta tulee rahoitus, tuleeko maakuntavero. Nyt me tiedämme, että se tehdään val-
tion kautta. Sitten meillä oli kova huoli siitä, miten kiinteistöt järjestyvät, koska on kysy-
mys valtavasta kiinteistömassasta, mikä siirtyy maakunnille. Nyt me tiedämme, mitenkä se
tehdään. Tällä hetkellä auki meillä on se, miten Suomen malli valinnanvapaudesta järjes-
tetään. Siitä on nyt kova huoli tällä hetkellä päällä, mutta kohta me tiedämme senkin.

Tässä olen miettinyt keskustelun aikana, onko tämä oikea tapa nyt sitten tehdä tätä asiaa,
että me piirrämme prosessikaavion, kerromme, mitä päätetään milloinkin, ja käymme kes-
kustelua siinä välissä asioista. Toinen vaihtoehto olisi tietenkin se, että me käymme kes-
kustelua suljettujen ovien takana ja kerromme sitten, että näin tämä koko homma muuten
tehdään. (Välihuutoja) Olen itse tämän avoimen tavan kannalla.

Sitten tähän Savonlinna-asiaan. Edustaja Turunen, emme jätä Savonlinnaa yksin. Kat-
somme yhdessä ratkaisua, ja sen lähtökohtana täytyy olla se, että muutaman vuoden päästä
Savonlinna on tyytyväinen siihen, että se tehty ratkaisu oli alueen elinvoiman kannalta pa-
rempi kuin se, että roikumme vanhassa kiinni. Se on meille kaikille vaikea asia. Minun täy-
tyy nyt kyllä oikaista se käsitys siitä, etteikö opetusministeri olisi tässä tehnyt töitä sen
eteen, että tähän löytyy oikea ratkaisu. Olen itsekin käynyt monta monituista keskustelua
(Puhemies koputtaa) yliopiston rehtorin ja yliopiston johdon kanssa ja tullut samaan lop-
putulokseen kuin opetusministeri: (Puhemies koputtaa) rahoituksen keinoin emme pysty
ohjaamaan sitä päätöstä muuksi kuin mitä yliopisto on päättänyt.

Ensimmäinen varapuhemies Mauri Pekkarinen:  Kiitoksia, pääministeri. — Nyt vielä
vastauspuheenvuorot pääministerin puheenvuoron johdosta edustajille Niinistö, Heinäluo-
ma, Adlercreuz, ja sen jälkeen sitten opetusministeri. Eli edustaja Niinistö ensimmäisenä,
yksi minuutti.

16.25 Ville Niinistö vihr (vastauspuheenvuoro): Arvoisa puhemies! Isäni on emeritus
kasvatustieteen professori ja entinen laitoksen johtaja pienehkössä opettajankoulutuslai-
toksessa, ja vähän kuulosti pahalta, että te pidätte vanhassa kiinni pitäytymisenä sitä, että
Savonlinnan opettajankoulutuslaitoksen kaltainen laitos voisi jatkossa jatkaa. Minusta se
on väärä käsitys Suomen koulutustarpeesta, ja tälle opettajankoulutuslaitokselle on paikka
myös kasvatuksellisesti. Silloin on kysymys siitä, miten opetusministeriö varmistaa koko
koulutuksen resurssit.

Mutta puhutaan niistä uudistuksista. Vihreiden mielestä pitää tehdä uudistuksia, mutta
kysymys on siitä, uudistetaanko työelämää ja sosiaaliturvaa sellaiseksi, että se lisää ihmis-
ten valinnanvapauksia, vai rajoittaako se. Me kannatamme sitä, että ulkomaalaisen työvoi-
man tarveharkinta poistettaisiin. Se toisi yrittäjille ja työntekijöille ulkomailta mahdolli-
suuksia tulla Suomeen luomaan lisää työtä. Perustulo lisäisi yritteliäisyyttä ja toimeliai-
suutta. Me kannatamme sitä, että elinkeinoja uudistetaan julkisilla investoinneilla ja avaa-
malla vaikka julkista dataa avoimeksi, niin että saadaan digitalisaatiota, energiaremonttia.
(Puhemies koputtaa) Mutta kaikki nämä asiat meillä viipyvät. Ei tule. Ei tule oikeita uudis-
tuksia.

16.26 Eero Heinäluoma sd (vastauspuheenvuoro): Arvoisa pääministeri, kun te toistu-
vasti sanotte, että Suomi on uudistamatta, niin on kyllä pakko sanoa, että viimeisten 13
vuoden aikana 9 vuotta meillä on ollut keskustalainen pääministeri. 9 vuotta ollut keskus-
talainen pääministeri, 4 vuotta ollut kokoomuslainen pääministeri. Tämän jälkeen toivon,
36



Pöytäkirjan asiakohta PTK 54/2016 vp
että tämä voisi jäädä tähän, tämä osio, että mitä on tapahtunut tai jäänyt tapahtumatta, kos-
ka vastuutkin kyllä löytyvät, ja jokainen joka ajattelee, löytää, että vastuullisia on aika pal-
jon ja iso osa on myös tällä hetkellä hallituksessa.

Mutta sitten tullaan tähän Savonlinnaan, joka on mielestäni esimerkki siitä, mitä te olet-
te nyt tekemässä. Te siirrätte kaiken vallan yhteiskunnalta ulos. Te vetoatte yliopistojen au-
tonomiaan, ja me pelkäämme, että seuraavaksi te tulette vetoamaan myös sosiaali- ja ter-
veyspalveluissa, ettei näihin osakeyhtiöihin voida vaikuttaa, että kun osakeyhtiöllä raha
loppuu, niin sitten sen pitää lopettaa palvelut ja erityisesti syrjäseuduilla. Te ajatte markki-
nayhteiskuntaa erittäin lujasti lävitse, ja sitä valtakirjaa suomalaiset eivät ole teille anta-
neet.

16.28 Anders Adlercreutz r (vastauspuheenvuoro): Värderade talman! Ministeri Sipilä
sanoi tuossa alkupuheenvuorossaan, että sote etenee kuin juna. Tämä jostain syystä ei rau-
hoita minua kovinkaan paljon, tietenkin riippuen siitä, minkä hallituksen joukkoliikenne-
politiikkaa vastaan tätä peilataan. Edustaja Tolppanen sanoi, että liikkuvuutta työn perään
parannetaan. Isossa osassa Suomea, varsinkin Uuttamaata, tilanne on lähinnä päinvastai-
nen. 

Hallituksella on ohjelmassaan strateginen tavoite 72 prosentin työllisyysasteesta. Tämä
on hyvä ja oikea tavoite. Ministerit Grahn-Laasonen ja Toivakka tekivät suoraan tähän liit-
tyen hyvän, kaivatun ja tärkeän aloitteen vanhempainvapaan ja kotihoidon tuen uudistami-
sesta. Se tyrmättiin suoraan hallituksen sisältä, ei siksi, että se olisi strategisen tavoitteen
vastaista, vaan siksi, että siitä ei ole kirjaimellista, mekaanista kirjausta hallitusohjelmas-
sa. Nyt työskentelyn helpottamiseksi, voisiko hallitus tehdä listan siitä, mitkä toimenpiteet
ovat sallittuja ja mitkä eivät sallittuja (Puhemies koputtaa) tämän 72 prosentin tavoitteen
saavuttamiseksi? 

Ensimmäinen varapuhemies Mauri Pekkarinen: Ministeri Grahn-Laasonen paikan
päältä, 1 minuutti. 

16.29 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Toivoin, ettei tarvitsisi muistutella menneistä, mutta palaan kuiten-
kin siihen, että SDP:n opetusministerin Jukka Gustafssonin aikakaudella ajettiin alas Hä-
meenlinnan opettajankoulutuslaitos. Eli laitetaanko nyt täällä edustaja Gustafsson tilille
siitä, miksi te ette tehnyt toimia sen pelastamiseksi silloin kun Hämeessä oli vaikea paik-
ka? Tiedän, että se on edelleen kipeä asia Hämeenlinnassa, mutta tosiaan teidän aikakau-
dellanne näin kävi. 

Haluan oikaista käsityksen edustaja Niinistön puheenvuorosta. Opettajankoulutuksen
määrä ei vähene tämän myötä. Itse asiassa näissä tulossopimusneuvotteluissa, joita yliopis-
tojen kanssa nyt käydään, pyrimme erityisesti lisäämään yliopistossa koulutettavien lasten-
tarhanopettajien määrää voidaksemme nostaa varhaiskasvatuksen laatua ja luottamusta sii-
hen, että meidän varhaiskasvatus kehittyy pedagogisesti ja menee eteenpäin. 

16.30 Jukka Gustafsson sd (vastauspuheenvuoro): Arvoisa puhemies! Aivan lyhyesti:
Näen asian sillä tavalla, että Hämeenlinnan ja Savonlinnan vertaaminen ja asettaminen nyt
jotenkin vastakkain ei ole perusteltua. Valitsin itse asiassa sellaisen toimintatavan siinä,
kun nyt olen tamperelainen, että en nähnyt olevan tarvetta tähän asiaan puuttua. (Naurua)
37



Pöytäkirjan asiakohta PTK 54/2016 vp
Olen edelleen objektiivisesti sitä mieltä, että tämän rinnastaminen Savonlinnaan ei ole pai-
kallaan.

16.31 Outi Alanko-Kahiluoto vihr (vastauspuheenvuoro): Arvoisa herra puhemies! On
ollut kyllä hyvin järkyttävää kuunnella hallituksen käsienpesuoperaatiota näiden koulutus-
ja tutkimusleikkausten suhteen. Ensin te leikkaatte yliopistoilta satoja miljoonia euroja, te
leikkaatte enemmän kuin yksikään toinen hallitus itsenäisen Suomen aikana. Sen jälkeen te
valittelette ja pahoittelette sitä, että yliopisto hakee joitain säästökohteita. Uskotteko te,
että Itä-Suomen yliopisto olisi kajonnut tähän maineikkaaseen, perinteiseen opettajankou-
lutuslaitokseen, ellei sen olisi pakko hakea säästöjä jostakin?

Hyvin tiedätte, toivottavasti, opetusministeri Grahn-Laasonen, että Suomessa on yli-
opistoilla autonomia. Se tarkoittaa sitä, että sen jälkeen kun yliopistot on ensin laitettu pol-
villeen ja pakotettu hakemaan säästökohteita, opetusministerin ei ole hyvä enää mennä oh-
jeistamaan, mitä sopii leikata ja mitä ei. Yliopistojen autonomia tarkoittaa sitä, että yliopis-
tot yliopistolain puitteissa etsivät niitä säästökohteita, joista ne voivat säästää ilman, että
niiden tehtävä, joka yliopistolaissa on määritelty, vaarantuu. (Puhemies koputtaa) Suosit-
telen opetusministerille vahvasti, että perehtyisitte yliopistolain sisältöön.

Toinen varapuhemies Paula Risikko:  Debatti jatkuu.

16.32 Simon Elo ps (vastauspuheenvuoro): Arvoisa puhemies! Väistämättä, arvoisat so-
sialidemokraatit, tällainen keskustelu on myös kuin ripillä käynti: kaikki vanhat synnit kai-
vetaan, kun aihetta on. Teillä tuntuu vähän olevan tässä valikoiva historiallinen muisti, jo-
ten sitä täytyy vielä virkistää.

Edustaja Rinne kritisoi hallituksen toimia myyntiohjelmaksi tässä omistajaohjauksessa,
ja se tuli myös tässä välikysymyksessä esille, vaikka nimenomaan SDP on ansioitunut kan-
sallisomaisuuden myynnissä. Te menitte sen taakse, että ei ollut pääministeri meillä. No,
pääministeri Lipposen hallituksen aikana omistajaohjauksesta vastasi muun muassa edus-
taja Tuomioja. Yksityistäminen tarkoittaa valtion omaisuuden myyntiä. Lipposen toisessa
hallituksessa siinä tehtiin Suomen ennätys: 6,8 miljardia euroa yksityistettiin valtion omai-
suutta, ja vielä vasemmistoliiton myötävaikutuksella. Eli tämäkö on se sosialidemokraat-
tien linja: täällä puhutaan toista, aikaisemmin tehtiin toista? Tämä on juuri sitä Toveri Tuu-
liviiri -politiikkaa, mistä olen teitä koko ajan kritisoinut.

16.33 Maria Guzenina sd (vastauspuheenvuoro): Arvoisa puhemies! Suomalaisen yh-
teiskunnan kiistattomia saavutuksia ei olisi ikinä saatu aikaan itsekkyydellä, ahneudella,
syrjimisellä, ylimielisyydellä tai välinpitämättömyydellä. Valitettavasti täällä salissa on tä-
nään ollut tämänkaltaista henkeä. Todella surullista kuunneltavaa hallituspuolueiden edus-
tajilta.

Ei ole pelottelua, kun me toteamme, että massiiviset leikkaukset Suomen arvokkaim-
masta pääomasta eli koulutuksesta ovat olleet hätkähdyttäviä. Me emme ole ainoita, jotka
ovat tätä mieltä. Esimerkiksi Jorma Ollila on antanut hallitukselle pyyhkeitä tästä samasta
asiasta. On selvää, että kun maailma muuttuu yhä kiihtyvämpää tahtia, on myös Suomen
muututtava pärjätäkseen. Mutta nyt hallitus on avaamassa Suomen sepposen selälleen mo-
nikansallisten yritysten temmellyskentäksi ja harvojen kohtuuttoman voitontavoittelun vä-
38



Pöytäkirjan asiakohta PTK 54/2016 vp
lineeksi. Enkä usko, että ennen viime vaaleja kukaan kansalainen tällaista tilasi ja tällaista
halusi.

16.34 Jari Leppä kesk (vastauspuheenvuoro): Rouva puhemies! SDP:n välikysymyksen
loppuehdotus oli, että hallituksella ei ole mandaattia toimiinsa ja että tämä ei ole demokra-
tian mukaista. Minun mielestäni vaalitulos on vahvistettu ajat sitten ja kaikki hallituspuo-
lueet lupasivat juuri näin, mitä on nyt tehty, uudistaa Suomea ja saada Suomi uudelleen
käyntiin, ja nyt sitä tehdään.

Puhemies! Mitä tulee Savonlinnan OKL:ään, niin on erittäin ikävä päätös sen lakkaut-
tamisesta. Mutta kuitenkin pitää todeta, että hallitus lupasi lisärahoituksen, se lupasi muita
erityistoimia Savonlinnan opettajankoulutuslaitokselle. Mitä teki sen hallitus? Ylimieli-
syydessään ilmoitti ensin, että se ei ole kuullutkaan tällaisesta lisärahoituksesta, sen jäl-
keen kun joutui tunnustamaan, että semmoinen on luvattu, sanoi, että mikään raha ei riitä
pelastamaan Savonlinnaa. Käsittämätöntä! Siinä mielessä meidän kaikkien kannattaa kiin-
nittää huomiota siihen, minkälaisia henkilöitä me valitsemme kunkin yliopiston hallintoon
ja hallitukseen. On selvää, niin kuin pääministeri totesi täällä, että Savonlinnaa ei jätetä yk-
sin, ja se on ihan näin. Ei saa jättää yksin tällaisessa tilanteessa, joka on nyt on kohdattu,
(Puhemies koputtaa) mutta vastuuta on myös Savonlinnan ja Itä-Suomen yliopiston halli-
tuksella.

16.36 Antti Lindtman sd (vastauspuheenvuoro): Arvoisa rouva puhemies! On erittäin
hyvä, että edustaja Leppä otti tämän mandaatin esiin. Onko saatu valtakirja kansalta tehdä
näitä uudistuksia, yhtiöittää tiet, muuttaa Suomen teillä liikkuminen maksulliseksi tai va-
pauttaa taksiliikenne? Onko teillä edes oman puolueenne mandaattia? Nimittäin edustaja
Kulmuni Lapista totesi Bernerin ja Sipilän suunnitelmista: "On kieltämättä erikoista, että
ministeri nyt esittää päinvastaista kuin keskustan puoluekokouksessa on demokraattisesti
päätetty." Arvoisa pääministeri, onko teillä edes oman puolueenne mandaattia ajaa näitä
uudistuksia?

Mutta vielä mitä tulee tähän Savonlinnaan, niin nyt on käynyt selväksi, että hallitus ei
ota vastuuta tästä asiasta, vaikka teillä olisi kaikki mahdollisuudet ja työkalut. Itse asiassa
äskeisessä puheenvuorossa Sipilähän totesi, että hän on käynyt tämän asian läpi ja toden-
nut, että asia saa olla näin. Lopputulos on se, että te petitte Savonlinnan. Tämä on osoitus
siitä, että kun te asetatte vastakkain markkinat ja leikkauspolitiikan (Puhemies koputtaa)
tai aluekehityksen, te valitsette markkinat ja petätte alueen ihmiset. (Puhemies: Aika!) Te
petitte Savonlinnan.

16.37 Ville Niinistö vihr (vastauspuheenvuoro): Arvoisa puhemies! Tästä Savonlinnasta
kaksi asiaa:

Siis paras kompromissihan olisi se, että yliopistojen tulosohjausjärjestelmää, rahoitus-
mallia, uudistettaisiin niin — nyt kun tänä keväänä niitä neuvotteluja käydään — että sen
sisällä olisi paremmin tämäntyyppiset erityistehtävät, niin kuin alueellisesti sijoittuva opet-
tajankoulutuslaitos, ja silloin saataisiin pitkäjänteinen rahoitus. Tällaisesta valmiudesta en
ole opetusministeriöstä kuullut, ja tätä Itä-Suomen yliopisto olisi halunnut.

Sitten toinen kysymys, joka liittyy tähän lastentarhanopettajapaikkojen määrään, mistä
ministeri puhui. Minulla on sellainen käsitys, että kun yliopistot ovat näitten kovien leik-
kausten kohteena, niin vaikka te valtakunnallisesti lisäätte sitä mahdollisuutta ottaa näitä
39



Pöytäkirjan asiakohta PTK 54/2016 vp
lastentarhanopettajapaikkoja, niin on epävarmaa, ovatko kaikki yliopistot halukkaita otta-
maan ne paikat vastaan, koska heidän taloudelliset resurssinsa ovat näistä koulutusleik-
kauksista johtuen niin tiukkoja. Voitteko vastata tähän?

16.38 Anna-Maja Henriksson r (vastauspuheenvuoro): Arvoisa rouva puhemies! Kun
edustaja Leppä tässä totesi, että hallitus ei ole pettänyt lupauksiaan, niin ei voi olla siihen
puuttumatta. Valitettavasti jokainen hallituspuolue on pettänyt sen koulutuslupauksensa.
Joka ikinen teistä lupasi ennen vaaleja, että koulutuksesta ei leikata, ja nyt tiedetään, missä
ollaan, ja tiedetään myös, että meidän yliopistot ovat erittäin haasteellisessa tilanteessa.
Helsingin yliopistolta lähtee ehkä tuhat henkilöä. Itse olen tällä viikolla keskustellut tutki-
joitten ja opettajien kanssa, ja he ovat erittäin huolissaan. Ja nyt on näköpiirissä myös se,
että ne nuoret tutkijat, joilla olisi hyvä tulevaisuus myös Suomessa — jos heille annettai-
siin mahdollisuus — lähtevät ja kysyvät, mihin maahan kannattaa lähteä. Tälle meidän on
tehtävä jotain, ja toivon, että hallitus peruisi vielä nämä säästöt. Se on ikävästi kyllä jo teh-
nyt sen suuntaisia päätöksiä, (Puhemies koputtaa) että ne eivät vie Suomea eteenpäin. Tä-
hän pitää saada nyt muutos.

16.39 Arto Satonen kok (vastauspuheenvuoro): Arvoisa puhemies! Tämän välikysymyk-
sen aihe nyt kuitenkin on Suomen suunta — ymmärrän, että sinne alle voi ottaa ihan mitä
tahansa, mutta kyllähän se Suomen suunta riippuu siitä, mikä meidän työllisyyskehityk-
semme on. Siinä ei ole aiemmin pärjätty, se on fakta. Se on täällä moneen kertaan käyty lä-
pi. Jos emme saa niitä 110 000 uutta työpaikkaa aikaan, meidän hyvinvointiyhteiskuntam-
me rahoituspohjalle — on se sitten koulutusta, terveydenhoitoa, on se yhtiöitetty tai ei ole
yhtiöitetty, tai ollaan tehty mitä hyvänsä — tulee isoja vaikeuksia. Se on se kaiken ydin, ja
siinä pitää onnistua, ja siinä hallitus on ottanut aivan oikean linjan ja johdonmukaisen ta-
voitteen. Mutta hallitus ei onnistu siinä yksin, se tarvitsee myös yhteistyötä työmarkkina-
järjestöjen kanssa, se tarvitsee sitä, että yrittäjät ovat valmiita investoimaan, ja se tarvitsee
sitä yhdessä tekemisen henkeä, jota tästäkin salista toivoisi enemmän löytyvän.

16.40 Johanna Ojala-Niemelä sd (vastauspuheenvuoro): Arvoisa rouva puhemies! Sato-
nen osui naulan kantaan: työllisyys on tärkeä asia. Meillä on lähes puoli miljoonaa työtön-
tä ja pitkäaikaistyöttömiä 122 000 — 20 000 enemmän kuin viime vuonna. Ja mitä hallitus
tekee? Työllisyyden hoito on täysin laiminlyöty, työllisyysmäärärahoja leikataan, yliopis-
tojen henkilökuntaa irtisanotaan ja työehtoihin tehdään jatkuvasti esityksiä heikennyksistä. 

Eli hallituksen omat toimet ja onnistuminen ovat kiinni täysin siitä, miten työmarkkina-
ratkaisu syntyy tässä maassa. Työttömät eivät tarvitse keppiä, he tarvitsevat töitä. Sitten
vielä yritätte pakottaa ihmiset ilmaistyöhön. Kyllä sen näkee työnäytteen osalta viikossa,
osaako ihminen vai ei, ei tarvitse 4:ää kuukautta sitä varten. Tämä tiedetään jo ilman mi-
tään selvityksiäkin.

16.41 Veera Ruoho ps (vastauspuheenvuoro): Arvoisa puhemies! Suomen suuntaan täs-
sä maailmantilanteessa vaikuttaa myös maahanmuuttopolitiikka, ja täällä on SDP:n edus-
taja Rinne ryhmäpuheessaan sanonut, että hallitus on pettänyt kaikki vaalilupauksensa.
Mielestäni näin ei ole. Esimerkiksi perussuomalaiset lupasivat jo ennen vaaleja, jo ennen
massiivista turvapaikanhakijatulvaa, että maahanmuuttopolitiikkaa tiukennetaan. Nyt näin
tapahtuu ennennäkemättömällä tavalla.
40



Pöytäkirjan asiakohta PTK 54/2016 vp
Saimme jo viime kevään hallitusohjelmaan meille tärkeitä kirjauksia, lähtien toteamuk-
sesta, että maahanmuuton tulee olla hallittua. Siinä myös sanotaan, että turvapaikkahake-
muksen käsittelyä nopeutetaan, päätökset tehdään viipymättä, väärinkäytöksiä torjutaan ja
osallistuminen YK:n ja EU:n terroristijärjestöksi luokitellun organisaation toimintaan kri-
minalisoidaan, ja myöskin tämä, että törkeisiin rikoksiin syyllistyneiden, rikoksien uusijoi-
den ja yleiselle järjestykselle vaarallisten henkilöiden maasta poistamista nopeutetaan.
Tämä viimeksi mainittu on itsellenikin henkilökohtaisesti erittäin tärkeä asia.

16.42 Maarit Feldt-Ranta sd (vastauspuheenvuoro): Arvoisa puhemies! Suomi on mo-
nella tavalla hieno maa, ja meidän päättäjien tehtävänä on totta kai omalla vahtivuorollam-
me sitä vaalia ja kehittää hallitusti ja vastuullisesti niin, että ajattelemme kaikkien suoma-
laisten etua ja kaikkien alueitten etua.

Pääministeri Sipilä, olette usein sanonut, että johdatte hallitusta kuin yritystä. Mutta mi-
nusta on tärkeää, kun puhumme Suomen suunnasta, huomata ja pysähtyä sen ääreen, että
Suomi ei ole yritys, vaan Suomi on yhteiskunta, ja yhteiskunnassa täytyy olla myös muita
arvoja kuin markkinat. Nyt näyttää siltä, että joka kerta kun hallitus tekee valinnan, se te-
kee sen markkinaintressi edellä. Tätä hallitusta ei ohjaa sosiaalipolitiikan intressi, vaan
markkinaintressi, ei aluepolitiikan intressi, vaan markkinaintressi. Ja tästä me olemme
huolissamme. Te ette puhunut tästä ennen vaaleja ettekä ole saanut tälle valtakirjaa. Täl-
laista yhtiöittämisvimmaa ei ole tässä mittakaavassa nähty missään muussa maassa, ei var-
sinkaan muissa Pohjoismaissa.

Edeltävät sukupolvet ovat rakentaneet pohjoismaisen hyvinvointiyhteiskunnan. Älkää
te muuttako Suomen suuntaa markkinavoimien temmellyskentäksi.

16.43 Elsi Katainen kesk (vastauspuheenvuoro): Arvoisa puhemies! Ensinnäkin on to-
dettava, että yleensä koen välikysymykset ja keskustelut relevanteiksi ja eteenpäin vievik-
si, osin jopa yhteisymmärrystä lisääviksi. Nyt tuntuu siltä, että synkkyys on tiivistynyt tä-
hän saliin, tietysti niitä alun ryhmäpuheenvuoroja lukuun ottamatta. Pakko on kyllä muis-
tuttaa, että tässä vaikeassa tilanteessa ja siitä huolimatta hallitus on kyllä kyennyt moniin
eri uudistuksiin ja parannuksiin, kun puhutaan omaishoitajuudesta, ja perheittenkään tilan-
ne ei ole niin synkkä kuin täällä annetaan ymmärtää, ja myöskin naisten työmarkkina-ase-
maa ollaan parannettu.

Jatkossa on kuitenkin välttämätöntä, että yhteiskuntasopimus saataisiin maaliin. Meillä
on melkein 400 000 työtöntä kontollamme, ja parasta työllisyyden hoitoa on kyllä uusien
työpaikkojen luominen. Kysynkin pääministeriltä: mitä kuuluu yhteiskuntasopimukselle
tällä hetkellä?

16.44 Sari Essayah kd (vastauspuheenvuoro): Arvoisa rouva puhemies! Kiitän edustaja
Anderssonia, joka on myös yrittänyt saada täällä nyt vastausta tähän kysymykseen. Kol-
mas kerta toivon mukaan toden sanoo: voisiko opetusministeri Grahn-Laasonen vastata
niihin huhuihin, mitä liikkuu tällä hetkellä, että yhtiöittämistä halutaan myöskin tuonne
ammatillisen koulutuksen puolelle ja valtion vahvaa ohjausta? Kristillisdemokraatteja eri-
tyisesti huolestuttaa tässä se, ollaanko nyt sitten paikallisen työelämän koulutustarpeet
kenties sivuuttamassa. Esimerkiksi siinä paikallisten yhteyksien luomisessa, mikä on on-
nistunut erinomaisen hyvin yritysten kanssa, siellä esimerkiksi vaikka Ylä-Savossa on saa-
tu metallipuolen ammatillista koulutusta kehitettyä yhteistyössä alan pörssiyhtiö Ponssen
41



Pöytäkirjan asiakohta PTK 54/2016 vp
kanssa ja sinne on luotu hyviä koulutuspolkuja, jotka tällä hetkellä ovat sentyyppisiä, että
muuallakin Suomessa niitä katsotaan. Tämäntyyppisten koulutusyhteistyöasioitten ja alu-
eellisen ja paikallisen tuntemuksen hyödyntäminen on tässä nyt myöskin vaarassa, ja sen
takia olisi tärkeätä tietää: onko tämä yhtiöittäminen ja valtion vahva ohjaus tulossa nyt
myöskin sitten sinne koulutusreformin puolelle ammatillisessa koulutuksessa?

16.46 Li Andersson vas (vastauspuheenvuoro): Arvoisa puhemies! Täällä on tänään pu-
huttu paljon hallituksen ideologisesta tavoitteesta yhtiöittää, ja oppositio on halunnut vas-
tauksia kysymyksiin siitä, miksi hallitus ajaa nimenomaan tätä yhtiömuotoa niin voimak-
kaasti sekä meidän hyvinvointipalveluihin että meidän yhteiskunnan perusinfrastruktuu-
riin. Itse näen, että nämä kysymykset, kuten tämä välikysymyskin, kumpuavat nimen-
omaan siitä, että näin isoista, perustavanlaatuisista muutoksista meidän hyvinvointiyhteis-
kunnan perusrakenteisiin ei puhuttu mitään vaalien alla. 

Kun pääministeri tässä itse peräänkuulutti avoimuutta, niin toivoisin minäkin, että mi-
nisteri Grahn-Laasonen avoimuuden hengessä voisi vastata kysymyksiin tästä ammatilli-
sen koulutuksen yhtiöittämisestä.

Lopuksi: Tässä edustaja Niinistö aikaisemmin sanoi, että kertoo henkilöstä paljon se,
miten hän vastaa hänelle esitettyyn kritiikkiin. Kyllä minusta kertoo tämän hallituksen ar-
vopohjan ja politiikan heikkoudesta hyvin paljon se, että tehtyjä arvovalintoja, tehtyjä po-
liittisia linjaratkaisuja perustellaan muiden hallitusten ja poliittisten toimijoiden tekemillä
virheillä.

Toinen varapuhemies Paula Risikko: Otetaan muutama vastauspuheenvuoro vielä tä-
hän, ja sen jälkeen ministerit voivat vastata. 

16.47 Laura Huhtasaari ps (vastauspuheenvuoro): Arvoisa puhemies! Edustaja Rinne ja
muut opposition jäsenet: Kun lähtee haastamaan, niin sitten pitää itsekin hieman sietää sitä
kritiikkiä, ja tänään hallitus on perustellusti onnistunut osoittamaan tyhjäksi teidän kritiik-
kinne. Ymmärrän, että se harmittaa.

Viime vaalikaudella SDP:n ollessa hallituksessa leikattiin OKM:n hallinnonalalta ku-
mulatiivisesti laskettuna enemmän kuin tällä vaalikaudella leikataan. Uskottavuus sille,
että SDP ei olisi leikannut koulutuksesta tällä vaalikaudella, on nolla. On nolla. SDP on
myös lähes aina ollut vallan kahvassa, kun perinteisiä valtionyhtiöitä on pistetty lihoiksi.
Oppositiolla ei ole tarjota mitään parempaa vaihtoehtoa. On aina niin helppo sanoa ei, sa-
noa ei, kun tehdään uudistuksia ja päätöksiä, sanoa ei, kun tehdään selvityksiä.

16.48 Merja Mäkisalo-Ropponen sd (vastauspuheenvuoro): Arvoisa puhemies! Suomi
ei voi kilpailla työn hinnalla maailmanmarkkinoilla, mutta me pärjäämme kilpailussa tie-
dolla, taidolla ja osaamisella sekä kehittämis- ja innovaatiotoiminnalla.

Hallituksen pitäisi käynnistää toimia uuden työn löytämiseksi, mutta mitäpä hallitus te-
kee — toimii ihan päinvastoin eli vähentää koulutukseen, tieteeseen sekä tutkimus-, kehit-
tämis- ja innovaatiotoimintaan suunnattua rahoitusta. Tutkimuksella edistetään innovaati-
oita, joiden avulla on mahdollista saada uusia tuotteita maailmanmarkkinoille. Erityisen
huolestuttavaa tästä näkökulmasta on muun muassa Tekesin rahoituksen ja Suomen Aka-
temian tutkijalähtöiseen perustutkimukseen suunnatun rahoituksen huomattava vähentä-
minen. Rahoituksen vähentäminen tarkoittaa käytännössä, että moni innovaatio jää synty-
42



Pöytäkirjan asiakohta PTK 54/2016 vp
mättä, kehittymättä ja tuotteistamatta. Ja eikö tämä ole hallituksen tavoitteiden vastaista
toimintaa?

Toinen varapuhemies Paula Risikko: Edustaja Mikkonen, ja sen jälkeen ministeri
Grahn-Laasonen.

16.49 Krista Mikkonen vihr (vastauspuheenvuoro): Arvoisa puheenjohtaja! Hallituksen
keino uudistuksiin näyttää vahvasti olevan yhtiöittäminen. Yhtiöittämisessä ongelma tulee
siinä, että osakeyhtiölaki on suunniteltu yritysmaailmaan ja markkinoiden ehdoille. Yhti-
öiden tarkoitus on tuottaa voittoa omistajilleen. Se ei huomioi kokonaistaloudellisia vaiku-
tuksia, ei omistajansa etua kokonaisuudessaan — vain sen yhtiön osalta. Ja yhtiöiden pää-
töksenteko on piilossa.

Edustaja Leppä totesi tässä, että yliopistojen suhteen olisi kannattanut miettiä, keitä hal-
litukseen valittiin. Jos meillä jää nyt yhtiöissä, jotka kuitenkin tuottavat julkisia palveluja ja
toimivat julkisilla rahoilla, ainoaksi vallan välineeksi se, keitä valitsemme hallitukseen,
ovat kyllä yhteiskunnan keinot aivan liian kapeat. Tämä sama ongelma on myös kunnissa. 

Aiotteko, pääministeri, miettiä, miten uudistaa osakeyhtiölakia niin, että se huomioisi
sellaiset yhtiöt, jotka ovat täysin julkisen sektorin omistamia? Miten avoimuus, päätöksen-
teko ja kokonaisetu niissä tulisi huomioida?

Toinen varapuhemies Paula Risikko: Paikalla olevat ministerit ovat kaikki pyytäneet
puheenvuoroa. Aloitetaan pääministeri Sipilästä, ja sitten Grahn-Laasonen, Rehula ja Ber-
ner. — Pääministeri, olkaa hyvä, 3 minuuttia.

16.51 Pääministeri Juha Sipilä: Arvoisa rouva puhemies! Jos vastaan tähän viimeiseen
kysymykseen ensimmäisenä. Eihän tästä yhtiöittämisestä missään lue, että se on osakeyh-
tiö. Se voi olla vaikka osuuskunta, ja osuuskuntalaissa esimerkiksi osuuskunnan tehtävänä
on tuottaa etua jäsenilleen. Se voi olla erittäin tehokas työkalu juuri näissä yhteiskunnalli-
sissa palveluissa, erittäin hyvä ja hyväksi todettu työkalu. Ei sitä ole määritelty, että se olisi
osakeyhtiö.

Kaikkein tärkein tehtävä on ilman muuta tämä työllisyysasteen nostaminen 72 prosent-
tiin. Jos me olisimme nyt siellä, näitä ikäviä keskusteluja ei tälläkään hetkellä käytäisi, ja
jos emme onnistu siinä, näitä ikäviä keskusteluja käydään vielä neljän vuoden päästäkin
tässä salissa. Tämä on ehdottomasti se meidän kaikkein tärkein tehtävämme. 110 000 uut-
ta työpaikkaa vaatii tämä 4 prosenttiyksikön työllisyysasteen nostaminen. Sinne on esitet-
ty lukuisia keinoja, joista tärkein on yhteiskuntasopimuksen solmiminen, mistä monet puo-
lueet puhuivat jo ennen vaaleja. Nyt se on seitsemän kuukautta etuajassa siinä vaiheessa,
jossa me ajattelimme, että se olisi tammikuun lopulla. Nyt ollaan siinä vaiheessa. Toivot-
tavasti päästään eteenpäin. Edustaja Katainen kysyi, että missä siellä mennään. Ensimmäi-
set ovat jo solmineet sopimuksen, ja sillä tavalla siellä ovat päänavaajat jo olemassa, mistä
kiitos näille parille ensimmäiselle järjestölle, jotka ovat maaliin jo päässeet. Tässä pitää
olla meidän kaikkien fokus, ja samaan aikaan meidän pitää rohkeasti uudistaa yhteiskun-
nan palveluja. 

Täällä jotkut edustajat viittasivat edelleenkin historiaan ja siihen, että keskustakin on ol-
lut päättämässä näistä asioista. Se on totta, ja minä omassa puheenvuorossani mielestäni
sanoin, että kaikkien meidän täytyy katsoa peiliin siinä, jos ei ole tehty ajoissa niitä uudis-
43



Pöytäkirjan asiakohta PTK 54/2016 vp
tuksia. Se pitää meidän rehellisesti myöntää, että näin on tapahtunut, että emme ole uudis-
taneet yhteiskuntaamme riittävän nopeasti, koska tilanne on tämä, että nyt kahdeksatta
vuotta peräkkäin elämme velaksi. Tämän hetken suunnitelman mukaan tuo jakso tulee ole-
maan ainakin 13 vuotta, ja sekin edellyttää sitä, että tässä työllisyysasteen nostamisessa on-
nistumme edes osittain. Tämä olkoon se yhteinen ja suurin tehtävämme.

16.53 Antti Rinne sd (vastauspuheenvuoro): Arvoisa puhemies! Erittäin hyvä puheen-
vuoro pääministeriltä. Minustakin on järkeä siinä ja tärkeää se, että katsotaan eteenpäin
asioissa, vähemmän peruutuspeiliin. Meillä on kaikilla puolueilla omat ristimme tässä suh-
teessa.

Mutta tällä välikysymyksellä on ollut tarkoitus avata keskustelua siitä, että me sosiali-
demokraatit näemme hallituksen politiikan Suomea väärään suuntaan vievänä, siis ei sen
takia, että haluaisimme olla eri mieltä, vaan siitä syystä, että me näemme aidosti, että hal-
lituksen politiikka johtaa Suomea väärään suuntaan. Meidän arviomme mukaan hallitus ei
saanut tälle vaihtoehdolle, jota nyt viedään eteenpäin, vaaleissa valtakirjaa kansalaisilta.
Te ikään kuin vaalien jälkeen rakensitte tämän politiikan sisällön, joka on epäoikeudenmu-
kainen, niin kuin te olette myöntäneet leikkauspolitiikan osalta, epäoikeudenmukainen
koulutuspolitiikassa eikä järkeväkään koulutuspolitiikassa. Tässä suhteessa me haastam-
me nyt hallitusta uuden suunnan hakemiseen. Me olemme tuoneet vaihtoehtoja (Puhemies
koputtaa) teille tässä istunnossa (Puhemies: Aika!) ja aikaisemmin.

Toinen varapuhemies Paula Risikko: Sitten ministeri Grahn-Laasonen, 3 minuuttia.

16.55 Opetus- ja kulttuuriministeri Sanni Grahn-Laasonen: Arvoisa puhemies! Ta-
voitteena on rakentaa uutta osaamista Suomeen ja vahvempaa koulutusjärjestelmää. Tie-
tenkin taloudellinen niukkuus ja resurssitilanne aiheuttaa siihen ylimääräisen ison haas-
teen, mutta yhteistyöstä kertoo se, että meillä on tällä hetkellä yliopistojen kanssa käynnis-
sä sopimusneuvottelut. Kun edustaja Niinistö epäili, onko halukkuutta yliopistoissa lisätä
yliopistokoulutettujen lastentarhanopettajien koulutusmääriä pysyvästi ja tuntuvasti, niin
tässä vaiheessa neuvotteluja näyttää siltä, että tätä halukkuutta on paljon ollut. Eli pyrim-
me vahvistamaan varhaiskasvatuksen pedagogiikkaa sillä, että tulevaisuudessa meillä oli-
si enemmän yliopistoissa koulutettuja lastentarhanopettajia, ja että pystyisimme vastaa-
maan tällä hetkellä olevaan lastentarhanopettajapulaan, joka on erityisen akuutti erityisesti
täällä pääkaupunkiseudulla.

Ammatillisen koulutuksen reformi on hallituksen koulutusreformeista suurin. Se on
suuri lainsäädännöllinen ponnistus, jota rakennetaan tällä hetkellä opetus- ja kulttuurimi-
nisteriössä innostuneessa tunnelmassa siitä syystä, että me olemme saaneet tähän hyvin
ammatillisen koulutuksen kentän mukaan. Myöskin elinkeinoelämä, tulevaisuuden työelä-
mä on tästä hyvin kiinnostunut. Yksi tavoite siinä reformissa monien muiden joukossa on
se, että rakennetaan vahvempia yhteyksiä siellä alueella, elinkeinoelämän eli tulevaisuu-
den työnantajien kanssa paikallisella tasolla rakennetaan sille alueelle elinvoimaa koulute-
tun henkilökunnan, koulutettujen osaajien kautta. Tällä hetkellä jo ammatillisen koulutuk-
sen toimijoista merkittävä osa toimii yksityisessä toimintamuodossa voittoa tavoittelemat-
tomasti. Se on aivan tavallista ja tänä päivänä ihan arkipäiväistä, ja tietysti tähän liittyen
harkitaan tällä hetkellä eri puolilla Suomea, missä muodossa halutaan jatkossa toimia, ja
siinä on monia etuja.
44



Pöytäkirjan asiakohta PTK 54/2016 vp
Hallitus ei ole tehnyt tämän reformin yksityiskohtiin vielä kaikkia linjauksia valmiiksi,
eli tulemme keskustelemaan niistä, kun virkamiesvalmistelu edistyy. Hyvin on menty ope-
tus- ja kulttuuriministeriön asiantuntevien virkamiesten ja tämän kentän yhdessä rakenta-
man tahdon pohjalta eteenpäin näissä linjauksissa. Näen, että tämäntyyppinen rakenteelli-
nen uudistaminen, mitä tässä tavoitellaan, osaamisen ja alueiden vahvuuksien vahvistami-
nen ja alueiden osaamistarpeisiin vastaaminen, on se tapa, jolla haluamme tehdä näitä kou-
lutukseen kohdistuvia reformeja.

Kiitän muutenkin tästä keskustelusta. Vaikka se välillä laineita saikin, niin on hyvä, että
koulutuskysymykset kiinnostavat. Uskon, että tulevina vuosina tulemme niissä vielä koh-
taamaan monta kertaa, ja erityisesti toivon tietysti, että saisimme näihin meidän uudistus-
ajatuksiimme teiltä uutta virtaa. 

Toinen varapuhemies Paula Risikko: Ministeri Rehula, 3 minuuttia.

16.57 Perhe- ja peruspalveluministeri Juha Rehula: Arvoisa rouva puhemies! Yksit-
täisen edustajan tai yksittäisen ministerin toive on varmaan näiltäkin osin täysin turha,
mutta sanonpa kuitenkin ääneen: Jos jotakin voi toivoa, niin sitä, että kunnioittaisimme toi-
nen toistemme mielipiteitä. Jos jotakin voi toivoa, niin sen lisäksi, että puhutaan, myös
kuunnellaan. 

Sosiaali- ja terveydenhuollon muutoksessa ensinnäkään osakeyhtiö ei ole synonyymi
yhtiöittämiselle. Yhtiöittäminen voi olla muutakin. Toisekseen valinnanvapaus ei ole sy-
nonyymi kilpailuttamiselle. Sen Suomen mallin, jota ollaan rakentamassa ja jonka tulee
olla sellainen, jossa meidän rahat tulevat riittämään, sen tulee olla sellainen, missä ne toi-
mijat, jotka ovat palvelutuottajina, sitoutuvat, kantavat vastuuta, heillä on oma roolinsa —
mutta kilpailuttaminen on jotakin aivan muuta. Meillä julkinen valta vastaa jatkossakin sii-
tä, että niin taajamissa, kaupungeissa, ympäristökunnissa kuin hieman etäämmällä maa-
kuntakeskuksesta palvelut ovat saatavilla. Julkinen valta vastaa. Täällä sosialidemokraatit
kysyivät: miten vesantolaisten lääkäripalvelut? Vesantolaisten lääkäripalvelut ovat yhtääl-
tä toki riippuvaisia siitä, millainen lainsäädäntö tulee, toisaalta yhtä riippuvaisia siitä, mitä
maakunnassa tapahtuu, millä tavalla ja kuinka aktiivisesti siellä tällä hetkellä rakennetaan
kuntarajariippumatonta palveluverkkoa. Aivan avainasema: miten maakunnassa rakenne-
taan kuntarajariippumatonta palveluverkkoa. 

Demokratia on tärkeä asia. Mikä on demokraattinen päätöksenteko jatkossa sote-palve-
luissa? Meille tulee vaaleilla valitut toimijat, jotka vastaavat siitä, että julkisen vallan teh-
tävää käytettäessä huolehditaan, että palvelut ovat saatavilla. Tulee asiakirja, jonka nimi on
"Palvelustrategia". Se on asiakirja, jolla tulee olemaan ratkaiseva merkitys siinä, millä ta-
valla ne palvelut syntyvät ja rakentuvat.

Monta kommentoitavaa asiaa, mutta, arvoisa rouva puhemies, tähän päivystyksen koko-
naisuuteen: Tällä tietoa huomenna tulevat julki terveydenhuoltolain muutokset ja kolmen
asetuksen muutokset siitä, miten päivystyksen kokonaisuus on tarkoitus tässä maassa ra-
kentaa. Ydinasia on se, että kiireellistä hoitoa tarvittaessa sen saa niin suomen kuin ruot-
sinkin kielellä. Olennaista on se, että se palvelu on saavutettavissa niin, että päivystyspis-
teessä todella tapahtuu se, mitä luvataan. Yksi olennainen asia tulee olemaan se, että tämä
lainsäädäntösäännöskokonaisuus lähtee huomenna — huom. — lausuntokierrokselle, joka
tulee olemaan noin neljän kuukauden mittainen, jona aikana toivon ministerinä, että saan
45



Pöytäkirjan asiakohta PTK 54/2016 vp
alueelliset esitykset siitä, miten tuo päivystyksen kokonaisuus rakennetaan esimerkiksi
ruotsinkielisellä Pohjanmaalla.

Toinen varapuhemies Paula Risikko:  Ministeri Berner, 3 minuuttia.

17.01 Liikenne- ja viestintäministeri Anne Berner: Arvoisa rouva puhemies! On pal-
jon keskusteltu siitä, onko ollut puhetta aikaisemmin yhtiöittämisestä, onko mandaattia.
Aikaisemmilla kausilla ja myös vaalien alla on ollut keskustelua Valtion infra Oy:stä, Kar-
hu Oy:stä, Remontti Oy:stä ja erilaisista malleista, jotka ovat syntyneet juuri siksi, että on
ollut huolenaihetta siitä, miten yhteiskunnassa turvataan kyky investoida, puhutaan sitten
homekouluista, infrasta tai muista keskeisistä ratkaisuista.

Yhtiöittämisellä voidaan saavuttaa joitakin etuja. Sillä voidaan saavuttaa läpinäkyvyyt-
tä ja parempaa hallintotapaa. Sillä voidaan myöskin saavuttaa se, että kun tulot ja menot
kohdentuvat suoraan, niin silloin on myöskin mahdollista huolehtia siitä, että saadaan
myös muita rahoittajia mukaan ja pystytään myöskin hyödyntämään täysimittaisesti EU:n
mahdollistamia instrumentteja investointeihin, joita Suomessa tällä hetkellä pystytään vain
vajavaisesti hyödyntämään. Samalla voidaan myöskin määritellä, minkälainen yhtiö on. Se
voi olla erilaisissa muodoissa, kuten tässä on mainittu: se voi olla osuuskunta, se voi olla
osakeyhtiö, se voi olla kommandiittiyhtiö. Samalla voidaan myös määritellä, onko yhtiö
yleishyödyllinen vai onko se erityistehtäväyhtiö, miten siihen vaikuttaa lainsäädäntö, pal-
jonko siihen vaikuttaa regulaatio ja miten siihen voidaan myöskin vaikuttaa demokraatti-
sessa päätöksenteossa, miten omistajaohjaus rakennetaan ja mitkä ovat ne keinot, joilla sit-
ten ohjelmaa yhtiölle rakennetaan yhteisellä päätöksenteolla.

On keskeistä, että samanaikaisesti, kun tämäntyyppistä yhtiötä mietitään, pohditaan
myöskin rinnakkain, minkälaista infraa ja minkälaista Suomea halutaan rakentaa. Tätä
pohdintaa varmasti on syytä tehdä sekä ulkopuolisten osaajien mutta myös parlamentaari-
sen keskustelun kautta. Se vaatii sen, jotta rinnakkain pystytään katsomaan, minkälaisesta
nykyisestä väyläomaisuudesta ensinnäkin on kysymys, miten sitä tulisi hyödyntää, millai-
nen logistinen Suomi olisi tulevaisuudessa, miten me suhtaudumme arktiseen, miten me
suhtaudumme kiinteisiin yhteyksiin Manner-Eurooppaan, miten me kytkemme itäisen ja
läntisen rajamme ja millä tavalla me huolehdimme, että meidän vientimme ja tuontimme
pystytään aidosti turvaamaan kilpailukykyisesti meidän elinkeinoelämälle, miten lisätään
turvallisuutta tien päällä ja väylillä ja millä tavalla huolehditaan työssäkäyntialueiden kas-
vusta. Mutta ilman että meillä on rinnakkain kehitteillä myöskin rahoitusinstrumentteja,
nämä suunnitelmat jäävät vain haaveiksi, ja siksi on tärkeätä, että rinnakkain toteutamme
useampaa pohdintaa. Tämä kaiken kaikkiaan vienee yhteensä vuoden. Mekään emme tie-
dä kaikkia ratkaisuja, mutta tarvitsemme paljon osaamista, ja sitä varten haluamme käydä
siitä myös (Puhemies koputtaa) avointa keskustelua.

Toinen varapuhemies Paula Risikko: Jatkamme debattia noin puolen tunnin ajan vielä.

17.04 Sanna Marin sd (vastauspuheenvuoro): Arvoisa puhemies! Hallitus on muutta-
massa yhteiskunnan rakenteita perustavanlaatuisesti, enkä lainkaan pidä siitä vähätteleväs-
tä sävystä, joka tässä salissa on vallinnut, kun ollaan keskusteltu yhtiöittämisestä, siitä,
mitä se tarkoittaa palveluiden ja demokratian näkökulmasta. Jokainen meistä ymmärtää,
että se on aivan eri asia, omistaako Tampereen kaupunki Särkänniemi-nimisen yhtiön kuin
46



Pöytäkirjan asiakohta PTK 54/2016 vp
se, että yhtiöitetään koko sosiaali- ja terveyspalvelutuotanto, siirretään se markkinaehtoi-
seksi markkinoiden armoille, tehdään kaikesta palvelutuotannosta yhtiömuotoista. 

Sen takia on tärkeää, että SDP on tehnyt tämän välikysymyksen. Sen takia on tärkeää,
että me täällä nostamme nämä huolet ja epäkohdat esiin, joita hallituksen esityksiin liittyy.
Tämä on keskeinen syy sille, minkä takia tämä välikysymys on tehty. Me haluamme toi-
mia ihmisten äänenä tässä salissa — ihmisten, joilla ei valitettavasti vaaleissa ollut sitä ään-
tä, sillä näistä suunnitelmista ei silloin avoimesti kerrottu. Onko teillä todella, (Puhemies
koputtaa) pääministeri Sipilä, mandaattia ja valtakirjaa (Puhemies: Aika!) näihin uudistuk-
siin, kun näistä ei ollut ennen vaaleja puhetta?

17.05 Jyrki Kasvi vihr (vastauspuheenvuoro): Arvoisa puhemies! On tosiaan mielenkiin-
toista, että vaikka välikysymyksenhän pitäisi koskea istuvan hallituksen politiikkaa, nyt
me olemme kohta täällä käsittelemässä Svinhufvudin ykköshallitusta, sen tekemisiä ja te-
kemättä jättämisiä.

Arvoisa pääministeri, nostitte vastauksessanne esiin digitalisaation ja avoimen datan
keinona turvata liikennepalveluiden saatavuus kaikkialla Suomessa myös tulevaisuudessa,
ja yksityiskohtiin on tarkoitus palata liikennekaaren valmistelussa. Hyvä niin, sillä digita-
lisaatio ja avoin data eivät suinkaan ole mitään taikasanoja, jotka itsestään ratkaisevat
nämä ongelmat.

Esimerkiksi julkishallinnon liikennedataa on jo avattu — vuosien ajan — mutta avattuja
tietovarantoja ei valitettavasti ole juuri hyödynnetty kaupallisten palveluiden kehittämi-
seen. Keskeiseksi haasteeksi liikenteen digitalisaatiolle onkin osoittautunut julkishallin-
non tietovarantojen laatu ja saatavuus. Läheskään kaikki rekisterit eivät vielä käytä avoi-
mia rakenteisia tiedostomuotoja, saati sovellusrajapintoja. Kysynkin: otetaanhan liikenne-
kaaren valmistelussa sitten todella huomioon myös tämä liikenteen digitalisaatiolle välttä-
mätön liikenteen tietovarantojen laatu ja saatavuus?

17.06 Lasse Hautala kesk (vastauspuheenvuoro): Arvoisa rouva puhemies! Tämä SDP:n
esittämä välikysymys on ikään kuin ylileveä välikysymys, koska siinä käsitellään sote-
asiat, liikennekaaret, valtion omistajapolitiikka, koulutuspolitiikka ja kaikki leikkaukset.
En tiedä, onko SDP sitä mieltä, että nämä kaikki asiat ovat nyt yhtäkkiä menneet päälael-
leen ja kaikessa on epäonnistuttu.

Keskustan edustaja Antti Kurvinen esitti keskustan ryhmäpuheenvuoron, ja siinä hän
pyysi ministeri Sanni Grahn-Laasoselta tarkennusta näihin Savonlinnan opettajankoulu-
tuksen tilanteisiin. Oli valitettavaa, että kokoomuksessa vedettiin siitä sellainen johtopää-
tös, että siinä olisi arvosteltu nimenomaan kokoomusta. Mutta se asia oikeni.

Se, mistä me olemme täällä kaikki olleet yhtä mieltä, on Savonlinnan opettajankoulutus-
laitoksen lakkautuminen. Voitaisiinkin yhteisesti muuttaa tämä päätöslauselmaesitys sel-
laiseksi, että Itä-Suomen yliopiston hallitus ei nauti eduskunnan luottamusta, ja pyytää,
että se palaa päiväjärjestykseen, ja laitetaan muilta osin Suomi yhteisesti kuntoon.

17.08 Ilmari Nurminen sd (vastauspuheenvuoro): Arvoisa rouva puhemies! En henkilö-
kohtaisesti iloitse näistä hallituksen uudistuksista, koska ne ovat tähän saakka tarkoitta-
neet vain leikkauksia pienituloisilta. Tästä suunnasta kertoo tälläkin viikolla tehty uusi
päätös, peräti 134 miljoonan lisäleikkaus lääkekorvauksiin. Monet sairaat pohtivat varmas-
ti, eikö vuodenvaihteessa 50 euron lisämaksu sairaalle riittänyt.
47



Pöytäkirjan asiakohta PTK 54/2016 vp
Täällä on paljon keskusteltu myös sotesta, ja sosialidemokraatit ovat esittäneet huolensa
siitä, että samaan aikaan kun palveluiden tarve kasvaa, te leikkaatte 3 miljardia palveluista
ja yhtiöittämisen kautta, markkinaehtoistumisen kautta, haette näitä säästöjä. Olemme esit-
täneet huolemme julkisten palveluiden rapautumisesta, asiakasmaksujen nostosta ja lähi-
palveluiden turvaamisesta. Toivon, ministeri Rehula, että te selkeästi ja faktoilla kerrotte,
että nämä huolet eivät pidä paikkaansa, koska tällä hetkellä en ole saanut ainakaan näihin
vastausta. (Juha Rehula: Ettekä saa!)

17.09 Arja Juvonen ps (vastauspuheenvuoro): Arvoisa rouva puhemies! SDP, mainitset-
te täällä välikysymyksessä, että ihminen unohtui. Minä olen kuitenkin hieman eri mieltä, ja
vastaan myös edellisen edustajan kysymykseen siitä, että leikataanko ja mitenkä paljon
kaikilta leikataan. Esimerkiksi takuueläke on se, jota vuoden 2016 alusta alkaen on koro-
tettu. Sitä korotetaan myös vuodesta 2018 eteenpäin. Elikkä yksi iso asia etenee, ja tällä on
köyhyyttä vähentävä ja ennalta ehkäisevä vaikutus. Se on myös osa Eurooppa-politiikkaa.
Meillä on Eurooppa-strategia, jossa myös Suomi on sitoutunut erilaisiin toimiin, ja tämä
asia on hyvin tärkeä, ja se kannattaa täällä mainita niin monta kertaa, että se varmasti me-
nee perille. Elikkä tämä hallitus korotti takuueläkettä kaksi kertaa.

17.10 Hannakaisa Heikkinen kesk (vastauspuheenvuoro):  Arvoisa rouva puhemies!
Edustaja Rinne, te perustelitte äsken tätä jättämäänne välikysymystä sillä, että olette eri
mieltä hallituksen valitsemista keinoista Suomen ja suomalaisen hyvinvointivaltion pelas-
tamiseksi. On kuitenkin tunnustettava, että SDP joutui oppositioon sen takia, että eduskun-
tavaaleissa ihmiset halusivat muutosta politiikkaan. Teidän tuloksenne eivät vakuuttaneet.
Teidän valtiovarain- ja työministerienne jäljiltä Suomessa kasvoivat vain työttömyys ja
velka. Viime vaalikaudella tuli 100 000 uutta työtöntä. Jos näin ei olisi tapahtunut, Sipilän
hallituksen ei tarvitsisi tehdä näin monia kipeitä säästöjä. Nuorten työttömyys paheni 40
prosentilla ja pitkäaikaistyöttömyys yli 80 prosentilla. Olisi Suomen etu, että yhteistyössä
hakisimme nyt ratkaisuja työttömyyden nujertamiseksi vastakkainasettelun sijaan.

Eilen sain osallistua Ääni työttömälle -tapahtumaan tuossa Narinkkatorilla, ja tiedätte-
kö, työttömät ihmiset toivoivat, että antaisitte mahdollisuuden (Puhemies koputtaa) työ-
näytteelle ja perustulokokeilulle. Tätä toivovat työttömät, (Puhemies: Aika!) jotka eivät
ole neuvottelupöydissä.

17.11 Antti Rinne sd (vastauspuheenvuoro): Arvoisa puhemies! Meillä on 460 000 ih-
mistä vailla normaalia työtä, noin suurin piirtein 330 000 ihmistä tuolla työttömyysturvan
piirissä, joko ansio- tai peruspäivärahan piirissä. Meillä on 122 000 ihmistä — jos oikein
muistan luvun — pitkäaikaistyöttöminä, ja näiden pitkäaikaistyöttömien määrä on kasva-
nut merkittävästi ja nopeasti tämän viimeisen vuoden aikana, kun tämä hallitus on hallin-
nut. Tulevaisuuteen nähden on erittäin tärkeä havainto, että pitkäaikaistyöttömyys on li-
sääntynyt, ja SDP esittää, että SDP:n ohjelma pitkäaikaistyöttömyyden torjumiseksi otet-
taisiin nopeasti käyttöön ja sitä kautta saataisiin pitkäaikaistyöttömyys hallintaan. Meillä
on konkreettisia keinoja tästä eteenpäin sille, miten korjataan tilannetta. Ihan kaikkia yksi-
tyiskohtia viime vaalikaudelta en muista tässä, että mitä kaikkea tehtiin, mutta paljon teh-
tiin. Tilanne saattaisi olla paljon pahempi tässä tilanteessa.
48



Pöytäkirjan asiakohta PTK 54/2016 vp
17.12 Jari Myllykoski vas (vastauspuheenvuoro): Arvoisa rouva puhemies! Uudistuksia
tarvitaan. Se on täällä opposition puolellakin pakko myöntää, että maailma kehittyy, glo-
baali yhteiskunta kehittyy — meidän on pakko uudistua, ja siinä mielessä hallituksen toi-
met ovat oikeita ratkaisuiltaan, että hakevat uudistuksia, mutta ainoa on se, että he toista-
vat sitä samaa, mitä on tapahtunut.

Perussuomalaisten eduskuntaryhmän puheenjohtaja Terho kertoi siitä historiallisen ku-
vauksen, joka kiteytyi minulle sellaisessa muodossa, että jos naapuri lyö vaimoaan, se an-
taa minulle oikeuden lyödä omaa vaimoani. Ja näin ei todellakaan voi olla. Meillä tulee jos-
sain kriittinen raja tarkastella sitä, missä leikkausten ja sopeutusten rajat menevät. Meidän
pitää uudistaa koulutusta, meidän pitää keskittyä siihen, kuinka me sosiaali- ja terveyspal-
veluja uudistamme. Mutta nyt latu on karannut väärään suuntaan, ja siinä mielessä SDP:n
välikysymys on oikeutettu. Nyt pitää tämä väärälle ladulle hiihtäminen lopettaa. Oikaisua
ei ole, sillä siitä tulee virhe.

17.13 Suna Kymäläinen sd (vastauspuheenvuoro): Arvoisa rouva puhemies! Täytyy to-
deta, että tässä debatissa kovin vähän on ministereitä paikalla — että esitä tässä sitten ky-
symyksiä tai odota niihin vastauksia. Tuossa muutamaa ensimmäistä tuntia kuunnellessani
totesin, että meillä aikuisilla on kova huoli muun muassa koulukiusaamisesta ja siitä, kuin-
ka sitä Suomessa on niin valtavasti nykyisellään, ja kun olen tätä keskustelua kuullut, niin
olen todennut, että esimerkki kasvattaa ja sen vuoksi ehkä meidän aikuisten, kansanedus-
tajienkin, tulisi opetella tätä toisten kunnioittamista ja toisten huolen kunnioittamista.

Valitettavasti Savonlinnan opettajankoulutuksen lakkautus on hyvä vaikkakin surulli-
nen esimerkki siitä, kuinka ihminen ja alueet unohtuvat, kun tehokkuutta ja tuottavuutta
haetaan. Tällaista aluepolitiikkaa ihmiset eivät vaaleissa hakeneet, ja on surullista, että
täällä ministeri Sanni Grahn-Laasonenkin totesi, ettei edes halua puuttua yliopiston auto-
nomiaan tällaisessa asiassa, jossa nimenomaan hallituksella olisi ollut mahdollisuus vai-
kuttaa.

17.14 Timo V. Korhonen kesk (vastauspuheenvuoro): Arvoisa puhemies! Kun tässä nyt
on monessa puheenvuorossa puhuttu rakentavasta yhteistyöstä, niin minä jotenkin luulen
ja ymmärrän, että tässä salissa joudutaan nytten kaikki menemään vähän peilin eteen niin
oppositiossa kuin hallituspuolueissakin. 

Siihen, millä tavalla nyt suunta on muuttunut, onko menty oikeaan suuntaan: Hallitus
etenee kolmea eri tietä. Nyt on tehty valitettavat, ikävät säästöpäätökset. Sen lisäksi on läh-
detty tekemään isoja rakenteellisia muutoksia, välttämättömiä rakenteellisia muutoksia, ja
sen lisäksi on lähdetty hakemaan monia eri kasvuelementtejä, joista totta kai tämä yhteis-
kuntasopimus on yksi kaikkein keskeisimpiä.

Itse henkilökohtaisesti en näe ristiriitaa näitten kolmen ison linjan kesken ja sen linjan
kesken, mitä esimerkiksi keskusta puhui ja ajoi ennen vaaleja. Minusta ne ovat tasapainos-
sa keskenään. Toki sitten se, mitä keinoja näitten linjojen sisällä on, on ehkä oman keskus-
telun paikka.

17.16 Ritva Elomaa ps (vastauspuheenvuoro): Arvoisa puhemies! Kuten pääministeri sa-
noi, jokaisen pitää saada terveyspalvelut yhdenvertaisesti. Sote-uudistus pyrkii siihen.

Nyt kun ministeri Rehula on paikalla, kysyisin häneltä seuraavaa: Sairauksien ennalta-
ehkäisyllä on suuri ja tärkeä rooli tulevaisuudessa. Sillä on valtava merkitys tulevaisuudes-
49



Pöytäkirjan asiakohta PTK 54/2016 vp
sa taloudellisessa mielessä yhteiskunnalle ja tietenkin kansalaiselle itselleen inhimillisesti
kai ajatellen. Kuntien tehtäviä karsitaan, ja samalla kunnat miettivät, mihin panostetaan.
Pitäisikö terveyden edistämisen panostamiseen osallistuvia kuntia huomioida jotenkin pal-
kitsemalla? Nämä tärkeät ennalta ehkäisevät toimet eivät saisi jäädä taka-alalle. Elikkä
mikä tulee olemaan terveyden edistämisen painotus sotessa? Sitä kysyisin ministeriltä.

Sitten sosialidemokraateille ja myös Myllykoskelle: On hyvä, että kansalaiset tietävät,
mitä edellisillä hallituskausilla on tapahtunut, (Puhemies koputtaa) jotta pystymme ym-
märtämään tämänhetkistä tilannetta enemmän. (Puhemies: Aika!) Rakentavaa keskustelua.

17.17 Katja Taimela sd (vastauspuheenvuoro): Arvoisa rouva puhemies! Arvoisa halli-
tus! Mielestäni uudistamistyötä tehdään muunkin kuin yhtiöittämisen kautta. Liikenteen
puolella te, hyvä hallitus, olette laittamassa tiet, raiteet ja vesiväylät uuteen valtionyhtiöön.
Aika näyttää, jakaako tuo yhtiö väylä- ja kunnostusrahoja tasaisesti tarpeeseen koko Suo-
messa. Minä itse uskallan sitä epäillä.

Mitä tulee VR:n tulevaisuuteen, hallitus on omilla toimillaan vähentänyt raideliikennet-
tä tässä maassa ensin leikkaamalla ostopalveluliikenteestä ja sen jälkeen ilmoittamalla
henkilöliikenteen nopeutetusta avaamisesta. Junaliikenteen palvelutaso on laskenut ja vuo-
rojen määrä vähentynyt kansalaisille, ja meistä jokainen on varmasti saanut näistä aiheista
palautetta. Ja kuinka ollakaan, liikenne- ja viestintäministeri Bernerin uusista kilpailijois-
ta, kilpailun tavasta tai aikataulusta ei ole kerrottu mitään uutta puoleen vuoteen. Paikalla
on oma luottoministerini, ministeri Rehula: kun puhutaan Suomen suunnasta, toivon tei-
dän kertovan, mikä suunta teidän hallituksella on VR:n ja raideliikenteen osalta, ja toivon,
että pidätte huolta, että se ei ole se, että VR pilkotaan.

17.18 Jani Mäkelä ps (vastauspuheenvuoro): Arvoisa puhemies! Kiinnitin huomiota, että
välikysymyksessä syytetään hallitusta yhteiskuntasopimuksen kaventumisesta perintei-
seksi työmarkkinaratkaisuksi. Tiedättekö te, sosialidemokraatit, enää itsekään, mistä te pu-
hutte? Ettekö te ole koko ajan haranneet yhteiskuntasopimusta vastaan? Ovatko sosialide-
mokraatit nyt sitä mieltä, että perinteiset työmarkkinaratkaisut ovat huono asia? Te puutut-
te kymmenen kohdan ohjelmassanne yhteiskuntasopimuksen sisältöön olematta siinä edes
neuvotteluosapuolena. Mikä on intressinne vastustaa ja heiluttaa työmarkkinasopua? Olet-
teko ollenkaan suomalaisen työn ja isänmaan asialla? (Välihuutoja)

17.19 Jari Myllykoski vas (vastauspuheenvuoro): Arvoisa rouva puhemies! On tässä nyt
jo ihan pakko toistenkin puolesta ruveta puhumaan. Äskeisellä puhujalla, kuinka nyt sanoi-
sin kohteliaasti, mopo on nyt karannut kyllä käsistä tulkinnan suhteen. Juuri sosialidemo-
kraattinen puolue on ollut erittäin aktiivinen tuodessaan esille sitä, että entisen ministeri
Ihalaisen panosta otettaisiin mukaan tähän yhteiskuntasopimusneuvotteluun, panostaneet
vasemmistolaisena puolueena sitä työmarkkinaosaamisen hallintaa, jota heillä on. Kyllä
me vasemmistoliitosta yhtälailla tuetaan sitä näkemystä, että juuri niitä osaavia ihmisiä pi-
tää tähän prosessiin tuoda. En ole kyllä kuullut yhtään puheenvuoroa sosialidemokraatti-
silta kansanedustajilta, jossa vastustettaisiin tai oltaisiin poikkiteloin sen kanssa, etteikö
neuvottelutulosta yhteiskuntasopimuksesta saataisi jo aikaan. 

17.20 Joona Räsänen sd (vastauspuheenvuoro): Arvoisa puhemies! Tässä edustaja Mä-
kelälle täytyy sanoa, että hän on varmaan kuunnellut näitä kokoomuspuolueen edustajien
50



Pöytäkirjan asiakohta PTK 54/2016 vp
kommentteja, koska käsittääkseni ainoastaan siellä puolueessa on tätä työmarkkinaratkai-
sua vastustettu, kun sen sijaan sosialidemokraattisessa puolueessa sitä on tuettu kaikin käy-
tettävissä olevin toimin. 

Tässä keskustelussa Suomen suunnasta toivon mukaan nyt todella enemmän katsotaan
tulevaan kuin tuijotetaan siihen peruutuspeiliin. Yksi keskeinen kysymyshän liittyy nyt tä-
hän työllisyyteen ja sen kehitykseen. Senpä takia nyt ihmettelen, että vaikka tässäkin kes-
kustelussa SDP edustaja Rinteen johdolla esitti monta konkreettista esitystä sille, miten
työllisyyttä voitaisiin tässä ja nyt parantaa, niin minkä takia hallitus ei näihin tartu: se että
voisimmeko esimerkiksi TEL-maksuja alentaa väliaikaisesti, se että loisimme uuden jalus-
tayhtiön pk-yritysten vientiä edistämään, se että ottaisimme tämän Rinteen mallin käyt-
töön aktiivisen työllisyyden edistämisessä tai se että helpottaisimme esimerkiksi ensim-
mäisen työntekijän palkkaamista. Ne ovat hyvin konkreettisia esityksiä, mitkä hallitus voi
laittaa toimeen saman tien. 

17.21 Markku Pakkanen kesk (vastauspuheenvuoro): Arvoisa rouva puhemies! Täällä
on kovasti keskusteltu siitä, onko hallituksella ja eduskunnalla valtaa tehdä päätöksiä, val-
takirjaa. Itse vaaleissa mukana olleena koin niin, että valtakirja saatiin, ja nimenomaan sil-
le, että pitää tehdä päätöksiä ja uudistuksia ja uudistaa Suomea, ja Suomen kuntoon laitta-
miseen. Keinot toki ovat kompromisseja, ja ne ovat hallitusohjelmaan kirjattuja, ja siihen
yhdessä lähdimme. 

Tässä välikysymyksessä, missä on ainakin seitsemän eri kysymystä, nostetaan muun
muassa tämä teiden maksullisuus. Tälläkin hetkellä ainakin itse liikenteenharjoittajana
koen, että Suomen teillä ajaminen on maksullista, ei sinne ilmaiseksi mennä, se vain kerä-
tään verovaroin, vakuutusmaksuin, dieselveroin ja tällaisilla asioilla. Tässä haetaan tätä
uutta kuvioita yhtiöittämisen muodossa ja vuoden aikana selvitellään, löytyykö sitä vai pa-
lataanko vanhaan asiaan tässä yhtiömuodossa.

17.22 Anne Kalmari kesk (vastauspuheenvuoro): Arvoisa rouva puhemies! Kun olen
kuunnellut tätä keskustelua, niin minua kyllä surettaa se neliraajajarrutus, millä SDP on
lähtenyt tähän koko välikysymykseen. Minä toivoisin, että tekin etsisitte uudistamiskohtia
ja haluaisitte vaikuttaa niihin, eikä niin, että kaikkea, joka ainoaa uudistusta vastustetaan.
Luulisi, että myös SDP:lle on tärkeää, että saamme uutta työtä ja toimeentuloa tänne Suo-
meen, ja myös se asia, että laitamme yhdessä taloutta kuntoon, ja se asia, että saamme ra-
kenteellisia uudistuksia eteenpäin. Nyt tuntuu siltä, että kaikessa nähdään mörköjä ja hei-
tellään ilmaan sellaisia uhkakuvia, joilla ei ole mitään todellisuusperää. Minusta on sääli,
että nämä uhkakuvat saattavat jäädä elämään, esimerkiksi se, että nyt ollaan myymässä
kaikki Suomen maat ja vedet. Minusta on hävytöntä, että sen tyyppisiä heittoja tulee, että
ihmisillä on tällainen mielikuva tuolla kentällä.

17.23 Antti Lindtman sd (vastauspuheenvuoro): Arvoisa rouva puhemies! Olemme kyl-
lä kriittisesti arvioineet monia hallituksen hankkeita ja erityisesti tätä yhtiöittämisvimmaa,
mutta täytyy myöntää, että ihan sellaiseen ilmaisuun ei ole päästy kuin pääsi — edustaja
Kalmari, siinä rivillä teidän edessänne — edustaja Hoskonen, joka kertoi järkyttyneensä,
hän kertoi järkyttyneensä ministeri Bernerin linjauksista, ja vastustus siellä hallituspuolu-
een, maakuntien keskustaedustajissa meni niin pitkälle, että edustaja Kulmuni sanoi, että
tähän ei ole Bernerillä eikä keskustalla valtakirjaa.
51



Pöytäkirjan asiakohta PTK 54/2016 vp
Mutta siinä olen samaa mieltä, että tämä työllisyys on ykkösasia, ja nyt meidän huolem-
me, se aivan keskeinen huolemme, tässä välikysymyksessä on se, että aina kun hallituksel-
le tulee mahdollisuus valita esimerkiksi alueiden elinvoiman tai työllisyyden ja markkinoi-
den väliltä, ihmisten hyvinvoinnin tai markkinoiden väliltä, niin hallitus valitsee markki-
nat. Varmasti tämän takia kokoomuksen puheenjohtaja, valtiovarainministeri Stubb sanoi,
että nyt hallitus toteuttaa historian kokoomuslaisinta politiikkaa. Me toivomme, että nämä
meidän kymmenen esitystä olisivat keinoja kääntää tätä hallituksen linjaa, (Puhemies ko-
puttaa) Suomen suuntaa, inhimillisemmäksi. Toivottavasti te edes (Puhemies koputtaa)
osaan näistä (Puhemies: Aika!) tartutte.

17.25 Eeva-Johanna Eloranta sd (vastauspuheenvuoro): Arvoisa puhemies! Pohjois-
mainen hyvinvointiyhteiskuntamallimme kaipaa uudistusta, se on selvää. Maailma ympä-
rillämme muuttuu, ja meidän pitää tietenkin muuttua sen mukana, oli sitten kyse koulutuk-
sesta tai sosiaali- ja terveyspalveluista. Tämä hallitus päätöksiä tehdessään valitsee kuiten-
kin aina markkinat ihmisten ja alueiden sijaan. Suomea ollaan muuttamassa nopealla aika-
taululla ilman vaaleissa saatua valtakirjaa markkina-Suomeksi. Tätä yksikään hallituspuo-
lue ei kertonut vaaliohjelmassaan, ja tätä kehityssuuntaa me sosialidemokraatit emme voi
hyväksyä. Suunta on väärä, ja siitä tässä on kyse. 

Ihmisten valinnanvapaus on sote-uudistuksessa hyvä asia, mutta markkinoiden ja ter-
veysbisneksen ylivalta ei ole. Miksi muutatte hyvin toimivan ja kansainvälisestikin vertail-
tuna kustannustehokkaan julkisen palvelutuotantomallimme yhtiömuotoiseksi demokraat-
tisen valvonnan ulottumattomiin? Julkiset palvelut olisi pidettävä palvelutuotannon perus-
tana, jota sitten yksityisillä ja kolmannen sektorin palveluilla voitaisiin täydentää. 

17.26 Seppo Kääriäinen kesk (vastauspuheenvuoro): Arvoisa puhemies! Tulin tähän
kesken keskustelun. Jos ulkopuolinen sen perusteella, mitä on kuullut, arvioisi, kuinka täs-
sä käy, hän sanoisi, että tästä Suomen hommasta ei tule kerta kaikkiaan mitään. Suunnan-
muutostahan tässä ajetaan sekä hallituksen että myös opposition puolella. Eihän sitä voi
jatkaa, että työttömyys kasvaa ja velka kasvaa. Kyllä tässä haetaan suunnan muutosta, ei
suunnan jatkamista. Nythän tässä hallitus on ottanut omalta puoleltaan ensiaskeleita suun-
nanmuutoksen osalta, ja moni asia on selvästi keskeneräinen, niin että emme vielä ihan
tarkkaan tiedä, mitä hallitus lopulta oikein tulee esittämään. Ensimmäisiä askeleita on otet-
tu ja suuntaa ollaan tässä mielessä hahmottelemassa.

Tässä kuitenkin näitten uudistushankkeitten tämmöinen kokoava teema on se, että hy-
vinvointiyhteiskuntaa täytyy uudistaa ja sen moottoria täytyy vahvistaa. Tämä moottori on
liian hento pitämään hyvinvointiyhteiskuntaa ikään kuin koossa ja elinvoimaisena. Sitä pi-
tää uudistaa.

Minä uskon, että yhteiskuntasopimus syntyy, sillä yhteistyöhenkeä näyttää olevan, ja
demarit ovat olleet tämän hankkeen takana. En usko, että he perääntyvät tästä itsekin aja-
mastaan linjasta.

17.27 Eero Heinäluoma sd (vastauspuheenvuoro): Arvoisa puhemies! Edustaja Kääriäi-
nen kyllä puuttuu naulan kantaan, kun hän sanoo tästä suunnan muuttamisesta. Mutta sit-
ten on vain kysymys: mitä nämä hallituksen toimet käytännössä tekevät? Kun meillä on
tämä työllisyysongelma, niin auttaako työllisyyteen se, että työttömille sanotaan, että täy-
tyy vapaaehtoisesti olla valmis menemään palkattomaan työhön? Vapaaehtoisesti. Mitä se
52



Pöytäkirjan asiakohta PTK 54/2016 vp
tarkoittaa olosuhteissa, joissa meillä on puoli miljoonaa työtöntä, kun työnantaja sanoo,
että hän antaa työpaikan sitten siellä sahalla 4 kuukauden kuluttua mutta ensin olet 4 kuu-
kautta ilman palkkaa? (Hannu Hoskonen: Höpö höpö!) Onko vastaus siihen vapaaehtoises-
ti kyllä? Ei, se on pakolla kyllä, koska jos minä en ota, niin pelkoni on, että se seuraava siel-
lä jonossa ottaa. Tämähän on tilanne tuolla aika monella työpaikalla: tulijoita on niin pal-
jon, että joudutaan hyväksymään semmoiset ehdot, jotka ovat hädin tuskin laillisia. Nyt te
muutatte ne lailliset ehdot sellaisiksi, että 0 euroa tunnissa 4 kuukautta, niin kuin on ker-
rottu, että on tämän teidän kokeilunne sisältö. 

17.28 Ari Jalonen ps (vastauspuheenvuoro): Arvoisa puhemies! Ministeri Rehula täällä
kuulutti kuuntelemisen taitoa, ja se tulisi toistaa uudelleenkin, koska heti seuraava puheen-
vuoro salista kuultuna sisälsi niin paljon väärinymmärrystä kuin siihen vain mahtui. Se on
inhimillistä, että ymmärretään asioita väärin, mutta se on suorastaan turmiollista, että ym-
märretään tahallaan väärin ja maalataan tämmöisiä mörköjä seinälle, mitä edustaja Heinä-
luomakin tässä äsken maalasi. Tämä heikentää tämän yhteiskunnan vakautta, ja tämä vää-
rin ymmärtäminen on paha taito, mitä nyt tässäkin koko välikysymys pitää sisällään.

Tämä mandaatti on noussut esille monta kertaa. Kaikki puolueet vaalilupauksenaan nos-
tivat sen, että talous tulee tasapainottaa — myös demarit. Se on vastuutonta ja lupauksien
pettämistä, että nyt sanotaan "ei" kaikelle tasapainottamiselle.

17.29 Eero Heinäluoma sd (vastauspuheenvuoro): Arvoisa puhemies! Edustaja Jalonen
käytti kyllä täsmällisen puheenvuoron, kun sanoi, että tämä on väärinkäsitys, mutta hän ei
kertonut, missä minä olen ymmärtänyt väärin tämän hallituksen työkokeilun. 

Olen ymmärtänyt, että hallitus — ja tätä loistavaa ideaa perussuomalaiset nyt kannatta-
vat — kannattaa järjestelmää, jossa työttömälle sanotaan, että hän on kuukausia — on sa-
nottu luku 4 kuukautta — töissä ilman että hänelle maksetaan palkkaa. Sitä kutsutaan työ-
kokeiluksi. Ministeri Lindströmin mukaan se on loistava uusi idea — että kun vanhat ideat
eivät ole toimineet, niin nyt otetaan käyttöön tämä uusi idea, jossa palkkaa ei makseta. (Vä-
lihuutoja) Ei edustaja Jalonen kumonnut tästä yhtään mitään, eikä hän voikaan tätä kumo-
ta, koska tämähän on se, mitä ministeri Lindström on meille täällä kertonut ja minkä pää-
ministeri Sipilä on vahvistanut. Sitten sanotaan vain, että tämä on kokeilu. Kokeilu ilmais-
työllä, sitähän tämä tarkoittaa. Ja tämä ei ole vapaaehtoinen olosuhteissa, joissa on näin
korkea työttömyys. 

Mikä, edustaja Jalonen, tässä minun tiedossani on väärin?

17.30 Ari Jalonen ps (vastauspuheenvuoro): Arvoisa puhemies! On totta, että on ilmais-
tu esimerkiksi päivämäärä, minkä mainitsitte, mutta se voi olla paljon lyhyempikin. Jos nyt
otetaan esimerkiksi pitkäaikaistyötön, joka hakee johonkin yritykseen töihin, niin se on
kiistatta niin, kaikki tietävät, että se pitkä pitkäaikaistyöttömyysjakso siellä takana on taak-
ka, joka monesti näkyy papereissa, kun haetaan työpaikkaa. Tämmöinen uusi keino hakea
työpaikkaa, ilmaista vapaaehtoisesti omat taitonsa, että "minä osaan tämän homman niin
kuin papereissa lukee, taakkana on ainoastaan ollut tämä pitkäaikaistyöttömyys", ja se
mahdollisuus, että pääsee esittämään omat taitonsa sinne, voi päästää tästä pälkähästä ja
auttaa saamaan työpaikan.
53



Pöytäkirjan asiakohta PTK 54/2016 vp
Toinen varapuhemies Paula Risikko: Myönnän tässä vaiheessa neljä vastauspuheenvuo-
roa, joiden jälkeen, jos ministeri Rehula haluaa vastata, on vastausten aika, ja sitten siir-
rymme ainakin hetkeksi aikaa tähän puhelistalle. Nämä neljä henkilöä ovat edustajat Lin-
dtman, Mikkonen, Keränen ja Haatainen.

17.32 Antti Lindtman sd (vastauspuheenvuoro): Arvoisa rouva puhemies! Tässä yhteis-
kunnassa aika ajoin kuullaan kyllä semmoisia kantoja, että se, että tehdään ilmaiseksi työ-
tä, olisi sitten automaattinen helpotus siihen, että esimerkiksi pitkäaikaistyötön pääsee työ-
hön kiinni. Eihän se yhtään helpota sen pitkäaikaistyöttömän asemaa, jos jatkossa normi on
se, että työnantaja sanoo, että ne, jotka ovat valmiita tekemään ilmaistyötä, tulevat tänne.

Arvoisa puhemies! Ymmärrän, että tämä on teidän kantanne, edustaja Jalonen, mutta il-
moitan, että teidän kannallenne on myös aika kovia kriitikkoja. Eräskin totesi näin: "Täy-
den päivän teettäminen jo ammattitaitonsa todistaneella on pirullista peliä. Tällainen meno
syö sekä ihmiset että heidän sielunsa." Näin totesi oppositiojohtaja Soini. (Jukka Gustafs-
son: Oho!) Aika kovaa kritiikkiä tästä teidän hankkeestanne. Kumpi on oikeassa, ja mikä
teidän linjanne on? (Jukka Gustafsson: Jos Soini on sanonut niin, niin sillä selvä!)

Vielä tähän mandaattiin: Teidän ryhmäpuheenjohtajannehan totesi, että hallituksella ei
ole mandaattia tehdä näitä liikenneuudistuksia. Oletteko te hänen kanssaan eri vai samaa
mieltä? Riittää "jaa" tai "ei".

17.33 Krista Mikkonen vihr (vastauspuheenvuoro): Arvoisa puhemies! Viime viikolla
menehtyi yksi Suomen merkittävimmistä tiedemiehistä, akatemiaprofessori Ilkka Hanski.
Hanski on yksi yhteiskunnallinen keskustelija, joka on kritisoinut koulutusleikkauksia. Sa-
maan huoleen näistä rajuista koulutusleikkauksista ovat yhtyneet esimerkiksi Jorma Ollila
ja Sixten Korkman. 

Hanski on nostanut huolen siitä, että sen lisäksi, että hallitus leikkaa koulutuksesta, se
asettaa tieteelle tavoitteita, jotka vievät tutkimusta väärään suuntaan. Perustutkimuksen ar-
voa ei ymmärretä, vaan kaiken tutkimuksen pitäisi tuottaa välitöntä talouskasvua. Hanski
varoitti tänä keväänä ennen kuolemaansa, että tutkimuksen yhä vahvempi ohjaaminen yh-
distettynä vähätteleviin kommentteihin johtaa siihen, että nuoret tutkijat menettävät innos-
tuksensa ja intohimonsa tieteen tekemiseen, luottamus ja arvostus tutkijoiden ja päättäjien
välillä menetetään, mutta samalla menetetään myös tulokset ja menestys. Tämä varoitus
kannattaa ottaa vakavasti, sillä merkkejä tästä on jo olemassa. 

On helppo yhtyä Hanskin kysymykseen: kaikki haluavat, että Suomen tieteen kärki ylet-
tyisi korkealle kansainväliselle tasolle, mutta miten tähän voidaan päästä, jos tuo kärki ensi
töiksi leikataan pois?

17.34 Niilo Keränen kesk (vastauspuheenvuoro): Rouva puhemies! Minä puutun tässä
puheenvuorossani yhteen väärinymmärrykseen, jonka edustaja Marin esitti tuossa 25 pu-
heenvuoroa sitten. Hän totesi, että tarkoitus on yhtiöittää sotessa kaikki julkiset palvelut,
kaikki palvelutuotanto. Sehän ei suinkaan pidä paikkaansa, vaan ajatus on näin, että kes-
keiset asiat, kuten päivystys, tehohoito, toivottavasti pääosa erikoissairaanhoidosta, kaikki
viranhaltijapäätökset, pysyisivät suoraan maakuntien näpeissä. Minä en ole itsekään innos-
tunut kovin paljon tuosta yhtiöittämisestä, mutta mahdollisiin yhtiöihin varmaankin käsit-
tääkseni ovat tulossa ne asiat, joista asiakkaalla on todellinen valinnanvapaus.
54



Pöytäkirjan asiakohta PTK 54/2016 vp
17.35 Tuula Haatainen sd (vastauspuheenvuoro): Arvoisa rouva puhemies! Palaan vielä
tähän sote-kysymykseen ja siihen, miten tässä on asetettu nyt markkinavetoisuus ja kilpai-
luttaminen keskiöön, ja tämän seurauksena sitten nämä nyt kunnalliset peruspalvelut maa-
kuntien kautta yhtiöitetään. Tämän kautta ollaan menettämässä tämä integraatiotavoite,
jota pidettiin kauhean tärkeänä, jotta myös niitä kustannussäästöjä saataisiin ja myös vai-
kuttavuutta. Kysyn ministeri Rehulalta: miten nyt on, mihin laskelmiin perustuu nyt sitten
tämä 3 miljardin säästötavoite — siis kustannusten kasvun alenema, joka saataisiin kym-
menessä vuodessa aikaiseksi — kun nyt menetetään se integraatio ja toisaalta sitten hajaan-
nutetaan palvelut näihin erilaisiin yhtiöihin, joissa sitten kilpailevat yksityiset ja julkiset
yhtiöt asiakkaista? Kilpailuhan tulee tapahtumaan siitä, kuka saa asiakkaat kirjautumaan
omille listoilleen. Ja tämä on se suuri riski ja sudenkuoppa, (Puhemies koputtaa) joka saat-
taa uhata tätä koko tavoitetta, mikä oli asetettu.

Toinen varapuhemies Paula Risikko:  Otetaan vielä kaksi vastauspuheenvuoroa ennen
ministeriä, edustajat Heinäluoma ja Marin. 

17.36 Eero Heinäluoma sd (vastauspuheenvuoro): Arvoisa puhemies! Tässä on ollut
mahdollisuus puhua joitakin asioita vähän paremminkin, ja nyt yritän avata tätä pelotte-
luasiaa. Kun sanotaan, että pelotellaan, vaikkapa nyt tämän työnäytteen osalta, niin sillä,
mitä edustaja Jalonen täällä hetki sitten kertoi, hänhän oikeastaan vahvisti sen, mitä sa-
noin, koska ette te kahdenkaan puheenvuoron jälkeen sanonut yhtään kohtaa, joka esityk-
sessäni oli väärin. Te sanoitte vain, että ei ole päätetty, että se on neljä kuukautta. En mi-
näkään sano, että se on päätetty, vaan että on mainittu teidän suunnitelmissanne, että neljä
kuukautta pidetään työttömänä. Ette te kuvannut myöskään sitä, että jos on 500 työtöntä
hakemassa työpaikkaa, niin sana "vapaaehtoinen" tämmöiseen työnäytteeseen sopii kovin
huonosti olosuhteissa, joissa ensimmäinen tietää, että tilalle on tulossa 499 ja joku niistä
varmaan ottaa sen palkattoman jutun. (Hannakaisa Heikkinen: Olisiko parempi maata ko-
tisohvalla?) Meillä on koeaikajärjestely olemassa: koeaika tehdään, ja sinä aikana työnan-
taja voi ilman mitään syytä lopettaa työsuhteen.

Jäänkin odottamaan, hyväksyykö keskusta tämän menettelyn myös viljelijäaloilla, että
otetaan sitten vastaan ilmaistuotteita ja katsotaan, että kun on otettu riittävän monta sataa
kiloa perunoita vastaan ilmaiseksi, niin ehkä niistä sitten voidaan joku kauppakin tehdä.
(Välihuutoja)

17.38 Sanna Marin sd (vastauspuheenvuoro): Arvoisa puhemies! Ministeri Rehula aikai-
semmin kysyi, onko oppositio lukenut tätä sosiaali- ja terveydenhuollon linjausta, jonka
hallitus on tehnyt. No minä olen sen huolella lukenut. On totta se, että tässä vaiheessa hal-
litus siis kaavailee yhtiöittämistä nimenomaan perusterveydenhuoltoon, sosiaalihuoltoon
mutta myös erikoissairaanhoidon puolelle. Tässä on linjattu näin, että tämä yhtiöittäminen
koskee myös toimintoja, jotka toimivat markkinoilla, eli jos tulee yksikin yksityinen toi-
mija johonkin tiettyyn osaan vaikka terveydenhuoltoa, niin sen jälkeen se on markkinaeh-
toista, sen jälkeen pitää mennä yhtiöittämismenettelyyn. 

Olen itse asiassa tätä tiedustellut hallituspuolueiden edustajilta, että voiko todellakin
olla näin. Valitettavasti en ole saanut siihen selkeää vastausta, mitä se kirjaus todella tar-
koittaa. Toivon nyt, että saan ministeri Rehulalta vastauksen siihen, mitä tämä markkina-
ehtoisuus, samalla viivalla oleminen yksityisten palveluntuottajien kanssa ja tämä yhtiöit-
55



Pöytäkirjan asiakohta PTK 54/2016 vp
tämisvelvoite, todella koskee, koska nyt suuri huoli on se, että ensin peruspalvelutuotanto,
sitten siirrytään myös jopa sinne erikoissairaanhoidon, yliopistotasoisen sairaanhoidon pii-
riin. Mitä tämä kirjaus tarkoittaa? Miten tämä uudistus tullaan toteuttamaan?

Toinen varapuhemies Paula Risikko: Sitten ministeri, olkaa hyvä, kolmisen minuuttia,
jos se riittää. Sitten me siirrymme puhujalistaan, olemme käyneet debattia yli kaksi tuntia,
ja joksikin aikaa puhujalistalle.

17.39 Perhe- ja peruspalveluministeri Juha Rehula: Arvoisa rouva puhemies! Työ-
näytteestä: Minä olen ollut paikalla viime viikon torstain kyselytunnilla, jolla tästä asiasta
käytiin kohtuullisen runsas keskustelu, ja sen keskustelun aikana sosialidemokraatit vaati-
vat, että tämä esitys pitää vetää pois. Ministeri Lindström vastasi: miten voi vetää sellaisen
esityksen pois, jota ei vielä ole? (Ari Jalonen: Juuri näin!) Kun sitä asiaa ollaan valmiste-
lemassa yhteistyössä työmarkkinajärjestöjen kanssa, miten voi vetää sellaisen esityksen
pois, jota ei vielä ole? (Ari Jalonen: Tahallista väärinymmärrystä!)

Sama koskee isoa asiaa — en vähättele tätä, tämä voi olla hyvinkin merkittävä kysy-
mys, pienet asiat voivat joskus kaataa isojakin asioita: Tämän sosiaali- ja terveydenhuol-
lon muutoksen osalta tämä hallitus on valinnut sen toimintatavan, että me kerromme, kun
on kerrottavaa, hyvin avoimesti ongelmineen. Hyvin avoimesti ongelmineen. Ainakin
minä tässä roolissa, missä itse olen ja koko hallituksenkin osalta tätä junaa yritän raiteil-
laan pitää ja eteenpäin viedä, tunnistan tässä monta vaaraa, uhkaa ja riskiä. Mutta sekin on
vaara, uhka ja riski, että me jäämme piehtaroimaan niiden ongelmien alle. Pitää kyetä pää-
semään eteenpäin.

Arvoisa puhemies! Tämän muutoksen tavoitteet ovat ihan ennallaan: asiakaslähtöiset
palvelut, integraatio. Meidän pitää saada tieto paremmin kulkemaan. Meillä on EU-paine,
potilaiden liikkuvuusdirektiivi. Tässä on mahdoton määrä tavaraa, mutta ykkösasia on se,
että ihmiset saavat palvelut siellä, missä he asuvat, mahdollisimman lähellä ja mahdolli-
simman laadukkaina. Ei tämä ole mihinkään hävinnyt. Miksi meillä on sote-muutos me-
nossa? Siksi, että perustason palvelut ovat rapautuneet. Se on se ydinasia. Ei integraatiota
ole heitetty romukoppaan eikä tulla heittämään, koska se on yksi olennainen osa tätä, mi-
ten tätä rakennetaan.

No sitten kysymys siitä, mikä pitää yhtiöittää. Ne palvelut, jotka tulevat valinnanvapau-
den piiriin. Toistan: ne palvelut, jotka tulevat valinnanvapauden piiriin. (Välihuuto) —
Suomi on erilainen. Meillä tulee olemaan maakuntia, joissa on järkevää, fiksua ja kannat-
tavaa yhtiöittää koko toiminta. 

Myös yksi asia on, josta minä en halua jättää testamenttia tässä roolissa, missä olen: että
me olemme ykskaks tilanteessa, missä jatkossakin julkisen palvelun kovaa ydintä olevan
päivystystoiminnan osalta tulisi sellainen päivä, jolloin EU:sta lähetetään kirje, jossa ky-
seenalaistetaan se meidän toimintamalli. Sellaista sote-ratkaisua ei saa tehdä. Julkisen pal-
velun esimerkiksi kovaa ydintä jatkossa on päivystystoiminta.

Sitten, arvoisa puhemies, aivan lopuksi: Paljon tulee palautetta ja paljon tulee moitteita,
mutta puheenvuoroni jälkeen, jossa toivoin, että myös kuunneltaisiin, jokseenkin seuraava
puheenvuoro alkoi: hallitus on leikkaamassa sotesta 3 miljardia. (Naurua) Jokseenkin seu-
raava puheenvuoro, kun me olemme tekemässä sen takia sote-muutosta, että me pärjäisim-
me kymmenen vuoden päästä 3 miljardia pienemmällä euromäärällä, ettei tarvitsisi leik-
kauksia tehdä. Käy tässä keskustelua, mutta sitä varten täällä ollaan, että perusasioita kerta
56



Pöytäkirjan asiakohta PTK 54/2016 vp
toisensa jälkeen toistetaan. (Puhemies koputtaa) Osaanpa ennustaa, että huomenna jatke-
taan. — Kiitoksia, arvoisa rouva puhemies!

Toinen varapuhemies Paula Risikko: Myönnän yhden ainoan vastauspuheenvuoron.

17.43 Tuula Haatainen sd (vastauspuheenvuoro): Arvoisa puhemies! Kun ministeri Re-
hula totesi tuossa, että — se oli uutinen — tulee olemaan maakuntia, joissa koko sote voi-
daan yhtiöittää, niin haluaisin nyt ihan tarkennuksen: tarkoittaako ministeri, että ne perus-
palvelut ja myös erityistason palvelut, erikoissairaanhoito, kaikki yhdessä voitaisiin yhti-
öittää, ja tulevatko tämän yhtiön palvelut sitten kilpailemaan muiden yksityisten toimijoi-
den kanssa?

Ja, arvoisa ministeri, totesitte aivan oikein — arvostan sitä, että jaksatte toistaa — sen,
että kyse on kustannustason nousun hillitsemisestä. Eli ikääntyminenhän aiheuttaa sen, että
meillä palvelujen tarve tulee kasvamaan sillä 2,4 prosentin kasvulla vuosittain, ja sitä las-
ketaan 0,9:ään. Mutta kyllä sekin säästö pitää jostain saada, ja siinä toivon nyt menestystä,
että voidaan muun muassa tätä erikoissairaanhoidon päällekkäisyyttä ja rakenneuudistusta
viedä hallitusti eteenpäin niin, että sieltä sitä säästöä voitaisiin saada ilman että palveluja
leikataan.

Mutta kysyisin: onko tämä näin mahdollista, että kaikki joissakin maakunnissa yhtiöite-
tään?

Toinen varapuhemies Paula Risikko: Ja sitten vielä ministeri Rehula, 1 minuutti.

17.44 Perhe- ja peruspalveluministeri Juha Rehula (vastauspuheenvuoro): Rouva pu-
hemies! Tänäänkin noin kolmen tunnin aikana käydyssä keskustelussa on tullut erilaisia
näkökulmia. Yksi asia, josta olen kahteen eri kertaan sanonut ja nyt totean kolmannen ker-
ran: yhtä tärkeää kuin se, että valmistellaan lainsäädäntöä eteenpäin, on, että alueellinen
valmistelu menee eteenpäin: tehdään palveluketjuja, rakennetaan rakennetta, jossa teh-
dään kuntarajariippumattomasti sitä työtä.

Edustaja Haatainen totesi, että tämä on uutinen. En minä tiedä, mikä uutinen siinä on,
että meillä on esimerkiksi Etelä-Karjalan Eksote, jossa on rakennettu 7—8 vuotta kuntara-
jariippumattomasti palveluja, (Tuula Haatainen: Yhtiöittäminen!) ja kannattaako Eksote
hajottaa tilanteessa, johon nyt ollaan menossa. Vastaukseni on ehdottomasti ja jyrkästi "ei
kannata", jolloin pitää miettiä joku muu tapa toimia. En minä tiedä, mikä uutinen tässä oli.
Se olisi uutinen, jos sanoisin täältä aitiosta, että Eksote pitää hajottaa. Eksotea ei pidä ha-
jottaa.

Toinen varapuhemies Paula Risikko: Sitten mennään puhujalistalle.

17.45 Elsi Katainen kesk: Arvoisa rouva puhemies! Talouden vaikeat ajat pakottavat
meidät päättäjät pohtimaan arvoja syvemmältä kuin nousukaudet. Tämän kuluvan vaali-
kauden ensimmäinen vuosi on ollut raskas. Vaikeiden päätösten lisäksi koen niin, että op-
positio tarttuu vähän epäolennaisiin asioihin, ja tämän päivän tämmöinen synkeän syytte-
57



Pöytäkirjan asiakohta PTK 54/2016 vp
levä sävy on vallinnut näissä meidän väliaikaisissa tiloissamme melkein koko ajan. (Häli-
nää — Puhemies koputtaa)

Toinen varapuhemies Paula Risikko: Anteeksi, edustaja Katainen. — Jos saan ihan rau-
hallisuutta ja hiljaisuutta sinne saliin, niin kuullaan, mitä edustaja Kataisella on asiaa.

Kiitoksia, puhemies! — Nyt tämä SDP:n yksin tekemä laaja ja siksi hieman hahmoton
kysymys Suomen suunnasta tuntuu lähinnä hätäiseltä roiskaisulta, ja keskustelu on ollut
sitten sen mukaista, ei niinkään rakentavaa. Tämä aikahan haastaa kaikki vastuulliseen ja
pitkäjänteiseen päätöksentekoon. Vääristelyn ja pelottelun tie on lyhyt, ja vain oikeuden-
mukaisuus kestää. Vain sillä pitäisi olla merkitystä, mikä on oikein, ei sillä, kuka on oi-
keassa.

Hallitus on vaikeasta tilanteesta huolimatta uudistanut. On oikein, että sote- ja maakun-
tauudistus toteutetaan. Yhteiskunnassamme heikoimmassa asemassa olevat tarvitsevat toi-
mivat sosiaali- ja terveyspalvelut. He tarvitsevat niitä eniten. Näillä ihmisillä jo yksi sai-
raus tai onnettomuus voi vakavasti rikkoa arjen tai muutoinkin elämässä pärjäämisen. Oi-
kein on sekin, että työntekijät otetaan mukaan uudistusta toteuttamaan. Näin varmistetaan
myös se, että parhaat käytännöt jokapäiväisestä työstä voivat levitä. Myös tulevaisuuden
kuntia rakennettaessa on huomioitava työntekijät ja etenkin ne suomalaiset, joiden ääni
muutoinkin kuuluu kaikkein heikoimmin.

Arvoisa puhemies! On välttämätöntä, että yhteiskuntasopimus viedään liittojen neuvot-
teluissa mahdollisimman laajasti työehtosopimuksiin. Suomessa on yli 360 000 ihmistä
työttömänä, ja heidät on pakko saada takaisin työn syrjään kiinni. Yhteiskuntasopimus on
työntekijöiden kannalta poikkeuksellinen ja osin kipeäkin. Moni heistä on pienipalkkainen
nainen. Yhteiskuntasopimuksen vastapainoksi onkin edettävä harppauksin myöskin sama-
palkkaisuudessa, työn ja perhe-elämän paremmassa yhteensovittamisessa ja työelämän
turvan parantamisessa. Nämä asiat on vihdoin otettava myös Etelärannassa ja Hakaniemes-
sä ihan tosissaan.

Oikein on myös se, että teemme nämä säästöt Suomen velaksi elämisen lopettamiseksi.
Säästöpäätökset ovat vaikeita, mutta jos emme tee niitä itse, tekee ne puolestamme ennem-
min tai myöhemmin joku muu. Siinä tapauksessa päätökset osuisivat kaikista kovimmin
kaikkein heikoimpiin, kuten esimerkit Euroopastakin osoittavat.

Lopulta on niin, että työllisyyden paraneminen ja talouden kuntoon laittaminen ovat yh-
dessä kestävin tapa vaalia oikeudenmukaisuutta ja pitää huolta ihmisistä. Teemme nyt pää-
töksiä, jotka parhaiten turvaavat heikoimpien aseman suomalaisessa yhteiskunnassa myös
tulevaisuudessa. Minusta se on arvo, josta ei pidä tinkiä.

Arvoisa puhemies! Myös tässä keskustelussa keskustan tavoite koko Suomen asuttuna
pitämisestä on noussut kritiikin kohteeksi, niin kuin se tekee aina tasaisin väliajoin. Olem-
me aina kannattaneet hajauttamista keskittämisen sijaan. Monien suomalaisten halu maa-
seudulla asumiseen ei ole pois heiltä, joiden elämä tiivistyy ihan yhtä luontevasti kaupun-
keihin. Pidän yhä itseisarvona sitä, että tässä maassa ihmisillä on mahdollisuus valita
asuinpaikkansa. Koko maan elinvoimaisuudessa on kyse poliittisista linjauksista, mutta
yhtä paljon asenteista. Energia- ja elintarviketuotannon rooli maaseudun elinvoimaisuu-
delle on vahva ja kasvattaa tulevaisuudessa merkitystään. Etätyötä pitää kannustaa ja luo-
da teknologian keinoin uusia mahdollisuuksia sille. Keskittymisen väitetään olevan luon-
nonlaki. Ei se ole. Koko Suomea pystytään kehittämään, jos vain tahtoa on.
58



Pöytäkirjan asiakohta PTK 54/2016 vp
17.50 Arto Satonen kok: Arvoisa puhemies! Haluan keskittyä puheenvuorossani työlli-
syyteen, mutta aloitan kuitenkin tästä yhtiöittämisestä. Erityisesti sosialidemokraateille ja
muillekin, jotka tätä yhtiöittämistä ovat täällä keskustelussa pitäneet yllä, minä suositteli-
sin, että pyytäisitte eduskuntaryhmäänne kuultavaksi Rauno Ihalaisen, Pirkanmaan sai-
raanhoitopiirin johtajan. Nimittäin Pirkanmaalla erikoissairaanhoito päätettiin yhtiöittää jo
ennen kuin Sipilän hallitus sen keksi. Sen tavoitteena ei ollut yksityistää, sen tavoitteena oli
nimenomaan se, että Pirkanmaalla toimivat kolme sairaalaa — tai jos Hatanpääkin laske-
taan, neljä sairaalaa — yhdessä tuottavat tehokkaasti julkisen sektorin tarjoamia palveluita
niin, että ne pärjäävät kilpailussa. Tämä oli lähtökohta, ja tältä pohjalta itse asiassa on pit-
kälti muotoutunut se, mikä nyt täällä Sipilän hallituksen esityksenä on keskustelussa ollut.
Eli tämä yhtiöittäminen todellakin on ihan eri asia kuin yksityistäminen.

Arvoisa puhemies! Kuten aiemmin jo sanoin, pidän ykkösasiana tässä Suomen tiessä,
Suomen suunnassa, sitä, että työllisyyden asiassa pääsemme eteenpäin. Tärkein osa sitä on
ilman muuta yhteiskuntasopimus. Jos se menee maaliin — jälleen on saatu hyviä uutisia tä-
nään — niin ainakin 35 000 työpaikkaa saavutetaan pelkästään sillä. Uskon, että se voi olla
enemmänkin, koska viime aikoina Ruotsissa palkat ovat nousseet 2,2 prosenttia ja Saksas-
sa joillakin aloilla jopa lähes 5 prosenttia — toki, koska siellä asioista sovitaan enemmän
paikallisesti, palkkojen nousu vastaa siellä paremmin tuottavuuden nousua ja sen takia
myöskin vaikutukset työllisyyteen ovat toisenlaiset kuin meillä olisivat vastaavassa tilan-
teessa. Kuitenkin Suomen kilpailukyky tulee tällä sopimuksella merkittävästi parane-
maan, ja se aivan varmasti tulee tuomaan töitä monille sellaisille suomalaisille, joilla tällä
hetkellä töitä ei ole. Mutta se ei yksin riitä.

Tässä tullaankin sitten siihen kysymykseen, missä hallituksella ja oppositiolla on ollut
koko tämän matkan ajan, mitä tässä on vuosi tätä hallitusta ollut, hyvin erilainen näkemys.
Joka ikistä sellaista hallituksen esittämää toimea, jolla suomalaisen työn kilpailukykyä pa-
rannetaan, jolla työllistämisen kynnystä alennetaan, oppositio on pääosin täällä vastusta-
nut, on sitten kyse siitä, että lomalla sairastamiseen palautetaan omavastuu — joka siellä
aina oli ollut, kunnes viime vaalikaudella tehtiin se virhe, että liikuttiin toiseen suuntaan —
on kyse koeajan pidentämisestä, on kyse siitä, että määräaikaisia työsuhteita voitaisiin
käyttää nykyistä joustavammin. Jokaisella tällaisella toimella on työllisyysvaikutus. Joka
ikinen toimi, joka näistä tehdään, vie meitä kohti tavoitetta. Sen takia pidän varsin outona,
että jokaista tällaista toimea myös kritisoidaan ja lähtökohtaisesti suuri osa oppositiosta
vastustaa. Silloin kun vastustaa — sama koskee tätä työnäytettä — olisi hyvä tuoda joku
oma vaihtoehto esille, ja se pelkkä vaihtoehto ei voi olla se, että lisätään työvoimapoliitti-
sen koulutuksen määrärahoja. Minulla ei ole mitään sitä vastaan — työvoimapoliittinen
koulutus ja palkkatuet ja se, että voi starttirahaa käyttää yrittäjyyteen, ovat omalla taval-
laan hyviä asioita — mutta tämäntyyppisillä asioilla me olemme yrittäneet kääntää meidän
työllisyyttä jo vuosia, ja se ei ole kääntynyt. Kuten täällä aiemmin todettiin, viime vaali-
kaudella mentiin takapakkia 100 000 tässä työllisyystilanteessa.

Se on vakava viestini, että nyt pitää vihdosta viimein tosiasiat tunnustaa, ja se edellyttää
sitä, että jotta niitä työpaikkoja syntyy, niin sekä työllistämisen että työn tekemisen pitää
olla kannattavaa. Sen takia tämä hallituksen ja kokoomuksen työlinja on se ainoa keino,
millä viime kädessä turvataan hyvinvointiyhteiskunnan rahoitus ja sitä kautta ne peruspal-
velut, on ne sitten yhtiöitetty tai ei — jos niihin ei ole rahaa, niin siinä ei paljon vaikuta,
mikä on toimintamalli. Tämä on se kaiken lähtökohta, ja toivon, että oppositio myös siinä
lähtee tukemaan hallituksen toimia. 
59



Pöytäkirjan asiakohta PTK 54/2016 vp
17.56 Merja Mäkisalo-Ropponen sd: Arvoisa puhemies! Ensinnäkin kannatan edustaja
Rinteen esittämää epäluottamuslausetta hallitukselle.

Puhemies! Hallitus vie Suomea väärään suuntaan. Hallituksella ei ole mandaattia toimia
näin, sillä etenkin keskustan ja perussuomalaisten puheet ennen vaaleja olivat jotain ihan
muuta kuin nykyinen hallituspolitiikka. Kysymys ei ole vain pienistä nyansseista tai siitä,
että monipuoluehallituksessa pitää aina joustaa omista vaatimuksistaan. Näiden kahden
puolueen toiminnassa on tapahtunut niin täydellinen suunnanmuutos, että voidaan kysyä,
mikä on äänestäjän oikeusturva. 

Esimerkkejä olisi vaikka kuinka paljon, mutta otan tässä vain muutaman asian esille.
Keskusta ja perussuomalaiset eivät ennen vaaleja puhuneet sosiaali- ja terveydenhuol-

lon yksityistämisestä, johon nyt sitten pyritään yhtiöittämisen kautta. Esimerkiksi Juha Si-
pilä korosti vielä vuonna 2014, että sosiaali- ja terveydenhuollon uudistuksessa "kirkkaana
tavoitteena pitää olla julkisen sosiaali- ja terveydenhuollon vahvistaminen". Nyt kuitenkin
näyttää, että tämä hallituksen esitys vie ihan toiseen suuntaan. Palveluja tarvitseva ihmi-
nen ja palvelujen integraatio ovat unohtuneet. Useiden asiantuntijoiden mukaan palvelu-
jen järjestämisen ja tuottamisen jyrkkä erottaminen toisistaan eri oikeushenkilöille sekä
valinnanvapauden piirissä olevien peruspalvelujen yhtiöittäminen haittaavat palvelujen in-
tegraatiota ja tekevät palvelujärjestelmän hallinnan hyvin vaikeaksi. 

Melko varmuudella voidaan myös asiantuntijoiden mukaan ennustaa, että sirpaleisessa
palvelurakenteessa palvelujen ohjaus sekä palvelujen tuottajien toiminnan arviointi ja val-
vonta vaativat maakunnissa jatkossa lisäresursseja — eli byrokratia lisääntyy. Kilpailu po-
tilaista voi johtaa siihen, että mainonnan ja mielikuvien avulla vaikutetaan kansalaisiin.
Sosiaali- ja terveyspalvelut eivät koskaan saisi olla markkinoitavaa kauppatavaraa. Suuret
monikansalliset yritykset voittavat kilpailussa ja jättävät oman alueen pienet yritykset ja
kolmannen sektorin toimijat nuolemaan näppejään. 

Kokoomuksen pitkään unelmoima laaja valinnanvapauden toteuttaminen, joka hallituk-
sen mukaan edellyttää yhtiöittämistä, uhkaa jättää alleen kaikki muut tärkeät tavoitteet. On
surullista, että keskusta luopui aiemmista periaatteistaan.

Arvoisa puhemies! Perussuomalaisten suhtautuminen työttömyyden hoitoon ja pitkäai-
kaistyöttömiin on muuttunut suuresti verrattuna viime kauteen. Viime kaudella perussuo-
malaiset ryhmän puheenjohtajan Lindströmin johdolla puolustivat työttömien ja pitkäai-
kaistyöttömien ihmisarvoa. Nyt tuntuu, että perussuomalaisetkin ovat sitä mieltä, että meil-
lä on paljon laiskoja ihmisiä, jotka on patisteltava töihin keppiä käyttäen. 

Eräällä kyselytunnilla tänä keväänä perussuomalaisten ryhmän puheenjohtaja Sampo
Terho totesi, että tempputyöllistäminen ei kerta kaikkiaan kannata. Aiemmin tempputyöl-
listämisestä on puhunut vain kokoomus. Tämä asennoituminen näkyy hallituksen toimen-
piteissä. Hallituksen keinovalikoimassa ovat muun muassa hyviä tuloksia saaneen kunta-
kokeilun lopettaminen, vuorotteluvapaan poistaminen, työn vastaanottamisen edellytys-
ten kiristäminen, välityömarkkinoiden alasajaminen — jolloin järjestöjen työllistämismah-
dollisuudet supistuvat — nuorisotakuun alasajaminen, te-toimistojen ja ely-keskusten työ-
voimapalvelujen supistaminen ja niin edelleen. Listaa voisi jatkaa vaikka kuinka pitkälle.
Ei näillä keinoilla pitkäaikaistyöttömyyttä nujerreta. Nyt pitäisi panostaa pitkäaikaistyöt-
tömien palvelujen kehittämiseen ja heidän työkykynsä ylläpitämiseen.

Arvoisa puhemies! Lopuksi muutama sana aluepolitiikasta. Ministeri Vehviläinen tote-
si 14.4. kyselytunnilla seuraavasti: "Minä ajattelen niin, että on vähän vanhanaikaista vain
hokea sanaa aluepolitiikka, vaan se tulee nimenomaan tekojen kautta." No, teot ovat var-
60



Pöytäkirjan asiakohta PTK 54/2016 vp
maankin osoittaneet, mitä aluepolitiikka hallitukselle on. Pääministeri Sipilän toteamus,
että keskusta haluaa pitää koko Suomen asuttuna, ei kyllä vakuuta, kun katsoo hallituksen
päätöksiä. Raideliikennettä lopetetaan sekä posteja, poliisiasemia ja käräjäoikeuden toimi-
paikkoja lakkautetaan. Liikenneyhteyksien heikentäminen on erityisen vaarallista maa-
kuntien kilpailukyvylle. Pohjois-Karjalasta käsin katsottuna hallitus tuntuu unohtaneen
koko maakunnan oman onnensa nojaan. Olemme esimerkiksi pyytäneet ministeri Berneriä
useita kertoja keskustelemaan liikennepolitiikasta paikallisten toimijoiden ja päättäjien
kanssa, mutta hänellä ei ole ollut aikaa tulla paikalle. Siitä huolimatta hän on tehnyt pää-
töksiä, joiden johdosta lukuisten ihmisten elämä on vaikeutunut suunnattomasti esimerkik-
si junayhteyksien heikentymisen johdosta.

18.01 Leena Meri ps (vastauspuheenvuoro):  Arvoisa puhemies! Ihan muutama sana on
pakko sanoa tässä.

Tämä koko päivä on keskusteltu siitä, että historiaa ei pitäisi kaivella SDP:n mielestä ja
pitäisi kunnioittaa muita. Tämä koskee ilmeisesti kuitenkin vain muita puolueita paitsi
SDP:tä. Kuten huomasimme, edustaja Mäkisalo-Ropponen aloitti puheenvuoronsa arvos-
telemalla historiassa perussuomalaisia ja keskustaa. Itse en ole täällä ollut todentamassa
näitä puheenvuoroja enkä rupea niitä vertailemaan. Minulla nyt on ehkä vähän parempaa-
kin tekemistä.

Tänään tuossa katselin aikaisemmin, kun edustaja Heikkinen keskustasta puhui, ja pyy-
sinkin puheenvuoroa, en saanut. Puhuttiin arvostuksesta. Edustaja Heikkinen puhui kan-
san äänestä vaaleissa ja siitä, että nämä puolueet ovat nyt tulleet valituiksi, ja tuossa edus-
tajat Heinäluoma ja Rinne naureskelivat pilkallisesti. Muistakaa se, että täällä on kamerat,
täällä on ihmisiä. Se kunnioittaminen koskee myös teitä, ja jos te ette halua kaiveltavan his-
toriaa, niin älkää sitten itsekään kaivelko sitä.

18.02 Merja Mäkisalo-Ropponen sd (vastauspuheenvuoro): Arvoisa puhemies! Minä en
arvostellut äskeisessä puheessani ketään ihmistä henkilökohtaisesti. Minä kerroin ainoas-
taan faktoja ja tein vertailua, mitä hallituspuolueen edustajat puhuivat ennen vaaleja ja vaa-
lien jälkeen. Epäasiallinen puhe on sellaista, jossa puhutaan ihmisestä jotain huonoa, ja täs-
sä ei puhuttu mitään huonoa ihmisestä vaan puhuttiin politiikasta. Nyt ei saisi sotkea näitä
ilmiöitä toisiinsa.

Toinen varapuhemies Paula Risikko: Edustaja Meri vielä vastaa.

18.03 Leena Meri ps (vastauspuheenvuoro): Sen verran vastaan, että voidaan vaikka kat-
soa sieltä nauhoitteelta. En puhunut, että ihmisiä on loukattu. Puhuin siitä, että jos vaadi-
taan hallituspuolueilta, että ei saa puhua historiasta eikä varsinkaan SDP:n historiasta ja pi-
tää kunnioittaa, niin niin pitää itsekin silloin toimia, ei voi yksipuolisesti odottaa toisten
toimivan niin kuin te haluatte.

Ja vielä minun on pakko lisätä, että te sanoitte, että perussuomalaisten puolue suhtautuu
nykyisin työttömiin niin, että he ovat laiskoja. Nyt kyllä en tämmöistä allekirjoita. Haluan
nähdä, missä meidän ministeri tai kukaan meidän kansanedustajista on sanonut, että työt-
tömät ovat laiskoja. Pyydän edustaja Mäkisalo-Ropposta esittämään sen kohdan, missä
olemme todenneet työttömien olevan laiskoja. Tämä ei pidä paikkaansa.
61



Pöytäkirjan asiakohta PTK 54/2016 vp
18.04 Merja Mäkisalo-Ropponen sd (vastauspuheenvuoro): Arvoisa puhemies! Sanoin,
että se kuulostaa siltä, koska ne toimenpiteet, joita hallitus esittää, ovat sitä kepin käyttä-
mistä, ja se tuntuu siitä työttömästä ihmisestä siltä, että heitä ei arvosteta.

Sen voi myöskin tarkistaa sieltä pöytäkirjasta suoraan, minkä sanoin sitten suorana lai-
nauksena. Eli edustaja Terho sanoi, (Eduskunnasta: Että työttömät ovat laiskoja vai?) että
tempputyöllistäminen ei kannata, ja hän puhui silloin juuri pitkäaikaistyöttömien työllistä-
misestä.

Toinen varapuhemies Paula Risikko: Puhujalistaan.

18.04 Outi Alanko-Kahiluoto vihr: Arvoisa rouva puhemies! Aivan ensin kannatan
edustaja Ville Niinistön esittämää epäluottamuslausetta hallitukselle.

Arvoisa puhemies! Talous on tasa-arvokysymys. Ei ole olemassa tasa-arvon kannalta
neutraalia talouspolitiikkaa. Talouspolitiikalla joko vahvistetaan tasa-arvoa tai heikenne-
tään sitä. Talous on tasa-arvovalintoja. Ja mitä tekee Sipilän hallitus? Se leikkaa yhteiskun-
nan sosiaalisesta infrasta — koulutuksesta, hoivasta ja terveydenhuollosta — juuri niistä
palveluista, joilla tasa-arvoa edistetään ja ylläpidetään. Samaan aikaan määrärahoja riittää
kyllä toisaalle: ympäristölle haitallisiin tukiin, kannattamattomien yritysten, ympäristöä li-
kaavien yritysten tekohengittämiseen.

Hallitus ei ymmärrä eikä tunnusta, että panostaminen yhteiskunnan julkiseen infrastruk-
tuuriin, kuten tasavertaiseen koulutukseen ja hoivapalveluihin, edistää talouskasvua, työl-
lisyyttä ja tasa-arvoa. Hallituksen talouspolitiikka noudattaa kaikessa naisvihamielistä ja
tasa-arvovihamielistä linjaa. Sipilän hallituksen talouspoliittiset päätökset ajavat naiset ta-
kaisin hellan ääreen, tasa-arvossa kun otetaan pelkkiä taka-askeleita. Hallituksen valitse-
ma sopeutustie lisää eriarvoisuutta, köyhyyttä ja yhteiskunnallista epätasa-arvoa. Hallitus
leikkaa kaikkein pienimpiä sosiaalietuuksia ja korottaa palvelumaksuja, mikä heikentää
erityisesti naisten taloudellista asemaa. Naiset kun keskimäärin ovat miehiä riippuvaisem-
pia sosiaalietuuksista ja julkisista peruspalveluista, kuten päivähoidosta ja muista hoiva-
palveluista.

Keskustan, kokoomuksen ja perussuomalaisten leikkaukset kohdistuvat kovimmin nais-
vetoisiin kotitalouksiin ja erityisesti yksinhuoltajaperheisiin ja yksin asuviin eläkeläisnai-
siin. Hallitus leikkaa julkisen sektorin palkoista, mikä heikentää etenkin naisten työoloja,
palkkoja ja työllisyyttä, sillä valtaosa julkisen sektorin työntekijöistä on naisia. Julkisen
sektorin leikkaukset osuvat naisvaltaisten opetus-, kasvu- ja hoiva-alojen työllisyyteen.
Työttömien ja työmarkkinoiden ulkopuolella olevien naisten määrä kasvaa.

Terveyden ja hyvinvoinnin laitoksen arvion mukaan hallituksen päätökset lisäävät pie-
nituloisten naisten määrää. Muun muassa lääkkeiden ja matkakorvausten omavastuun kas-
vattaminen heikentää etenkin pienituloisten ikääntyneiden yksin asuvien naisten toimeen-
tuloa. Entä mitä tapahtuu, kun hallitus korottaa päivähoitomaksuja, lopettaa subjektiivisen
päivähoito-oikeuden ja heikentää päivähoidon laatua ja saatavuutta? Naisten työssäkäyn-
nin edellytykset heikkenevät. Hallitus kehuu politiikkansa noudattavan työn linjaa, mutta
naiset hallitus ajaa kotiin. Miksi? Eikö naisten työllisyysaste kiinnosta hallitusta? 

Mikä dramaattisinta, tuloloukkuun joutuvat etenkin osa-aikatyötä tekevät pienituloiset
naiset, joiden työssäkäynti ei enää päivähoitomaksujen korottamisen jälkeen välttämättä
taloudellisesti kannata. Osa-aikatyötä tekevät äidit pudotessaan työn ulkopuolelle vetävät
köyhyyteen valitettavasti myös lapsensa. Näin lisätään lapsiperheköyhyyttä. Näin lisätään
62



Pöytäkirjan asiakohta PTK 54/2016 vp
lapsena koetun köyhyyden dramaattisia vaikutuksia: ulkopuolisuuden kokemuksia, ma-
sennusta, heikkoa koulumenestystä. Lapsiperheiltä leikkaaminen tarkoittaa, ettei pienitu-
loisella perheellä ole enää varaa lapsen maksullisiin harrastuksiin. Harrastusten puute hei-
kentää koulumenestystä, ja näin varakkaiden lapset saavat kilpailuetua köyhiin verrattuna.

Se, miten hoiva yhteiskunnassa järjestetään, on aivan keskeinen tasa-arvokysymys. Hoi-
don ja hoivan yhteiskunnallinen järjestäminen vaikuttaa merkittävästi naisten mahdolli-
suuksiin osallistua työelämään ja elättää itsensä omalla työllään. Hallitus heikentää näitä
mahdollisuuksia. Päivähoitopalveluita heikennetään, päivähoitomaksuja korotetaan, sub-
jektiivinen päivähoito-oikeus lakkautetaan, vanhushoidossa laitoshoitoa ja tehostettua pal-
veluasumista vähennetään. 

On hyvä, että omaishoitoa kehitetään, mutta yhtä aikaa toteutettujen vanhuspalveluiden
leikkausten kanssa näin lisätään sukupuolten välistä eriarvoisuutta, sillä omaishoitajista
valtaosa on naisia. Omaishoidon mittava laajentaminen työikäisten parissa luo kannusti-
men jäädä pois työelämästä hoitamaan lapsia sekä iäkkäitä ja sairaita omaisia. Tällä on va-
hingolliset seuraukset työelämän tasa-arvolle ja Suomen kokonaistyöllisyydelle.

Hallituksen valitsema suunta on väärä, sillä hallituksen päätöksillä lisätään eriarvoisuut-
ta ja edistetään luokkayhteiskuntaa. Tästä syystä hallitus ei tosiaankaan ansaitse eduskun-
nan luottamusta.

Toinen varapuhemies Paula Risikko: Edustaja Andersson. — Otetaan nyt samalla vas-
tauspuheenvuoro, edustaja Laitinen-Pesola, ja Andersson valmistautuu.

18.10 Jaana Laitinen-Pesola kok (vastauspuheenvuoro): Arvoisa puhemies! Olin kuule-
vinani, että edustaja Alanko-Kahiluoto totesi äskeisessä puheenvuorossaan, että hallitus
leikkaa julkisen sektorin palkkoja. Hallitusta on syytetty tänään monesta asiasta, mutta toi-
voisin, että oltaisiin tarkkoja. Hallitushan ei leikkaa julkisen sektorin palkkoja. Jos tarkoi-
tetaan sitä 30 prosentin määräaikaista vähennystä julkisen sektorin lomarahoista, niin sen-
hän ovat palkansaajakeskusjärjestöt sopineet tässä raamissa, jota nyt sitten liittokohtaisesti
myös julkisen sektorin liitot ovat tällä hetkellä neuvottelemassa. Jos oli kysymys tästä, niin
haluan vain tarkentaa, että tähän hallitus ei kuitenkaan nyt ole syyllinen. 

18.11 Li Andersson vas: Arvoisa puhemies! Sosiaali- ja terveydenhuollon uudistus on
yksi suurimmista ja tärkeimmistä uudistuksista, mitä tässä maassa pitkään aikaan on yri-
tetty saada aikaiseksi. Suomessa on suuri tarve vahvistaa julkisia sosiaali- ja terveyden-
huollon palveluita. Kansalaisilla pitää olla oikeus luottaa siihen, että apua niin fyysiseen
kuin psyykkiseen pahoinvointiin on saatavilla nopeasti ja tarvittaessa lompakon paksuu-
desta riippumatta.

Tänään on puhuttu Suomen suunnasta. Sote-uudistuksella oli perustuslaillisesta kompu-
roinnista huolimatta selkeä suunta. Se suunta oli sosiaali- ja terveydenhuollon integraatio
sekä julkisten peruspalveluiden vahvistaminen. Nyt tämä hallitus on muuttanut sote-uudis-
tuksen suunnan täysin. Linjauksilla valinnanvapaudesta ja sosiaali- ja terveydenhuollon
palveluiden yhtiöittämisestä hallitus on tuhonnut uudistuksesta vallinneen poliittisen yh-
teisymmärryksen. Uudet linjaukset ovat muuttaneet uudistuksen luonnetta, ja aikataulukin
vaikuttaa muuttuneen. Odotamme vieläkin lisätietoa siitä, miten valinnanvapauslainsää-
däntö käytännössä tullaan toteuttamaan ja miten se tulee eroamaan siitä mallista, joka
Ruotsissa on käytössä.
63



Pöytäkirjan asiakohta PTK 54/2016 vp
Mitä valinnanvapaus sosiaali- ja terveydenhuollossa voisi tarkoittaa? Minusta siinä pi-
täisi olla kyse mahdollisuudesta valita se palvelu, joka itselle sopii, vapaus valita erilaisia
pedagogisia suuntauksia painottavista päiväkodeista, kotihoidon palveluiden eri laajuuk-
sista tai erilaisten palveluasumisen mallien välillä. Kyllähän palvelun laatu ja sisältö on se,
mikä on meille kansalaisille kaikista keskeisintä, mutta julkisen vallan näkökulmasta myös
järjestäjällä ja järjestäjärakenteella on paljon väliä. Valtion näkökulmasta on tärkeää luoda
sosiaali- ja terveydenhuollon järjestelmä, jossa varoja käytetään tehokkaasti ja ohjataan ta-
valla, joka on niin terveyserojen kaventamisen, kansalaisten perusoikeuksien toteutumisen
kuin kansanterveydenkin kannalta perusteltu. Juuri tässä piilevät hallituksen kaavaileman
valinnanvapausmallin suurimmat uhat.

Olemassa olevien tietojen ja linjausten perusteella kuulostaa mielestäni siltä, että Suo-
meen ollaan kaikista puheista huolimatta luomassa samankaltaista järjestelmää kuin mitä
Ruotsissa on käytössä eli Ruotsin kaltaista valinnanvapausjärjestelmää, jossa julkiset varat
seuraavat potilasta hänen valitsemaansa sosiaali- ja terveyskeskukseen. Korvaukset ja
asiakasmaksut ovat samat tuottajista riippumatta. Juuri tähän Ruotsin malliin liittyy isoja
ongelmia.

Ensimmäinen on, että palveluiden tarjonta alkaa ohjata kysyntää. Kun julkinen raha seu-
raa potilasta lääkäriin joka kerta kun hän siellä käy, kiihtyy palveluntarjoajien välinen kil-
pailu potilaista. Raha seuraa potilasta -malli johtaa siihen, että resurssien ohjaaminen vai-
keutuu. Ne ohjautuvat potilaiden mukaan. Käytännössä tämä on Ruotsissa johtanut siihen,
että hoidon rahoitus- ja resurssipriorisoinnit määritellään potilaiden kysynnän, ei kansan-
terveyden tai tiettyjen potilasryhmien tarpeiden, mukaan.

Tämän lisäksi tällainen malli johtaa helposti myös kustannusten nousuun. Äsken uuti-
soitiin siitä, kuinka valinnanvapauden piirissä olevien palveluiden kustannukset ovat nous-
seet jopa 50—100 prosenttia Tukholman alueella. Näin uhkaa käydä, jos yksityisille pal-
veluntarjoajille syntyy liian merkittävä markkina-asema. Haja-asutusalueilla taas valin-
nanvapaus ei välttämättä toteudu. Siellä julkinen valta vastaa edelleen kaikkien kansalais-
ten perustuslaillisista oikeuksista hoivaan.

Kolmas ongelma on hoitoketjujen katkonaisuus. Mikäli nykyistä suurempi osa perusta-
son palveluista siirtyy yksityisten järjestäjien hoidettavaksi, ei tavoite integraatiosta tule
toteutumaan. Tämän lisäksi sosiaali- ja terveydenhuollon palveluiden yhtiöittäminen tar-
koittaa, että demokraattinen valvonta ja päätöksentekomahdollisuudet heikkenevät.

Arvoisa puhemies! Sote-uudistuksessa on syytä palata alkuperäisiin lähtökohtiin ja ra-
kentaa julkiseen palvelutuotantoon ja integraatioon pohjautuva malli, jossa valinnanva-
paus taataan erilaisilla palveluvaihtoehdoilla ja julkista palvelutuotantoa täydentävillä yk-
sityisillä palveluilla, joita hankitaan nykyistä paremmalla hankintalailla ja hankintaosaa-
misella.

Tässä muodossa hallitus uhkaa luoda järjestelmän, joka jopa on huonompi kuin nykyti-
lanne. Siksi kannatan edustaja Pekosen esittämää epäluottamuslausetta suunnanmuutok-
sen puolesta.

18.16 Päivi Räsänen kd: Arvoisa puhemies! Kristillisdemokraattinen eduskuntaryhmä ei
ole tässä sosialidemokraattien välikysymyksessä mukana eikä kaikilta osin allekirjoita nii-
tä näkökohtia, joita välikysymyksessä esitetään, mutta tässä keskustelussa on kyllä nous-
sut erittäin tärkeitä kipukohtia esiin ja niitä huolia, joita jaamme. Ryhmämme on erityisen
huolestunut siitä, että hallitus on päätöksillään murentamassa suomalaisten tulevaisuu-
64



Pöytäkirjan asiakohta PTK 54/2016 vp
denuskoa lapsiin ja lapsiperheisiin kohdistuvilla leikkauksilla, samoin painottamalla leik-
kauksia koulutukseen ja tutkimukseen ja sillä tavalla syömällä näitä tulevaisuuden eväitä
sekä ryhtymällä merkittäviin sosiaali- ja terveyspalvelujen yhtiöittämistoimiin, joilla ei ole
laajaa yhteiskunnallista tukea, enkä itse ole löytänyt niille riittäviä perusteluja.

Täällä on paljon keskusteltu nyt tästä sosiaali- ja terveyspalvelu-uudistuksesta, ja ve-
toaisin nyt voimakkaasti hallitukseen, että hallitus vetäisi pois sen päätöksen, joka on tehty
julkisten sosiaali- ja terveyspalveluiden yhtiöittämisestä. Tämä sosiaali- ja terveyspalvelu-
jen uudistus on erittäin tärkeä ja välttämätön uudistus, jotta pystymme palvelut turvaa-
maan myös tulevaisuudessa, ja uskon, että kaikki eduskuntapuolueet ovat tämän tavoitteen
ymmärtäneet, ja ainakin itse haluan kaikin voimin olla tukemassa hallitusta siinä, että tällä
kaudella saataisiin tämä sosiaali- ja terveyspalvelu-uudistus aikaan. Kiitän hallitusta siitä,
että se otti vihjeestä vaarin ja luopui siitä 15 sote-alueen mallista, joka olisi aivan turhaan
sekoittanut tätä uudistuksen etenemistä. Siitä vähin äänin luovuttiin. Mutta nyt tehtiin sit-
ten uusi poliittinen kompromissi tämän valinnanvapauden toteuttamiseksi niin, että edel-
lytetään ja velvoitetaan yhtiöittämään nämä julkiset sosiaali- ja terveyspalvelut. Ja pel-
kään, että tämä on juuri se sudenkuoppa, joka saattaa kaataa — tai ainakin hidastaa — tä-
män uudistuksen toteutumisen. Herää kysymys: miten huolehditaan sujuvista hoitoketjuis-
ta, miten kannetaan kokonaisvastuu potilaasta, miten huolehditaan demokraattisesta pää-
töksenteosta ja avoimuudesta, jos tuotannosta vastaa yhtiöhallitus? Eikö nyt olisi parempi
mieluummin kehittää tätä valinnanvapautta palvelusetelijärjestelmän kautta ja huolehtia
erityisesti siitä, että myös pienillä, paikallisilla sosiaali- ja terveyspalvelujen tuottajilla oli-
si mahdollisuus niitä palveluja olla järjestämässä? Nyt on suuri vaara, että kun nämä sosi-
aali- ja terveyspalvelut suurina kokonaisuuksina maakunnissa yhtiöitetään, suuret moni-
kansalliset yhtiöt ikään kuin kaappaavat tätä palvelutarjontaa yhä enemmän ja kiihdyttävät
tätä kielteistä kehitystä, jossa pienet yritykset jäävät jalkoihin.

Arvoisa herra puhemies! Kannatan edustaja Essayah’n epäluottamuslause-ehdotusta,
jossa kiinnitetään huomiota juuri näihin kipukohtiin, joita puheessani mainitsin.

18.21 Hannakaisa Heikkinen kesk: Arvoisa herra puhemies! Alkuun haluaisin hieman
pohtia tätä keskustelua, mitä tänäänkin täällä salissa on käyty tästä sote-uudistuksesta ja
valinnanvapauden laajentumisen möröistä. Tuossa äsken debatin aikana edustaja Lindt-
man erityisen voimallisesti pelotteli sillä, kuinka markkinat tulevat syömään meidän hyvin
toimivan sote-järjestelmämme. 

Ekanakin haluaisin kiinnittää huomiota siihen, miksi sotea tehdään. On aivan totta, että
erikoissairaanhoito on meillä maailman huippua, mutta peruspalvelut eivät ole. Yksi sote-
uudistuksen tarkoitus on se, että me pystymme saamaan ne pitkät lääkärijonot pois, koska
ihmiset eivät pääse missään järkevässä ajassa tällä hetkellä tapaamaan lääkäriä, jolloinka
toimintakyky ja sairaudet kerkeävät pahentua. Tämä sama ongelma on myös sosiaalipuo-
len peruspalveluissa. 

Toiseksi sote-uudistusta tarvitaan sen takia, että me pystymme muokkaamaan rakentei-
ta niin, että näitä palveluja on kaikkialla saatavilla, ja nimenomaan niin, että tästä isosta po-
tista, joka meidän verovaroistamme kuluu sosiaali- ja terveyspalveluihin, isompi osa me-
nisi ennaltaehkäisyyn, että ihmiset eivät sairastuisi, ja sitten niiden peruspalvelujen saami-
seen, ja erikoissairaanhoito ei kuormittuisi ja sitä ei tarvitsisi kasvattaa niin kuin tällä het-
kellä käy. 
65



Pöytäkirjan asiakohta PTK 54/2016 vp
Toinen huomio tästä markkinoitten möröstä. Eivät markkinat ole yksi hahmoton mörkö,
joka syö meidän järjestelmämme, vaan siltä osin, minne jo sote-linjauksessa 7.11. on ha-
luttu suunnata valinnanvapautta, siellä paperissa on linjattu niin, että se valinnanvapaus tu-
lee toteuttaa sillä tavoin, että paikalliset pienet ja keskisuuret yritykset pystyvät tarjoa-
maan palveluja nykyistä paremmin. Tässä tulee se asia, juuri niin kuin edustaja Räsänen
nosti esille tämän pelon, että tulevat monikansalliset yritykset, jotka vievät myös verotulot
pois Suomesta: nimenomaan hallitus haluaa ja keskusta haluaa sellaisen valinnanvapau-
den mallin, joka tukee paikallista yrittäjyyttä ja myös niin, että verot maksetaan Suomeen. 

Ne markkinamöröt ovat ihan tavallisia ihmisiä, yrittäjiä. Alle kymmenen työntekijän
yrityksiä on Suomessa tällä hetkellä yli 264 000. Yrityksistä 93,4 prosenttia on pieniä ja
keskisuuria yrityksiä, ja minä ilolla haluan sellaisen sote-uudistuksen, jolla nämä eri puo-
lille Suomea asettuneet pienet alan yritykset pystyvät tarjoamaan töitä ja pystyvät tarjoa-
maan nykyistä parempia palveluja. On tunnustettava ne kohdat, missä meillä eivät tällä
hetkellä julkiset palvelut pysty hyvin toimimaan. Juuri näihin halutaan sitten valinnanva-
pauden kautta kaveriksi yksityistä sektoria ja kolmatta sektoria, että me pystymme parem-
min palvelemaan meidän ikäihmisiämme, vanhuksia, niitä ryhmiä, joihinka meidän julki-
semme ei tällä hetkellä hyvin taivu. 

Totean myös tästä edustaja Anderssonin äsken käyttämästä puheenvuorosta, että mitä il-
meisimmin hän ei kyllä kuulu tähän sote-uudistuksen parlamentaariseen seurantaryh-
mään, koska sellaisia kommentteja ja pelkoja, joita hän nosti tuossa esille, ei nostaisi esille
henkilö, joka saa seurata läheltä sote-uudistuksen etenemistä. Siinä seurantaryhmässä on
varmasti valotettu näitä asioita niin, etteivät hänen esille mainitsemansa asiat ole mahdol-
lisia.

Arvoisa puhemies! Lopuksi ihan toiseen aiheeseen, tähän työnäytteeseen, josta viimei-
seksi tuossa debatissa kovin huolta kannettiin. Haluan korostaa, että tämä hallituksen esit-
tämä työnäyte olisi täysin vapaaehtoinen. Työtön ihminen voi itse päättää, haluaako hän
tarttua tällaiseen tilaisuuteen vai ei. Tarkoitus on, että työvoimaviranomaisella ei olisi roo-
lia tässä päätöksessä eikä mahdollisuutta myöskään asettaa uhkaa työttömyysetuuden leik-
kaamisesta. Työnäytteen tekemiseen ei myöskään ohjattaisi te-toimistosta käsin.

Arvoisa puhemies! Työnäyte olisi siis työn hakemisen, ei työn tekemisen muoto.

18.27 Simon Elo ps: Arvoisa puhemies! SDP kysyy välikysymyksessä, aikooko hallitus
yhtiöittää valtion vastuulla olevat tiet, rautatiet ja meriväylät. SDP myös kysyy, aikooko
hallitus muuttaa Suomen teillä kulkemisen maksulliseksi. Mitä sanoo perussuomalaisten
puheenjohtaja Soini? Soini sanoo "ei". Mutta Rinne sanoo "kyllä", oli hallituksessa tai ei.

Arvoisat edustajat, Infra-yhtiön isänä ja henkisenä visionäärinä on oikeasti Antti Rinne,
ja yhtiöittäminen on sosialidemokraattien pitkäaikainen tavoite. Ministeri Bernerin ehdo-
tus sisältää nimittäin Live Oy -nimisen yhtiön, mutta muistavatko sosialidemokraatit ja
heidän äänestäjänsä enää, että nimenomaan Antti Rinne esitti Remontti Oy -nimisen yhti-
ön perustamista? SDP:n mallissa rahoittajana toimisi veronmaksaja, vain nimi on vaihtu-
nut. Valtiovarainministerinä toimiessaan edustaja Antti Rinne vaati valtionyhtiöiden
myyntiä, jotta Infra-hankkeelle saataisiin rahoitusta. Valtion omaisuuden ajaminen re-
monttikuntoon on puolueelle tuttua, erkaantuihan 2000-luvun taitteessa puolueesta erityi-
nen Remonttiryhmäkin. "Remonttiryhmä tuo kevään kansalle", sanottiin, mutta nyt näyt-
tää siltä, että sosialidemokraatit haluavat vain yksityistää ja yhtiöittää. Ja sitä, mitä ei voi-
da, halutaan myydä. Suomi remonttiin, ja lasku seuraa äänestäjää.
66



Pöytäkirjan asiakohta PTK 54/2016 vp
Demareiden hallituskausilla Fortumin myydyt osakkeet alihinnoiteltiin ja yhtiön sikari-
porras sai ruhtinaalliset optiot. Tämä hallitus sen sijaan puolittaa valtionyhtiöiden johdon
erorahat ja vahvistaa johdon sitoutumista yhtiöön.

Edustaja Rinne kritisoi hallituksen toimia myyntiohjelmaksi, vaikka nimenomaan SDP
on ansioitunut kansallisomaisuutemme myynnissä. Lipposen toisen hallituksen omistaja-
ohjauksesta vastasi muun muassa edustaja Tuomioja. Mitä yksityistäminen tarkoittaa? Yk-
sityistäminen tarkoittaa valtion omaisuuden myyntiä. Lipposen toinen hallitus teki suome-
nennätyksen: valtion omaisuutta yksityistettiin 6,8 miljardilla eurolla. Eikä tässä vielä
kaikki, sillä vuoden 2014 syksyllä SDP vastasi omistajaohjauksesta, ja arvatkaa mitä, hy-
vät edustajat: heti myytiin TeliaSoneran ja Outokummun osakkeita. SDP toimii kuin pörs-
simeklari: myy kaiken, minkä käsiinsä saa, ja yhtiöittää loput.

Arvoisa puhemies! SDP:n välikysymys olisi pitänyt esittää oppositiolle itselleen, sillä
niin monen kritisoitavan asian jäljet johtavat sylttytehtaalle, niin kuin edustaja Terho hy-
vin toi esille. Kansallisomaisuutta on kaupattu. Yhdessä asiassa edustaja Rinne oli oikeas-
sa: Hän lausui lehdistölle, että SDP ei ole ei-liike, SDP ei vastusta yksityistämistä. Tämä-
hän ei varmasti tullut kenellekään yllätyksenä. Toveri Tuuliviiri kääntyy siihen suuntaan,
mihin tuuli vie.

Nyt kun olemme kuitenkin tietysti vakavan asian äärellä ja käsittelemme sosialidemo-
kraattien tekemää välikysymystä, niin olisi erityisen mielenkiintoista kuulla, mitä omai-
suutta demarit haluavat myydä. Puheenjohtaja Rinne on erityisesti yksilöinyt, että Solidiu-
min yhtiössä on sellaista omaisuutta, jota voitaisiin myydä. Voisiko Rinne nyt tässä — ei
voi, koska ei ole paikalla — kertoa, mitä kaikkea te oikein haluatte myydä? Mikä on de-
mareiden kauppalista? Kertokaa se kansalle.

Pitää muistaa, että demareiden eduskuntaryhmän puheenjohtajana viime kaudella toimi-
nut Jouni Backman suorastaan korosti, ettei suunniteltu yhtiö, eli Remontti Oy, saisi olla
vain kertapanostus. SDP korosti, että yhtiö toteuttaisi mittavia tie-, rata- ja vesirakennus-
hankkeita, oikein yhtiömuotoisena Infra Oy -yhtiönä, joka syntyi valtiovarainministeriös-
sä valtiovarainministeri Rinteen ollessa käskynhaltijana. Hankkeen taakse oli tarkoitus ka-
sata julkisten rahojen takausmekanismi. Kuulostaa aika paljon jo paikalliselta Kreikalta.
Moniko muistaa, että Backman halusi takaajaksi eläkeyhtiöitä? Ei siis riitä, että SDP leikki
pörssimeklaria valtion omaisuudella ja kansalaisten käyttämällä tieverkostolla, vaan myös
eläkeläisten varat ja perussuomalaisten korottama takuueläkekin oltaisiin haluttu sosialide-
mokraattien jättiyhtiön rahoittajaksi.

En usko, että suomalaiset haluavat lisää Sonera-sekoilua ja lisää vastuuta poliittisten
päättäjien pyörittämästä pörssikaupasta. Tämän vuoksi hallituksen tekemä omistajaohjaus
on perusteltua ja järkevää, eikä sitä sälytetä tulevien sukupolvien maksettavaksi ja työtä te-
kevien ikäluokkien rasitteeksi.

Ensimmäinen varapuhemies Mauri Pekkarinen: Käytämme muutaman puheenvuoron
ja sen jälkeen otamme debatin tähän väliin.

18.32 Jukka Gustafsson sd: Arvoisa puhemies! Edustaja Elo hyvin koulutettuna nuore-
na ei ehkä sittenkään ole syvällisemmin ymmärtänyt, mistä tässä demarien välikysymyk-
sessä Suomen suunnasta on kysymys. Minulla on tässä kädessäni Helsingin Sanomien
kulttuuriosastosta iso juttu "Onko sivistys epämuodikasta?" Se käsitteli säveltäjä Kalevi
Ahon paljon julkisuutta saanutta puhetta, jossa hän kantoi huolta siitä suunnasta, mihin
67



Pöytäkirjan asiakohta PTK 54/2016 vp
Suomi on menossa. Minä olen viimeinen vähättelemään valtionyhtiöitten myyntipolitiik-
kaa, mutta — edustaja Elo, jos kuuntelisitte ja jättäisitte viehättävän edustaja Sanna Ma-
rinin hetkeksi rauhaan siellä, puhun nimittäin teille — ette ole ymmärtänyt tämän väliky-
symyksen syvintä olemusta Suomen suunnasta. Valtionyhtiöpolitiikka on todella tärkeää,
mutta on kysymys isommasta, syvällisemmästä asiasta.

Ehkä tässä yhteydessä otan yhden hyvin konkreettisen esimerkin. Kaikki me pidämme
työllisyyttä tärkeänä. Ymmärrän, että pysyvät työpaikat ovat kaikkein tärkeimpiä, mutta
kun on kysymys Suomen suunnasta ja kannamme huolta nuorista ja kaikkein haavoittu-
vimmassa asemassa olevista nuorista, niin mitä tekee tämä porvarihallitus? Viikko sitten
työpajayhdistys julkisti tietoja, miten hallituksen leikkaukset vaikuttavat työpajatoimin-
taan ja etsivään nuorisotyöhön. Te, porvarit, olette leikkaamassa kolmasosaa näistä määrä-
rahoista, mikä tarkoittaa, että kaikkein haavoittuvimmassa asemassa olevilta nuorilta vie-
dään ne aktiivipaikat, jotka näissä työpajoissa ovat. Se on osa tätä Suomen suuntaa, jota me
sosialidemokraatit emme hyväksy.

Tämä Helsingin Sanomien artikkeli "Onko sivistys epämuodikasta?" itse asiassa pitää
sisällään erittäin merkittävän huomion: yksin sosialidemokraatit eivät ole huolissaan Suo-
men suunnasta vaan laajasti ottaen meidän koko sivistyneistömme. Totean tässä muutamia
sellaisten nimiä, jotka ovat suhtautuneet kriittisesti hallituksen talous-, koulutuspolitiik-
kaan: Sixten Korkman, professori Ilkka Niiniluoto, Etlan toimitusjohtaja Vesa Vihriälä,
entinen kulttuuriministeri Tytti Isohookana-Asunmaa, professori Hämeen-Anttila ja niin
edelleen. Eli henkilöt, jotka herkällä, tutkimuksellisella, analyyttisella otteella katsovat
Suomea, näkevät, että tämä valittu suunta on väärä ja se ei vie Suomea siihen suuntaan kuin
säveltäjä Kalevi Aho esittää Hesarissa: "Pohjoismainen yhteiskuntamalli pitää ihmiset sa-
massa veneessä ja säilyttää yhteiskuntarauhan. Sellainen yhteiskunta on erittäin kilpailu-
kykyinen. On katastrofi, jos se ihan tosissaan tuhotaan askel askeleelta." Nämä ovat taitei-
lijan voimakkaita sanoja, tämä verbi "tuhota" on vahva, mutta hän on sitä käyttänyt.

Sitten ihan lopuksi tästä Savonlinnan kampuksen lakkauttamisesta — jos se nyt näin on.
Minä olen siitä sekä surullinen että vihainen. Tein aikanaan opetusministerinä kovan työn,
että se säilyi, ja olisin halunnut, että se laadukas koulutus olisi jatkunut siellä. Saimme so-
sialidemokraateille laajan tuen tänään professori Kaarlo Tuorin lausunnosta: "Yliopistojen
toimintayksiköiden sijaintipaikkakunnasta päättäminen ei ole sellainen perustuslain 16 §:n
3 momentissa turvattuun tieteen, taiteen ja ylimmän opetuksen vapauteen liittyvä kysy-
mys, jota yliopistojen itsehallinto suojaisi." Tämän takia olen hämmästynyt, (Puhemies ko-
puttaa) että hallitus ei kyennyt tekemään sellaista päätöstä, että tämä Savonlinnan kampus
olisi voinut jatkaa (Puhemies koputtaa) toimintaansa. Toivon, että vielä suunta kääntyisi.

Ensimmäinen varapuhemies Mauri Pekkarinen:  Edustaja Hänninen. — Otamme vielä
kolme puheenvuoroa tämän jälkeen, ja sitten pieni debattiosa, edellisestä debatista jääneet
noin 20 puheenvuoroa, ei enempää.

18.38 Katja Hänninen vas: Arvoisa puhemies! Tänään on käyty aika kiivasta keskuste-
lua siitä, onko hallitus viemässä Suomea oikeaan suuntaan. Vuoden olemme jo seuranneet
hallituksen toimia, ja näihin ovat kuuluneet esimerkiksi yritys saada aikaan pakkolakipa-
ketti sekä yritys leikata roimasti sunnuntailisiä ja ylityökorvauksia. Nämä jäivät onneksi
vain yrityksiksi, mutta paljon pienituloisia kurittavia esityksiä hallituksen työkalupakista
edelleenkin löytyy. 
68



Pöytäkirjan asiakohta PTK 54/2016 vp
Valitettavasti on heti sanottava, että Suomen suunta on hallituksen politiikalla menemis-
tä taaksepäin monella eri tavalla. Esimerkiksi palkattoman työn lisäämisen olisi jo toivo-
nut jäävän jonnekin viime vuosituhannelle, mutta ei. Olemme saaneet nähdä, että tämän
hallituksen toimiin se kuuluu vielä vuonna 2016:kin. 

Kun puhumme Suomen suunnasta, itselleni tärkeää on puhua eriarvoisuuden lisäänty-
misestä, joka näkyy esimerkiksi tulo-, terveys- ja koulutuserojen kasvuna. Kaikille on var-
masti selvää, että jos hallitus saa tahtonsa läpi, niin se suuntaa Suomea kohti suurenevia tu-
loeroja. Tukien leikkaaminen ja maksujen korottaminen kohdistuvat kohtuuttomasti pieni-
tuloisiin. Tämä siitäkin huolimatta, että perustuslain mukaan jokaisella on oikeus välttä-
mättömään toimeentuloon ja huolenpitoon. Julkisen vallan tehtävä on perustuslain mu-
kaan turvata jokaiselle riittävät sosiaali- ja terveyspalvelut ja edistää terveyttä. Voidaan hy-
vin ja perustellusti kysyä, onko hallitus viemässä meitä suuntaan, jota perustuslaki
edellyttää.

Arvoisa puhemies! Sosiaali- ja terveydenhuollon maksut nousevat monissa kunnissa, ja
järkyttävää on, että lääkärissä käynti saattaa olla jopa yli 40 prosenttia kalliimpaa kuin ai-
kaisemmin, jos mukaan lasketaan myös esimerkiksi lääkkeiden alkuomavastuun nousemi-
nen. Viime viikolla ilmestyneessä selvitysmiehen raportissa ehdotetaan, että kakkostyypin
diabetesta sairastavat suomalaiset laitetaan maksamaan osa lääkärin määräämistä lääkkeis-
tä itse. Tämä nostaisi peräti 300 000 ihmisen lääkekustannuksia ja kolahtaa tietenkin pahi-
ten pienituloisiin. Tämä on valitettavasti se suunta, mihin hallitus meitä nyt vie ja on jo vie-
nyt.

Arvoisa puhemies! Lapsista me näemme huomenna, mikä meille aikuisille ja tälle yh-
teiskunnalle on ollut tärkeää tänään. Näin on sanonut lapsiasiavaltuutettu Tuomas Kurttila.
Olen kantanut paljon huolta siitä, miten hallituksen politiikka vaikuttaa lapsiperheköyhyy-
den syvenemiseen. Syrjäytyminen, joka monesti siirtyy sukupolvelta toiselle, alkaa jo ai-
van liian monella varhaislapsuudessa. Tämä kehitys pitää pysäyttää, mutta hallitus vain sy-
ventää sitä. Jo nyt yli 100 000 maassamme asuvaa lasta elää pienituloisissa perheissä. Huo-
lestuttavaa on, että köyhyys on meillä syventynyt ja pitkittynyt aina 1990-luvulta alkaen.
Yksi merkittävä tekijä köyhyyden syvenemisen taustalla on, että lapsiperheille suunnatut
tulonsiirrot, kuten lapsilisä, ovat jääneet ostovoimaltaan jälkeen yleisestä hintojen ja ansio-
tulojen noususta. Ja mitä tekee hallitus tämän ongelman ratkaisemiseksi? Hallituksen ei pi-
tänyt koskea lapsilisään, mutta nyt se on kuitenkin päättänyt leikata niitä 0,85 prosentin ta-
sasuuruisella vähennyksellä. Tämä on siis se suunta, johon hallitus on meitä viemässä.

Lasten ja nuorten tulevaisuuden kannalta olen huolestunut myös siitä, minkälainen ilma-
piiri Suomessa nykyään vallitsee. Sananvapauden nimissä on joidenkin mielestä aivan sal-
littua huudella netissä ja kaduilla rasistisia, naisvihamielisiä ja erilaisiin vähemmistöihin
kohdistuvia viestejä. Kehitysapua leikataan ja maahanmuuttajien perheenyhdistämistä vai-
keutetaan. Suomesta leviää maailmalla kuva takapajulana, joka ei halua auttaa hädänalai-
sia, vaikka on yksi maailman rikkaimmista maista. Vaikea näiden päätösten jälkeen on
nähdä enää vilaustakaan siitä kansainväliseen yhteistyöhön ja auttamiseen sitoutuneesta
Suomesta, joka on ollut aktiivinen esimerkiksi YK:ssa rauhanturvaamisessa ja ihmisoi-
keuksien edistämisessä.

Arvoisa puhemies! Hallitus harjoittaa kovaa ja säälimätöntä leikkauspolitiikkaa, jolla se
ajaa Suomea kohti menneisyyden luokkayhteiskuntaa, jossa kaikista heikoimmassa ase-
massa olevat, lapset, vanhukset ja sairaat, maksavat kaikista kovimman hinnan. Se on sel-
vää, että hallituksen "kaikki on kaupan" -linja ja -suunta eivät ole vasemmistoliiton linja tai
69



Pöytäkirjan asiakohta PTK 54/2016 vp
meidän arvojemme mukaista. Me, toisin kuin hallitus, haluamme uudistaa Suomea kohti
tasa-arvoisempaa ja oikeudenmukaisempaa tulevaisuutta. 

Tärkein kysymys on: mihin suuntaan ja kenen ehdoilla Suomea uudistetaan? Teemme-
kö uudistuksia markkinoiden vai ihmisten ehdoilla? (Puhemies koputtaa) Me tarvitsemme
uudistuksia, mutta sosiaali- ja terveyspalvelujen tai Suomen infran yhtiöittäminen eivät ole
mielestäni oikeanlaista uudistamista. 

18.43 Timo V. Korhonen kesk: Arvoisa puhemies! Kun kuulin tästä välikysymyksestä,
ajattelin ensimmäisenä, että on tietysti hyvä, että tällaista suuntakeskustelua ja arviointia
käydään. Tällaista keskustelua tarvitaan vaikeassa tilanteessa yhtenäisyyden aikaansaami-
seksi ja yhteisen ymmärryksen löytämiseksi. Mutta tunnustan, että kun luin sitten tämän
välikysymystekstin, niin hämmästyin monellakin tavalla, toki sen laajuudesta mutta myös
siitä, että tuon välikysymyksen perusteella hallitus on 11 kuukauden aikana tehnyt kaiken
väärin ja vastoin vaalilupauksiaan. Myönnän miettineeni siinä tilanteessa, antavatko tä-
män viime kauden näytöt allekirjoituspuolueelle sitten millaisen mandaatin tämän väliky-
symyksen sisältöön, mutta totean nyt vain menemättä historiaan, että tästä suunnasta on to-
della hyvä keskustella, mutta tietysti tämänkin päivän keskustelu on osoittanut sen, että ra-
kentavuutta tässä kaiken kaikkiaan tarvittaisiin. Ja tähän rakentavuuteen on pakko sanoa
tässä, että arvostin kyllä pääministerin hyvin rakentavaa yhteistyön otetta näissä puheen-
vuoroissaan, joita hän täältä aitiosta piti. Siihen rakentavan yhteistyön käteen on kyllä hyvä
rakentavassa mielessä tarttua.

Kun kritiikkiä esitetään, niin on totta kai hyvä, että esitetään myös niitä vaihtoehtoja, ja
jos kuuntelin oikein, niin SDP esitti 10 tai 11 erilaista teesiä suunnan muuttamiseksi. Niitä
tietysti pitää analysoida vähän tarkemmin, mutta noin lyhyellä kuulemisella ainakin toteai-
sin sen, että osa niistä ideoista ja teeseistä on sellaisia, että niillä ei tapahdu mitään erityyp-
pistä muutosta. Muun muassa maahanmuuton osalta esitettiin näissä teeseissä ajatuksia,
joita hallitus jo käytännössä tällä hetkellä toteuttaa. Sitten yhteen näistä teeseistä, joka liit-
tyy tähän yhteiskuntasopimukseen, toteaisin vain sen, että nyt on kyllä tärkeää, että anne-
taan työmarkkinajärjestöille mahdollisuudet jatkaa näitä yhteiskuntasopimusneuvotteluja
eikä mennä tässä vaiheessa pelottelemaan.

Tuon välikysymyksen totaalisesta tyrmäyskritiikistä huolimatta itse uskon hyvin vah-
vasti siihen, että hallituksen usealla linjalla etenevillä toimenpiteillä päästään siihen tilan-
teeseen, että työllisyys lähtee nousuun, talous lähtee nousuun ja käänne kaiken kaikkiaan
parempaan on täysin mahdollinen. Ongelma on siinä, että me olemme kovin syvällä. Suo-
messa on aikailtu talouden saamiseksi euroaikaan, ja tästä maksetaan nyt sitten hitaana ta-
louden kasvuna ja korkeana työttömyytenä, ja tämänkin osalta kyllä heitän vähän palloa
välikysymyksen tekijöille. Viime kauden aikana olisi pitänyt pystyä tekemään paljon, pal-
jon enemmän.

Välikysymys lähtee siitä, että työllisyyden hoito on laiminlyöty. Valitettavasti meidän
on tunnustettava Suomen talouden heikon kehityksen taustalla vaikuttavat tekijät. Me
emme myöskään selviä vain kotimaista kysyntää tukemalla, vaan me tarvitsemme isoja rat-
kaisuja myös tämän maan rakenteellisiin ongelmiin. Hallituksen linja edetä kolmea isoa
tietä on minusta erittäin viisas. Eli valitettavasti joudutaan ja on jouduttu tekemään näitä
isoja säästöjä — itse uskon, että ne on pyritty tekemään mahdollisimman oikeudenmukai-
sesti. Toinen tie on tehdä isoja rakenteellisia muutoksia, joista tunnetuin on tietysti tämä
sosiaali- ja terveydenhuollon ja aluehallinnon uudistus. Kuten ministeri Rehula on täällä
70



Pöytäkirjan asiakohta PTK 54/2016 vp
monesti todennut, niin nämä molemmat etenevät tällä hetkellä. Ne vaativat toki edelleen
valmistelua hyvin hyvin paljon, mutta muun muassa tätä paljon puhuttua yhtiöittämistä on
syytä kyllä arvioida ilman ideologista paatosta. Tavoitteena on turvata ihmisten tarvitse-
mat palvelut kustannusnousua loiventaen. Toisaalta tarvitaan myös muun muassa työelä-
män rakenteellisia uudistuksia. Niissä myös edetään. Työllisyyden näkökulmasta iso ko-
konaisuus on tietysti sitten tämä hallituksen kolmas linja. Eli haetaan kasvuelementtejä,
joista tärkein on tietysti yhteiskuntasopimus. Se edesauttaa ennen kaikkea viennin kilpai-
lukykyä, ja on todella toivottavaa, että yhteiskuntasopimuksen linjaukset myös menevät
työehtosopimuksiin sisään. Kasvuelementtejä on monia: normien purku, tarvitaan työlli-
syyttä ja yrittäjyyttä helpottavia toimia, ja niitähän hallitus on monella tavalla esittänyt, tar-
vitaan vahvaa infrapäätöksentekoa, jossa hallitus myös on tehnyt päätöksiä. Mutta itse us-
kon kaiken kaikkiaan, (Puhemies koputtaa) että nämä hallituksen linjaukset ovat täysin oi-
keita tässä tilanteessa, arvoisa puhemies.

18.49 Kimmo Kivelä ps: Puhemies! Välikysymys liikkuu hyvin yleisellä tasolla ja on sen
vuoksi äärimmäisen poikkeuksellinen. Poikkeuksellinen se on myös sen vuoksi, että sen
allekirjoittajat koostuvat pelkästään suurimman oppositiopuolueen eduskuntaryhmän
edustajista. Kun tämä välikysymys liikkuu näin yleisellä tasolla, niin voidaan sanoa, että
tämä on eräänlainen SDP:n oppositiopolitiikan summa tai oppositiopolitiikan kootut teok-
set. Tähän liittyen, puhemies, voidaankin vertailukohta ottaa Stephen Hawkingista, joka
yrittää luoda tällaista kaiken teoriaa. Mutta kaiken teoria liittyy fysiikkaan. Politologia on
erilainen tieteenala.

On välttämätöntä, että Suomen tulevaisuudesta, Suomen suunnasta käydään jatkuvaa
keskustelua. Tärkeitä elementtejä on nimenomaan se, että keskustellaan turvallisuudesta,
niin sisäisestä kuin ulkoisesta, oikeudenmukaisuuden ja ihmisarvon kunnioittamisen peri-
aatteista kaikissa mahdollisissa olosuhteissa. Mutta vastaus yhteiskuntapolitiikassa ei voi
olla se, että jatketaan entisellään, ettei tehdä mitään, ettei reagoida yhteiskunnallisiin muu-
toksiin. (Eero Heinäluoma: Oikein!) Uudistukset liikauttavat, uudistukset saavat seisovat
vedet käyntiin, ja se on välttämätöntä, jotta yhteiskunta voi kehittyä ja uudistua. Tämä on
myös perussuomalaisuuden linja, onhan puolueemme ohjelma esimerkiksi jatkuvasti ke-
hittyvä. (Eero Heinäluoma: Ja käytäntö myös!) — Juuri näin.

Mutta, arvoisa puhemies, eräisiin yhteiskunnallisiin kysymyksiin meidän on ilman hal-
litus—oppositio-rajoja tartuttava todella vakavasti yhdessä toimeen. Tämänpäiväinen kes-
kustelu ei todellakaan ole ollut mitenkään kunniakasta eikä politiikan uskottavuutta tai
kiinnostavuutta vahvistavaa. Sen sijaan me tarvitsisimme kansanvallan itsepuolustusta, ja
itsepuolustuksen me voisimme aloittaa tukemalla sitä työtä, minkä ministeri Lindström on
jo aloittanut: uudenlaiset työllistämistoimenpiteet. Työttömyys on keskeisin yhteiskunnal-
linen ongelmamme. Työttömyyttä pahempaa on vain sota. Työttömyys ei ole pelkästään
taloudellinen tai toimeentulokysymys, se on monessa kohtaa myös ihmisarvokysymys.
(Eero Heinäluoma: Ollaanko taas ilmaistyössä?)

Arvoisa puhemies! Meillä on 122 000 pitkäaikaistyötöntä. Työttömyys muuttaa monel-
la tapaa muotoaan. Ei enää eletä siinä todellisuudessa, jossa elettiin vaikka 90-luvun laman
aikana, että perustettiin työttömien yhdistyksiä ja niin edelleen. Tänä päivänä työttömyys
piiloutuu, yksityistyy, jää monessa mielessä näkymättömäksi. Nyt tarvitaan voimakkaita
toimenpiteitä, jotta työttömyyteen tartutaan, ajetaan ihmisyyden kunnioittamista ja sitä,
71



Pöytäkirjan asiakohta PTK 54/2016 vp
että päätöksentekijät ovat todella kiinnostuneita ihmisistä. Jokainen työtön on oma, ainut-
laatuinen elämäntarina. Ihmisyydestä on kaikissa olosuhteissa pidettävä kiinni.

18.54 Kristiina Salonen sd: Arvoisa puhemies! Isoja uudistuksia tehtäessä voi aikaa ja
energiaa kulua moniin muihin asioihin kuin siihen, mikä alkuperäisenä tavoitteena kos-
kaan olikaan. Kun ympäri Suomen nyt yritetään tulkita, mitä hallituksen sote-linjaukset
tarkoittavat Suomen suunnaksi, on palautettava omatkin ajatukset alkuperäisiin tavoittei-
siin. Mikä oikein sosiaali- ja terveyspalveluissamme olikaan rikki, mitä lähdettiin aikoi-
naan muuttamaan?

Kansalaiset ovat tyytyväisiä erikoissairaanhoidon palveluihimme: sydänsairas katetri-
läppäleikkauksen jälkeen, leukemiaa sairastava tai keskoslapsen vanhemmat eivät pää-
sääntöisesti valittele sitä, etteivät ole saaneet itse valita useista vaihtoehdoista paikkaa, jos-
sa heitä hoidetaan. He eivät myöskään ajattele, että julkisena tuotettu palvelu olisi ollut
huonompaa siksi, että se on julkista palvelua, tai siksi, ettei sitä ole tuotettu yhtiön kautta.
Päinvastoin, he kertovat usein osaavista lääkäreistä ja ammattitaitoisista hoitajista, uuden
mahdollisuuden saamisesta tai jatkohoidon suunnitelmista.

Sen sijaan kansalaiset kokevat, että terveyskeskukseen ei saa varattua aikaa, hoitoon
pääsee vasta huolen uuvuttamana tai taudin ollessa jo pahentunut ja että vanhuksen riittä-
västä hoivasta joutuu taistelemaan. Näitä ongelmia lähdettiin korjaamaan. Nyt korjattavak-
si ovat joutuneet nekin julkiset palvelut, jotka toimivat nykyisellään hyvin.

Uudet sote-linjaukset herättävät huolen siitä, että lapsi menee pesuveden mukana. Lin-
jausten perusteella voisi ajatella, että Suomen pahin ongelma on nyt ollut liian vähäinen
yhtiöiden määrä sosiaali- ja terveydenhuollossa. (Eero Heinäluoma: Hyvä havainto!) Siksi
halutaan pakkoyhtiöittää laajan valinnanvapauden nimissä myös julkiset palvelut. Vaati-
mus ei tule EU-lainsäädännöstä. Suomessa ollaan tekemässä kansallinen päätös asettaa
laaja-alaisesti sosiaali- ja terveyspalvelut yhtiöihin ja siten myös kilpailutukseen.

On tietysti kysyttävä: haittaako se jotain? Jos valinnanvapaudeksi valitaan malli, joka
hajottaa esimerkiksi paljon sairastavien hoitoketjut yksittäisiksi valittaviksi toiminnoiksi,
mennään metsään, tai jos sosiaali- ja terveyspalveluihin ohjatut verovaramme menevät jat-
kossa amerikkalaisten eläkeyhtiöiden voittoa tavoittelevien omistajien taskuihin tai, uute-
na ilmiönä, terveydenhuollon yhtiöiden mainoskuluihin, olemme Suomessa väärällä tiellä.

Sosiaali- ja terveydenhuollossa kyse on erittäin suuresta muutoksesta. Suurena vaarana
on, että kokonaisuus ei pysy kenenkään käsissä, jolloin uhkana on myös kustannusten kas-
vaminen ja asiakkaiden hoitoketjujen katkeaminen. Kun jokainen yhtiö tavoittelee vain
omaa menestystään, voi seurata juuri sellaista osaoptimointia ja kustannusten vierittämistä
muille toimijoille kuin mistä sote-uudistuksen myötä on haluttu juuri päästä eroon. Kuinka
varmistetaan, että nämä palvelukokonaisuudet pysyvät toimivina asiakkaan kannalta?

Epäselväksi jää myös se, mikä tulevan maakuntahallinnon demokraattisesti valittavien
päättäjien rooli olisi tässä kokonaisuudessa, kun yhtiöiden linjaukset ja toiminta ovat pa-
himmillaan yrityssalaisuuden piirissä. Vaikka vallalla oleva yhtiöittämisinnostus ei rajoitu
pelkästään sosiaali- ja terveydenhuoltoon, erityisen suuria riskit ovat juuri sosiaali- ja ter-
veysalalla.

Arvoisa puhemies! On olemassa todellinen ja aiheellinen pelko, että lyhytnäköisillä
säästö- ja muilla kehityspäätöksillä nakerretaan sellaisia yhteiskunnan rakenteita, jotka
ovat olleet vaikuttamassa siihen, että Suomi on voinut menestyä ja kasvaa. Yhteiskunnan
koheesio, yhteen hiileen puhaltaminen, yhdessä sopiminen ja luottamus toisiin ovat kor-
72



Pöytäkirjan asiakohta PTK 54/2016 vp
vaamattoman arvokkaita asioita. Niiden täyden arvon ymmärtää ehkä vasta sitten, kun ne
menetetään. Siksi nyt SDP:n esille nostamat asiat eivät ole katseen siirtämistä menneisyy-
teen, vaan katseen siirtämistä tulevaisuuteen.

Ensimmäinen varapuhemies Mauri Pekkarinen: Edustaja Mikkonen. — Mikäli deba-
tin tarpeita on, edustaja Guzeninan puheenvuoron jälkeen pieni hetki niille.

18.59 Krista Mikkonen vihr: Arvoisa puhemies! Suomen vahvuus on ihmisissä — se,
että kaikki on otettu mukaan, kukin kykynsä mukaan. Kun tänään puhumme Suomen suun-
nasta, yhtä suuri kysymys sen rinnalla on, ovatko kaikki mukana. Hallitus on unohtanut
osan suomalaisista. Sen sijaan, että kannustettaisiin kaikkia mukaan, on hallitus sysännyt
yhä useampia syrjään. Niiltä, jotka ovat jo ennestään heikoilla, on otettu vielä lisää. Niiltä,
jotka tarvitsevat tukea arjesta selviämiseen, on sitä vähennetty. Ne, jotka asuvat kaukana,
saavat sinne jäädä, kun kulkuyhteyksiä on heikennetty. Niille, jotka eivät ole saaneet hyviä
eväitä elämälleen, ei yhteiskuntakaan halua tarjota sen parempia.

Hallitus on rakentamassa menestystä jo menestyneiden ehdoilla. Se on väärä keino. Me-
nestystä syntyy silloin, kun sitä rakennetaan kaikille ja jokainen voi olla sitä rakentamassa
omalla panoksellaan, kun ketään ei jätetä syrjään ja kaikista huolehditaan, kun kaikilla on
mahdollisuus parempaan tulevaisuuteen. Eheä yhteiskunta on menestyvän yhteiskunnan
tunnus.

Suuri haaste tänä päivänä on, miten saamme mukaan ne, jotka ovat tippuneet yhteiskun-
nan kyydistä, ne, joille tulevaisuuden näkymät ovat toivottomat. Erityisesti on varmistet-
tava, ettemme työnnä uusia ihmisiä syrjään. Siksi erityishuomio tulee kiinnittää siihen, että
nuoret pääsevät koulutukseen ja työelämään, ja siihen, että emme omilla toimillamme sy-
sää maahanmuuttajia ulkopuolelle vaan he pääsevät mukaan rakentamaan Suomen menes-
tystä.

Arvoisa puhemies! Suomen menestys on perustunut kaikkien mukaanottamisen lisäksi
osaamiseen. Koulutuksen mahdollistaminen kaikille on ollut maamme menestystarinan
avain. Meillä jokainen on voinut kouluttautua niin pitkälle kuin rahkeet ovat riittäneet,
taustastaan tai varallisuudestaan huolimatta. Kaikentasoista koulutusta on ollut saatavilla
ympäri maata, mikä on ollut tärkeää koko kansan osaamisen nostamisessa.

Tätä ollaan nyt murentamassa. Opintotuen leikkaukset johtavat siihen, että kaikilla ei
enää ole varaa opiskella, vaikka kyvyt ja motivaatio riittäisivät. Oppilaitosverkon karsimi-
nen nostaa kynnystä opintoihin sitä enemmän, mitä varhemmin ja kauemmaksi nuoren tu-
lisi lähteä. Oppilaitosverkoston karsimisella on myös laajempaa merkitystä: Kun koulutus-
laitos lähtee, lähtee paikkakunnalta myös osaamista, nuoria, yritysyhteistyötä, kehittämis-
toimia ja ihmisten vaihtuvuus vähenee. Nämä kaikki ovat tekijöitä, jotka heikentävät paik-
kakunnan elinvoimaa.

Arvoisa puhemies! Viime viikolla menehtyi yksi Suomen merkittävimmistä tiedemie-
histä, akatemiaprofessori Ilkka Hanski. Suru-uutisen levittyä eräs Suomessa pitkään asu-
nut puolalainen ystäväni ihmetteli Facebookissa: "Miksi niin vähän puhutaan mediassa Ilk-
ka Hanskista? Laulaja Sorsa kuolee, ja media on täynnä tarinoita hänen urastaan. Suomen
tunnetuin ja hienoin tiedemies kuolee, ja ei mitään, ei sanaakaan. Miksi? Koska hän oli
yksi kaiken maailman dosenteista." Tämä ihmettely kertoo siitä välinpitämättömyydestä,
millä yleinen ilmapiiri suhtautuu tieteeseen ja sen merkitykseen. Tämä sama suhtautumi-
nen on levinnyt poliitikkoihin, erityisesti nykyiseen hallitukseen. Koulutuksesta, tieteestä
73



Pöytäkirjan asiakohta PTK 54/2016 vp
ja tutkimuksesta on leikattu kovalla kädellä. Se ei ole ollut pakko, se on ollut hallituksen
valinta. Lisäksi hallitus haluaa asettaa tieteelle tavoitteita, jotka vievät tutkimusta väärään
suuntaan. Perustutkimuksen arvoa ei ymmärretä, vaan kaiken tutkimuksen pitäisi tuottaa
välitöntä talouskasvua.

Akatemiaprofessori Hanski varoitti tänä keväänä, että tutkimuksen yhä vahvempi ohjaa-
minen yhdistettynä vähätteleviin kommentteihin johtaa siihen, että nuoret tutkijat menet-
tävät innostuksensa ja intohimonsa tieteen tekemiseen. Luottamus ja arvostus tutkijoiden
ja päättäjien välillä menetetään mutta samalla menetetään myös tulokset ja menestys. Va-
roitus kannattaa ottaa tosissaan. Merkkejä tästä on jo.

Arvoisa puhemies! 1970-luvulla Suomella oli varaa rakentaa koko maan kattava yliopis-
tolaitos, vaikka samalla vuosikymmenellä koettiin kaksi öljykriisiä. Seuranneiden 40 vuo-
den aikana Suomi on vaurastunut valtavasti. Siitä huolimatta olemme tilanteessa, jossa
meillä ei ole varaa pitää yllä nykyisiä yliopistojamme. Miten tähän on tultu? Koulutukseen
oli varaa panostaa 70-luvulla, siihen olisi varaa panostaa nytkin. Kysymys on arvovalin-
noista. Osaamiseen meillä täytyy olla varaa panostaa tänäkin päivänä. Se on Suomen me-
nestymisen perusta.

19.04 Hanna Kosonen kesk: Arvoisa herra puhemies! Tulin valituksi reilu vuosi sitten
eduskuntaan teemoilla vapaus, vauraus ja vastuu. Isovanhempamme toivat meille vapau-
den ja vanhempamme vaurauden. Vauraudella tarkoitan niin taloudellista, sosiaalista, kult-
tuurista kuin sivistyksellistä ja henkistä vaurautta. Oman sukupolveni ylivoimaisesti tär-
kein tehtävä on toimia vastuullisesti, niin että vapaus ja vauraus siirtyvät myös omille lap-
sillemme. Velkaantumisen jatkuminen Euroopan ennätysvauhtia tai poliittinen kyvyttö-
myys tehdä uudistamispäätöksiä saati uudistuksilla pelottelu eivät edusta sellaista Suo-
mea, jota voisin sanoa ylpeästi edustavani.

Arvoisa puhemies! Hallituksen ensimmäisen vuoden aikana tekemät päätökset ovat li-
sänneet luottamusta Suomen talouteen ja siihen, että pystymme ratkaisemaan ongelmam-
me itse. Suomella ei ole varaa toiseen vaalikauteen, jonka aikana talous, työttömyys ja vel-
kaongelmamme vain pahenevat. Se mielessä työ hyvinvointiyhteiskunnan uudistamiseksi
ja sen ihmisten parhaaksi jatkuu. On totta, että taloustilanne on pakottanut hallituksen mo-
niin ikäviin leikkauksiin; 4 miljardin säästöjä on mahdotonta tehdä ilman, etteivät ne nä-
kyisi ja tuntuisi jossain.

Oppositio on korostanut pitkin vuotta, että hallituksen leikkauksilla on vaihtoehto. Leik-
kaukset voi toki kohdentaa jonkin verran eri tavalla, mutta se, että tämän mittaluokan so-
peutuksiin pystyttäisiin leikkaamatta lainkaan koulutuksesta tai sosiaali- ja terveysmenois-
ta, jotka ovat suurimmat hallinnonalamme, on kestämätön väite. Jos taas leikkauksia olisi
tehty vähemmän, siirtäisimme jälleen vain lisää velkaa tulevien sukupolvien maksettavak-
si.

Arvoisa herra puhemies! Tänään salissa on arvosteltu kärkkäästi myös sitä, ettei hallitus
ole saanut pidettyä opettajankoulutusta Savonlinnassa. Itse savonlinnalaisena olen asiaa
hengittänyt erityisen syvästi ja raskaasti jo useita vuosia. OKL on pelastettu kerran 90-lu-
vulla ja kahdesti tällä vuosituhannella. Itä-Suomen yliopiston hallitus päätti kuitenkin rei-
lu kuukausi sitten, että Savonlinnan kampus lakkautetaan ja aloituspaikat siirretään Joen-
suuhun. Yliopiston mukaan he eivät edellisellä rahoituskaudella saaneet strategiarahoituk-
sen mittareiden mukaisia tavoitteita täytetyiksi ja tämä on syynä päätökseen. Yliopiston
toiminnan suhteen ilmassa leijuu paljon kysymyksiä. Millä tavalla Joensuu on tukenut Sa-
74



Pöytäkirjan asiakohta PTK 54/2016 vp
vonlinnaa mittareiden ja tavoitteiden täyttämisessä? Millä tavalla yleensä strategiarahat
käytettiin? Millä tavalla Savonlinnan OKL:n valtakunnalliseen tehtävään osoitetut resurs-
sit näkyivät Savonlinnan kampuksella? Tätä tarkastusvaliokunta syystäkin selvittää. Itä-
Suomen yliopistoon on vaikutettu kaikin mahdollisin keinoin koko talven, ja syksynkin,
ajan.

Uuden kauden strategiaraha sekä vielä tänä viikonloppuna tarjottu edullinen Savonlin-
nan vuokraratkaisu eivät Itä-Suomen yliopistoa kiinnostaneet. Päätös ei ollut rahasta kiin-
ni. Raha ei kelvannut leikkauksia kritisoivalle yliopistolle. Esillä on ollut myös muut isän-
tävaihtoehdot kuin Itä-Suomen yliopisto. Näitä vaihtoehtoja on kartoitettu ja viety eteen-
päin kampuksen pelastamiseksi. Niin Savonlinnan kampuksen työntekijät ja aktiivit kuin
me muutamat poliitikot olemme käyttäneet vaihtoehtojen etsimiseen lukemattoman mää-
rän työtunteja. Riittävän toimivaa ratkaisua ei ole kuitenkaan löytynyt.

Itä-Suomen yliopiston päätös on tuntunut sisuskaluissa saakka. Yliopisto vetoaa yliopis-
tolakiin, jonka mukaan yliopisto saa päättää kampuksistaan itsenäisesti. Yliopiston yhteis-
kunnallinen vastuu tai lakiin tehtävänä kirjoitettu yhteiskunnallinen vuorovaikutus eivät
tunnu painavan vaakakupissa minkään vertaa, kun yliopisto uskoo sokeasti keskittämisen
ja suurten yksiköiden voimaan. Yliopiston ideologinen usko on nähtävästi jotain niin suur-
ta, että sen kannattaa lakkauttaa yliopiston erinomaisesti toimivia osia ja saattaa siinä sa-
malla yksi kaupunki henkitoreihinsa. Pian julkaistavassa selvityksessä selviää, minkälai-
set vaikutukset taloudellisesti tällä tulee olemaan.

Arvoisa puhemies! Nyt täytyy toimia kahta eri reittiä. Olemme edustaja Kaj Turusen
kanssa tekemässä lakialoitetta Savonlinnan yliopistosta, mutta toinenkin reitti täytyy nyt
katsoa. Meidän täytyy toimia myös nopeasti Savonlinnan mahdollisuuksien, vahvuuksien
turvaamiseksi. Esimerkiksi Lappeenrannan yliopisto voisi Mikkelin ammattikorkea-
koulun kanssa yhdessä lisätä aloituspaikkoja Kuitulaboratorion ja 3K-tehtaan ympärille.
Savonlinnan normaalikoulu täytyy säilyttää toimivana ja turvallisena yhteisönä, ensimmäi-
senä Suomessa digiloikan tehneenä kouluna, ja Tanhuvaaran urheiluopistollakin (Puhe-
mies koputtaa) voitaisiin lisätä ammattikorkeakoulutusta liikunnanohjaajakoulutuksen
muodossa.

Tässä muutamia toimenpiteitä akuuteiksi askelmerkeiksi. Vaikean tilanteen edessä
emme saa Savonlinnassa jäädä polvillemme. Hallituksen on tehtävä kaikkensa (Puhemies
koputtaa) Savonlinnaan jäävien vahvuuksien tukemiseksi.

Ensimmäinen varapuhemies Mauri Pekkarinen: Edustajien Elomaa ja Guzenina jäl-
keen seuraa pieni debattiosuus.

19.10 Ritva Elomaa ps: Arvoisa puhemies! Hallituksen tärkein päämäärä on työttömyy-
den vähentäminen. Lähes kaikki hallituksen toimenpiteet tähtäävät juuri siihen. Työ- ja
elinkeinoministeriössä esiteltiin kuukausi sitten ministeri Lindströmin johdolla lukuisia
hyviä malleja, joiden päämäärä on työttömyysloukkujen purkaminen ja työllistymisen hel-
pottaminen. Nämä ovat historiallisen suuria muutoksia työllisyyden lisäämiseksi ja paran-
tavat onnistuessaan merkittävästi työttömien työllistymismahdollisuuksia. Luulen, että
tämä hallitus on jo nyt tehnyt työttömien eteen enemmän työtä kuin edellinen hallitus koko
kautensa aikana.

Välikysymyksessä kritisoidaan kovin sanoin hallituksen suunnitelmia yhtiöittämisestä.
Väitetään, että kaikki yhteiskunnalliset toimijat yhtiöitetään ja luodaan Suomi Oy. Näin ei
75



Pöytäkirjan asiakohta PTK 54/2016 vp
suinkaan toimita. On hyvä muistaa, että yhtiöittämisessä ei ole kyse yksityistämisestä. Yh-
tiöittämisen jälkeen liikelaitos pysyy edelleen valtion ohjauksessa, rahoitus vain monipuo-
listuu. Tällöin veronmaksajat eivät joudu kustantamaan kaikkea eikä yhteiskunnallisten
palvelujen toiminta ole pelkästään kiinni valtion budjetista.

Valtio-omistajuuden alkuperäinen tarkoitus oli teollistaa ja vaurastaa Suomi 1920- ja
1930-luvuilla, jolloin muualla ei ollut tarpeeksi pääomia tehtaiden perustamiseen. Järjes-
telyä ei alun perinkään tarkoitettu pysyväksi. Se vain tehtiin pakon edessä.

Perussuomalaiset eivät suhtaudu ideologisella palolla yhtiöittämiseen tai valtion omis-
tamisosuuksiin, kuten SDP suhtautuu. Pyrimme tässäkin asiassa parhaimpaan lopputulok-
seen suomalaisten kannalta. Kaikki tässä maassa ei voi olla valtion omaisuutta.

On hyvä muistaa, että SDP myi Lipposen aikana huomattavasti enemmän valtion omis-
tamia osakkeita. Silloin yksityistettiin oikein urakalla. (Eero Heinäluoma: Ei myyty Nes-
tettä! Eikä Finnairia!) Silloin yksityistettiin oikein urakalla. Jos muistetaan historiaa vähän
tässä, niin 1995—2015 välisenä aikana myytiin valtion omaisuutta 17,5 miljardilla, ja
useimmiten omistajaohjauksen puikoissa oli SDP. Nyt toimitaan vastuullisemmin. Kun
tarkastelee muita Euroopan maita, lähestymme omistajasuhteissa yleiseurooppalaista lin-
jaa, ei sen dramaattisempaa. Kaikkea ei kuitenkaan tule asettaa yhtiöittämisen piiriin. Se,
mikä on järkevää yhtiöittää, se yhtiöitetään. Perussuomalaiset tukee tässäkin asiassa ratkai-
sua, joka palvelee parhaiten Suomen etua.

Arvoisa puhemies! Kuten SDP:n edustajat hyvin tietävät, poliittinen päätöksenteko on
kompromissien tekoa. Perussuomalaiset ovat kuitenkin pystyneet pitämään lupauksistaan
hyvin kiinni, paljon paremmin kuin SDP monissa hallituksissa. Esimerkiksi edellisessä
hallituksessa demarien peukalonjälkeä oli hyvin vaikea erottaa. (Eero Heinäluoma: Har-
maa talous!)

Lisäksi haluamme muuttaa Suomen suunnan parempaan. Maamme talous on kuralla, ja
muutoksia tarvitaan nopeasti. Tämä vaatii ikäviäkin päätöksiä, joihin SDP ilmeisesti ei ole
valmis. Mistään ei saisi heidän mukaansa säästää. Jatketaan vain niin kuin ennenkin ja toi-
votaan parasta, niinkö, sosialidemokraatit? Jos ja kun Suomen talous saadaan nousuun, sii-
tä tulevat hyötymään kaikki. Erityisesti siitä hyötyvät haavoittuvassa asemassa olevat.

Välikysymyksessä väitetään myös, että hallitus heikentää alueiden ja maakuntien kehi-
tysmahdollisuuksia. Päinvastoin, olen varsinaissuomalaisena hyvin tyytyväinen, että Tu-
run seudulle tunnin junahanke Turun ja Helsingin välillä on saanut merkittävän rahoitus-
panoksen budjettiriihessä, ja hyviä esimerkkejä löytyy muistakin maakunnista. Vakka-
Suomen alueella Varsinais-Suomessa on orastavaa elpymistä yritysrintamalla, mikä mer-
kitsee työpaikkoja.

Nyt, kun on kerran puheenvuoro, niin sanon tähän loppuun, jos ei debatissa saa puheen-
vuoroa. Edustaja Heinäluoma, tämä työnäyttö ei ole ilmaista työtä. Te olitte muistaakseni
viime torstaina suullisella kyselytunnilla, jolloin ministeri Lindström selvällä selkokielellä
sanoi: työnäyttöä vasta kehitellään, se ei ole hallituksen esitys. Pääasia on, että työttömät
saadaan töihin. Kun sitä kokeillaan, jos se osoittautuu huonoksi, sitä ei oteta ollenkaan
käyttöön. — Kiitos. 

Ensimmäinen varapuhemies Mauri Pekkarinen: Vielä myönnetään edustaja Guzeni-
nalle puheenvuoro, ja sen jälkeen käymme debatin. 
76



Pöytäkirjan asiakohta PTK 54/2016 vp
19.15 Maria Guzenina sd: Arvoisa puhemies! Mietin vain sitä, kun kuuntelin näitä pu-
heenvuoroja, että jos tämän hallituskauden alussa olisikin käynyt niin, että perussuomalai-
set olisivat päätyneet demareiden kanssa samaan hallituksen, niin olisiko mahdollista, että
perussuomalaisten olisi helpompi katsoa äänestäjiään silmiin. (Eero Heinäluoma: Kyllä!
— Jukka Gustafsson: Olisi ehdottomasti!)

Kun katsoo historiaa taaksepäin, kun täällä salissa on niin paljon historiaa tänään kerrat-
tu, niin itse olen kolmannen kauden kansanedustaja ja muistelen, että silloin, kun tulin
eduskuntaan, valtiontalous oli aika hyvillä kantimilla. (Eero Heinäluoma: Näin oli!) 3 mil-
jardia oltiin plussan puolella, ja sitten keskustapuolue otti Suomessa hallituksen veturin
paikan, ja sen jälkeen, kun se kausi oli ohitse, Suomen talous olikin miinus 8 miljardin
paikkeilla. (Eero Heinäluoma: Oikeat luvut!) Eli aika nopeasti ja jyrkästi tuo lasku lähti
liikkeelle, ja nyt oikeastaan ollaan sillä samalla laskusuunnalla, mikä on todella huolestut-
tavaa, kun ajatellaan ihan tavallisia ihmisiä, niitä, jotka joutuvat tämän kaiken maksumie-
hiksi. Että siinä mielessä ei tässä kannata kenenkään ilkkua toinen toisilleen, vaan hyvin
vakavasti ottaa se huoli, mikä ihan tavallisilla ihmisillä on tämän hetken tilanteesta täällä
Suomessa.

Minun mielestäni, ja meidän demareiden mielestä, vaikeinakaan aikoina luovuttaminen
oikeudenmukaisuudesta ja yhteisen rakentamisesta ei voi olla vaihtoehto. Kaikki puolueet
ovat joutuneet tekemään vaikeita päätöksiä, ja täällä salissa on puhuttu siitä, että koulutus-
leikkauksia joutuivat demaritkin tekemään viime hallituskaudella. No, mitä matematiik-
kaa se on sellainen, että jos on otettu kymmenestä miinus kaksi, niin sen jälkeen kun ottaa
vielä miinus kaksi, niin se on oikeudenmukaisuutta? Ei se oikeudenmukaisuus kyllä sillä
matikalla oikein toimi. Eli se, että leikataan jo sen päälle, että on leikattu, on aiheuttanut tä-
män kansalaisten huolen. Me demarit emme halunneet leikata niin paljon kuin mitä halli-
tus nyt on tähän ynnäämässä päälle, siis miinusta, koska me tiesimme, että se tulee johta-
maan esimerkiksi koulutuksen puolella sellaisiin säästöihin, jotka eivät ole enää kohtuulli-
sia.

Ja mitä tulee tähän riitelyyn tänään, niin kyllä se näin on, että suomalaisen yhteiskunnan
kiistattomia saavutuksia ei olisi ikinä saatu aikaan tällaisella eripuralla, kun miettii, millä
tavalla tämä meidän kansakunta on noussut maailman kärkimaiden joukkoon. Me olemme
uskoneet työntekoon, yhteistyöhön, tasa-arvoon ja kaikista huolehtimiseen. Me olemme
sadassa vuodessa nousseet Euroopan takamaasta todella moderniksi hyvinvointivaltioksi,
josta on tultu hakemaan esimerkkiä todella kaukaakin. Tämä tehty työ on näkynyt perus-
koulun maailmanlaajuisesti saavuttamista hienoista tuloksista, palkansaajien oikeuksien
toteutumisesta sekä naisten ja miesten tasa-arvosta. Olette ehkä huomanneet, että tänä
vuonna vietetään paitsi yleisen ja yhtäläisen äänioikeuden 110-vuotisjuhlaa myöskin sub-
jektiivisen päivähoito-oikeuden pyöreitä vuosia. 96 oli nimittäin se vuosi, kun päivähoito-
oikeus laajennettiin koskemaan kaikkia alle kouluikäisiä lapsia. Tämä on mahdollistanut
naisten työnteon aivan uudenlaisissa mittakaavoissa, ja tämä on auttanut myöskin Suomea
nousuun. Ja nyt tällä hetkellä hallituksen lyhytnäköinen perhepolitiikka on hyvin nopeasti
lähtenyt romuttamaan näitä meidän peruspilareita.

On selvää, että kun maailma muuttuu, täytyy etsiä ratkaisuja siihen muuttuvaan maail-
maan, mutta tämä sote-uudistuksen muuttuminen tämän hallituksen käsissä valtavaksi ja
ennennäkemättömäksi yhtiöittämisoperaatioksi on kyllä kaukana siitä alkuperäisestä aja-
tuksesta, jossa ihminen oli tämän politiikanteon keskiössä. Edes markkinaliberalismin kiis-
taton kuningatar Margaret Thatcher ei olisi tohtinut Britanniassa aikoinaan lähteä yksityis-
77



Pöytäkirjan asiakohta PTK 54/2016 vp
tämään heidän NHS-järjestelmäänsä, sote-järjestelmäänsä. Britit pitävät sitä edelleenkin
mahdollisimman laajasti julkisen sektorin hallussa, ja britit ovat siitä tosi ylpeitä.

Jos mietitään, mitä tästä voi seurata, niin ihan vain esimerkkinä: lääkäriyhtiö Mehiläi-
nen nousi muutama vuosi sitten otsikoihin, kun se oli maksanut 40 miljoonan euron liike-
voitostaan veroa Suomeen vain 360 000 euroa. Miten me estämme, ettei tämä tapahdu nyt
tässä laajassa yhtiöittämisprojektissa? (Eero Heinäluoma: Esitetään toiveita!) — Esitetään
toiveita, salista huudetaan, ja kyllä tämä on iso huoli.

Arvoisa puhemies! Nämä hallituksen päätökset ovat Suomelle raskaita, mutta Suomi on
selvinnyt aiemminkin vaikeista ajoista, aivan kuten reilu sata vuotta sitten. Suomi on nyt
jälleen taitekohdassa, ja jos me haluamme oikeasti löytää ratkaisuja, niin lyödään hynttyyt
yhteen ja lopetetaan riiteleminen (Puhemies koputtaa) ja kuunnellaan toinen toisiamme.
Hallituksen olisi syytä ottaa nöyrä asenne ja katsoa ympärilleen. Kuulkaa ihmisiä, kuulkaa
asiantuntijoita, älkää olko jääräpäisiä.

Ja tähän loppuun, (Puhemies koputtaa) arvoisa puhemies, kannatan edustaja Rinteen te-
kemää epäluottamuslausetta.

Ensimmäinen varapuhemies Mauri Pekkarinen: Vastauspuheenvuoro, edustaja Myl-
ler. — Niitä edustajista, ketkä haluavat Myllerin lisäksi käyttää vastauspuheenvuoron,
pyydän ylös ja painamaan V-painiketta.

19.21 Riitta Myller sd (vastauspuheenvuoro): Arvoisa puhemies! Edustaja Guzenina oli
aivan oikeassa siinä, että me tarvitsemme uudistuksia muuttuvassa maailmassa. Täällä on
kysytty, minkä takia sosialidemokraatit eivät halua uudistuksia. Mutta me emme halua nii-
tä muutoksia suomalaiseen yhteiskuntaan, mitä hallitus nyt esittää. Nimenomaan kysymys
on tästä Oy Suomi Ab:sta. Täällä sanotaan, että yhtiöittäminen ei ole sama kuin yksityis-
täminen. Tästä ei ole hyviä esimerkkejä. Jos ajatellaan nyt vaikka VR:ää tai Postia: hyvin
nopeasti siellä muuttuu sitten tilanne niin, että puhutaankin yksityistämisestä. Missä sil-
loin on demokratia, missä on avoimuus? Silloin tullaan kermankuorintaan, ja tästä seuraa
se, että tämän hallituksen politiikka on myrkkyä reuna-alueille. Siellä missä on vähemmän
ihmisiä, (Puhemies koputtaa) siellä eivät todellakaan yhtiöt myöskään halua toimia.

19.22 Jukka Gustafsson sd (vastauspuheenvuoro): Arvoisa puhemies! Edustaja Hanna
Kosonen tuli onneksi saliin. Olen ajatellut, edustaja, tätä viime päivinä ja viikkoina paljon,
ja kun sanoitte, että tämä on koskettanut teitä sisuskaluihin, niin uskon sen. Sen on pakko
olla ensimmäisen kauden kansanedustajalle voimakas takaisku, ja toivon, että tässä nyt
vielä joitain ratkaisuja löytyy. Minua harmittaa se, että minua ei ole tässä viime viikkoina
ja kuukausina uskottu, mutta nyt kun professori Tuori laittaa, että "yliopistojen itsehallinto
ei estä valtion ohjaustoimivaltaa ja ohjaustoimivaltaa voidaan käyttää yliopistolain 48 §:n
mukaisessa sopimusmenettelyssä ja siihen liittyvissä rahoitusjärjestelmissä", niin nyt us-
kotaan.

Sitten lopuksi, puhemies, sanon vain sen, (Puhemies koputtaa) että Sipilän luvut, mitä
hän tänään esitti, asetetaan kyseenalaiseksi. Minulla on sellaisia lukuja nyt, jotka kertovat,
että ensisijaisia hakijoita oli (Puhemies koputtaa) Savonlinnassa enemmän kuin niitä oli
Joensuussa. Tämä selvitetään, arvoisa puhemies, vielä.
78



Pöytäkirjan asiakohta PTK 54/2016 vp
19.23 Hanna Kosonen kesk (vastauspuheenvuoro): Arvoisa herra puhemies! Kiitän
edustaja Gustafssonia sanoista. Varmasti tunnemme tietynlaista sympatiaa toisiamme koh-
taan tämän asian suhteen.

Professori Tuori tosiaan tuo tämän oman kantansa tästä lain tulkinnasta esiin, mutta sit-
ten on olemassa myös Helsingin yliopiston hallinto-oikeuden professori Olli Mäenpää,
joka sanoo, että hänen mielestään yliopistolle perustuslaissa turvattu itsehallinto estää val-
tion viranomaista määräämästä yliopistoa esimerkiksi toimipaikkaa koskevissa kysymyk-
sissä. Eli käytännössä voimme sanoa, että yliopistolaki ei välttämättä ole aivan helposti tul-
kittava, ja tämä on nyt meidän kaikkien suuri ongelma, varsinkin meidän, jotka olemme
Savonlinnan puolella.

Sitten vielä näistä pääministerin luvuista: hän ei viitannut Joensuuhun — se on juuri
näin, niin kuin edustaja Gustafsson sanoitte, (Puhemies koputtaa) eli Savonlinna on veto-
voimaisempi kuin Joensuu (Puhemies koputtaa) — vaan tässä hän käytti rehtorin lukuja, ja
rehtori viittasi muiden opettajankoulutuslaitosten aloituspaikkojen hakuun.

19.25 Teuvo Hakkarainen ps (vastauspuheenvuoro): Arvoisa puhemies! Tämä iso kuva
tästä, mitä minä olen kuunnellut, mistä nyt sosialidemokraatit tekivät välikysymyksen ja
miten valtiontaloutta on hoidettu: Meillä meni nyt neljä tai viisi edellistä vuotta valtion
vastuut, velat, vastuut maailmalla, ja valtion omaisuutta myytiin, ja myös pääoma laski
keskimäärin 20 miljardia vuodessa. Se asia on nyt korjattava. Sosialismilla sitä ei korjata,
koska se ei ole toiminut missään muuallakaan. (Jukka Gustafsson: Sosialidemokratia!) So-
sialismi ei toimi missään, se nähdään maailmalla — kävin juuri Kiinassa, sielläkin on luo-
vuttu. (Välihuutoja) Sama Suomessa. Katsokaa nyt, täällä sanoo edustaja Lindtman, että
markkinatalous on hyvä renki, mutta nyt on renki lähtenyt tästä maasta ja lähtemässä, jos
sille ei luoda edellytyksiä. Ja nyt hallitus (Puhemies koputtaa) tekee sellaisia päätöksiä, että
renki saadaan takaisin.

19.26 Eero Heinäluoma sd (vastauspuheenvuoro): Arvoisa puhemies! Edustaja Hakka-
raisen kannattaa nyt nämä luvut kyllä tarkistaa, muualtakin kuin sieltä Kiinasta. Nimittäin
jos 20 miljardia olisi vuodessa lähtenyt rahaa, niin sitten meillä kyllä budjetti olisi todella
kehnolla pohjalla — jos näin olisi.

Mutta tulen tähän Savonlinna-kysymykseen, joka on tämän päivän suuri asia kuitenkin.
Olin hyvin pettynyt myös, kun kuulin pääministerin suusta, että hän on siis hyväksynyt nyt
tämän ratkaisun, että Savonlinnan opettajakoulutus loppuu, koska siinä kristallisoituu tämä
hallituksen markkinalinja. Kaikki nämä päätökset, joihin ennen yhteiskunta (Puhemies ko-
puttaa) on ottanut kantaa, siirretään yhtiöille ja autonomisille yksiköille ja sanotaan, että
mitään ei voida tehdä — mitään ei voida tehdä. Tulen sen verran keskustaa vastaan, että sa-
non, että olen aivan varma, että jos varapuhemies Pekkarinen olisi hallituksessa, niin tätä
päätöstä ei olisi hyväksytty, tämä olisi ollut poliittisen vaikuttamisen asia, tai jos varapu-
hemies Pekkarinen olisi vaikkapa keskustan eduskuntaryhmän johdossa, niin hän olisi sen
verran pitänyt (Puhemies koputtaa) maakuntien kehityksen puolta, että näin ei olisi tapah-
tunut. 

19.27 Sanna Marin sd (vastauspuheenvuoro): Arvoisa puhemies! Täällä salissa aikai-
semmin hallituspuolueen eräs edustaja kysyi, perutteko te, sosialidemokraatit, sitten nämä
hallituksen uudistukset ja muutokset, joita nyt ajetaan läpi, kun te olette sitten seuraavassa
79



Pöytäkirjan asiakohta PTK 54/2016 vp
hallituksessa, ja toivottavasti olemme. No, nyt hallituksen valitsemat linjaukset, joita ol-
laan tehty sosiaali- ja terveydenhuollossa, ollaan tekemässä väylien yhtiöittämisessä, ja
myös tämä leikkauspolitiikka, joka kohdistuu koulutukseen, ovat ongelmallisia juuri siitä
näkökulmasta, että ne on mahdotonta peruuttaa. Esimerkiksi näiden yhtiöittämisten osalta,
jos kerran mennään palvelutuotannossa yhtiömuotoon, on siitä hyvin hankala pakittaa ta-
kaisinpäin. Sen jälkeen me elämme ja toimimme siinä todellisuudessa, että meillä on hy-
vin hankala näitä ratkaisuja enää sen jälkeen muuttaa. (Puhemies koputtaa) Sen takia näis-
tä asioista olisi pitänyt kertoa ja keskustella ennen vaaleja, ennen kuin te teette näitä pe-
ruuttamattomia muutoksia yhteiskunnan perusrakenteisiin.

19.28 Markku Pakkanen kesk (vastauspuheenvuoro): Arvoisa herra puhemies! Yhdestä
asiasta onneksi täällä salissa vallitsee hyvä yksimielisyys: uudistuksia tarvitaan. Siksi mie-
lestäni hallituksen esitys uuden Live-yhtiön perustamiseksi, jossa valtion omistus olisi täy-
dellinen, 100 prosenttia, ja jossa tämä talo hallitsisi muutenkin päätöksentekoa aika pitkäl-
le, on minusta kannatettava ajatus, ja pitää tutkia, kuinka mahdollisesti nämä verkkoratkai-
sut voisivat sopia siihen yhtiöön.

Vielä lisäksi haluan puuttua siihen asiaan, kun SDP:ltä on tänään tullut tällainen "10 ide-
aa Suomelle", ja haluan kysyä paikalla olevilta opposition edustajilta: mitä käytännössä
tarkoittaa tämä ensimmäisen työntekijän palkkaamisen verotuki 20 000 euroa? Jos saisin
tähän selkokielisen vastauksen, niin voitaisiin keskustella siitä. — Kiitos.

19.29 Eero Heinäluoma sd (vastauspuheenvuoro): Arvoisa puhemies! Se on yksi niistä
uudistuksista, joita pidämme järkevinä ja jotka hyödyttävät sekä yhteiskuntaa, yrittäjää että
työttömiä, näitä yrityksen ensimmäiseksi palkkaamia työntekijöitä. Sen ajatus on yksinker-
taisesti, että yrityksellä on mahdollisuus vähentää tuloksestaan tämä mainittu enintään
20 000 euroa palkatessaan ensimmäisen työntekijän, jolloin firman täytyy kuitenkin olla
voitollinen, sen täytyy tehdä tulosta. Tätä rahaa ei siis voi käyttää siihen, että tulee tappi-
olla markkinoille ja sitä kautta syrjäyttää jonkun sellaisen, joka toimii ilman tukia. Tämä
tulee tuloksesta vähennettäväksi, ja silloin se automaattisesti pitää sen markkinoiden kan-
nalta oikeana. Yksi esimerkki innovatiivisesta, uudesta ratkaisusta, joka helpottaa pienyrit-
täjien toimintaa. Näitä uudistuksia me kannatamme, niin kuin myös sitä Rinteen työllistä-
mismallia, jossa voi ottaa työttömyysturvan mukaan ja antaa sen yritykselle ja käyttää näin
työllistämisen hyväksi.

19.30 Martti Mölsä ps (vastauspuheenvuoro): Arvoisa puhemies! Päivällisessä puheen-
vuorossaan edustaja Rinne totesi, että rikkaat osallistuvat talkoisiin vain vapaaehtoiselta
pohjalta. Nyt eivät ole ministerit vastaamassa kysymykseeni, mutta täällä on kyllä henki-
löitä paikalla, jotka pystyvät vastaamaan. Joulukuussa 2005 rikkaat vapautettiin — valtio-
varainministeri Heinäluoma armahti rikkaat — varallisuusverosta. Näin se meni. Tänä päi-
vänä se toisi noin miljardi euroa valtion kassaan. (Eero Heinäluoma: Vastauspuheenvuo-
ro!) — Saat kohta vastata, kertoa, minkä takia tosiaan näin tehtiin. — Mutta miljardi euroa,
se tarkoittaisi sitä, että hallitukselle, nyt kun oppositio kysyy, se olisi suuri apu nyt näihin
teidän syytöksiinne, ettei hallitus välitä vanhusten, sairaiden ja lapsiperheiden arjesta. Mil-
jardi euroa. Kertokaa: minkä takia vapautitte rikkaat tästä?
80



Pöytäkirjan asiakohta PTK 54/2016 vp
19.31 Eeva-Maria Maijala kesk (vastauspuheenvuoro): Arvoisa puhemies! Olen syrjäi-
simmän maaseudun asukki, ja nyt sitten kun olen vuoden verran täällä ollut, niin minä olen
todella hämmästyneenä kuunnellut sitä, että meille on ilmestynyt uusi maaseudun puolue.
Ei koskaan ole kuullut puhuttavan näin paljon meidän asioiden puolesta kuin te olette, so-
sialidemokraatit, puhuneet. Mutta edelliset neljä vuotta kun minä teitä kuuntelin, niin mik-
si minä en silloin kuullut mitään näistä asioista? (Riitta Myller: Sulla ei ollut korvat auki!)
Elikkä nyt käytännössä tilanne on se, että nyt kun minä olen tuossa hallituspuolueessa si-
säpiirissä, on muuten semmoinen tunne, että meillä on muuten tekemisen meininki. Nyt
muuten oikeasti halutaan yrittää ja pyrkiä tekemään. Ja jos me emme jotakin oikeasti ala te-
kemään, niin meidän maaseudun tilannehan kuihtuu koko ajan alaspäin. Nyt on tapahtu-
massa. Aiheuttaahan se pelkotiloja paljon, että nyt on esitetty valtavan suuria muutosesi-
tyksiä, mutta minä näen myöskin, että on paljon mahdollisuuksia: tässä liikennekaariasias-
sa, taksiasiassakin oikein hoidettuna ja sitten kaikki nämä postiasiat, kaikki uudet palvelut.
(Puhemies koputtaa) Meillä on mahdollisuuksia erittäin paljon.

19.33 Krista Mikkonen vihr (vastauspuheenvuoro): Arvoisa puhemies! Tässä salissa on
moneen kertaan vastattu kritiikkiin koulutusleikkauksista sillä, että ensinnäkin edellinen-
kin hallitus leikkasi ja toiseksi ei ole ollut nyt mitään vaihtoehtoja. No, edustaja Guzenina
tuossa jo kertoi, että se, että tälle hallitukselle eivät riittäneet edes ne leikkaukset, mitä vii-
me hallitus teki koulutuksesta, on kyllä kummallista, varsinkin kun yksikään eduskunta-
puolue ei vaalien alla sanonut, että koulutuksesta on vara leikata.

Toisekseen kerran tässä salissa pääministeri Sipilä on kertonut, että myös hallitusneu-
votteluissa oli vaihtoehtoja. Se oli silloin, kun täällä oli Nuorten parlamentti ja nuoret ky-
syivät pääministeriltä koulutusleikkauksista. Pääministeri sanoi, että hallitusneuvotteluis-
sa oli pöydällä säästövaihtoehtoja 6 miljardin euron edestä ja piti valita 4 miljardia euroa.
Tästä olisi 2 miljardia euroa voinut jättää valitsematta, ne, jotka koskivat koulutusta.

Ensimmäinen varapuhemies Mauri Pekkarinen: Vastauspuheenvuoro, edustaja Heinä-
luoma, lähinnä edustaja Mölsän aiemmin käyttämän puheenvuoron johdosta.

19.34 Eero Heinäluoma sd (vastauspuheenvuoro): Arvoisa puhemies! Periaatteessa en
kannata tätä eduskuntakeskustelun muuttamista historiakeskusteluksi, mutta kun on suora
konkreettinen kysymys, niin on siihen nyt syytä vastata.

Varallisuusveron poistostahan päätettiin vuonna 2004 tuloratkaisujen yhteydessä. Sil-
loinen hallitus, jossa ministerinä oli muun muassa nykyinen varapuhemies Pekkarinen,
teki tämän päätöksen. En itse ollut silloin hallituksessa mukana. Varallisuusveron poiston
menetys valtiolle oli 70 miljoonaa euroa — ei suinkaan miljardi euroa, niin kuin tässä mai-
nittiin, vaan 70 miljoonaa euroa. Siinä on aikamoinen ero. Ja nyt täytyy sanoa, että samaan
aikaan tehtiin ratkaisu, jossa osingot tulivat verolle — asia, jota kokoomus vastusti raivoi-
sasti 2003 hallitusneuvottelujen yhteydessä ja myös vaaleissa — ja sen tuotto valtiolle oli
lähes puoli miljardia. Eli oikeudenmukaisuus verotuksessa lisääntyi 400 miljoonaa euroa
tämän kokonaisuuden ansiosta. Sitä kehtaa siis myös puolustaa, vaikka varallisuusveron
poistosta voi esittää kriittisiä kommentteja.

19.35 Niilo Keränen kesk (vastauspuheenvuoro): Herra puhemies! Edustaja Guzenina
tuossa äsken viittasi historiaan, kuinka Suomen talous kääntyi miinukselle vuonna 2008.
81



Pöytäkirjan asiakohta PTK 54/2016 vp
Mehän muistamme, mitä silloin tapahtui. Mutta vuoden 2008 romahduksen jälkeen muu
Eurooppa on jo nousussa, mutta Suomi ei. Miksi Suomi ei ole nousussa? Minä viittaisin sii-
hen — tästä saa nyt vähän aasinsiltaa edustaja Mikkosen puheenvuoroonkin — että onhan
meillä erinomainen koululaitos, yliopistot ja ammattikorkeat. Miksi nämä eivät ole saa-
neet Suomea nousuun, koska osaaminen ja oppihan ovat suomalaisen talouden perusta?

Herra puhemies! Jos yksityistalouksissa tulee pakollista säästöä, niin toimintasuunnitel-
maa on muutettava, elintapoja on muutettava. Nämä koulutussäästöthän, mitä on tehty,
ovat meille suurimmalle osalle hyvinkin vastenmielisiä, ja emme näitä haluaisi. Mutta täy-
tyy toivoa, että osaltaan nämä säästötkin pakottavat muuttamaan ja uudistamaan myöskin
tätä koulutussysteemiä, että Suomi pääsisi nousuun. Ja, herra puhemies, tällä en viittaa (Pu-
hemies koputtaa) millään tavalla Savonlinnaan.

19.36 Laura Huhtasaari ps (vastauspuheenvuoro): Arvoisa puhemies! Tältä välikysy-
mykseltä on itse asiassa jo viety pohja. Ryhmäpuheenvuorot olivat niin hyviä ja niissä ar-
gumentoitiin todella hyvin ja vastattiin tähän opposition esittämään kritiikkiin, että eihän
tässä enää olekaan jäänyt sitten oppositiolle muita vaihtoehtoja kuin toistaa niitä samoja
asioita tai syyttää riitelystä.

Päivähoito-oikeuden rajoittaminen on täällä otettu tänään esille, ja 2013 silloisen halli-
tuksen rakennepoliittisessa ohjelmassa linjattiin, että subjektiivista päivähoito-oikeutta ra-
joitetaan. Päivähoito-oikeuden rajoittamisen valmistelu kuului SDP:n ministerin salk-
kuun. Tämä vedettiin takaisin, koska SDP ei pysty tekemään päätöksiä, mutta hyvä, että
tämä hallitus vei sen eteenpäin, koska tämä on aivan erinomainen päätös.

19.37 Anneli Kiljunen sd (vastauspuheenvuoro): Arvoisa herra puhemies! Nyt täytyy sa-
noa, että sosialidemokraatit tekivät erittäin hyvän ratkaisun siinä viime käänteessä, etteivät
lähteneet rajaamaan subjektiivista päivähoito-oikeutta, ja sillä linjalla me olemme edel-
leen. Toinen asia, josta täällä on syytetty sosialidemokraatteja, on, että emme olisi tehneet
yhtään mitään viime kaudella. Haluan muistuttaa siitä, että meidän johdollamme tehtiin
muun muassa historiallinen vanhuspalvelulaki, sosiaalihuoltolaki, sekä silloin me pys-
tyimme myös, kaikki kahdeksan puoluetta, tekemään parlamentaarisesti yhdessä sotea,
jossa meillä oli hyvin pitkälle yhteiset linjaukset mutta joka kuitenkin sitten kaatui. Elikkä
siltä osin viime kaudella tilanne oli monella tapaa ihan erilainen.

Mutta olisin kommentoinut vielä edustaja Elomaata siitä, kun hän toteaa, että pakkoyh-
tiöittäminen ei ole riski, koska julkinen taho vastaa viime kädessä kaikesta. Nyt kuitenkin,
kun me menemme yhtiölainsäädännön piiriin, joka on ihan oma, toisenlainen lainsäädän-
tö, (Puhemies koputtaa) niin haluaisin tarkempia perusteluita teiltä siitä. 

Ensimmäinen varapuhemies Mauri Pekkarinen: Nyt myöntäisinkin sitten puheenvuo-
ron edustaja Elomaalle.

19.38 Ritva Elomaa ps (vastauspuheenvuoro): Arvoisa puhemies! Yhtiöittäminen ei ole
sama kuin yksityistäminen, ja toivottavasti myös edustaja Kiljunen ymmärtää tämän lau-
seen.

Menisin tässä kohtaa myös siihen, missä ja kuinka suurien vaikeuksien kanssa SDP sil-
loin taisteli — se on ollut hyvin monessa hallituksessa, melkein kaikissa, mitä minä muis-
tan tästä taaksepäin. Maailmantalous ei ollut niin huonossa kunnossa kuin mitä se on tällä
82



Pöytäkirjan asiakohta PTK 54/2016 vp
hetkellä. On ylimääräinen maahanmuutto, mikä maksaa valtavasti. Tämä hallitus on todel-
la suurien haasteiden edessä. Silti se on toimintakykyinen. Silti se yrittää tehdä erittäin hy-
viä ehdotuksia. Ja sosialidemokraatit ja erittäin monet opposition edustajat vain haraavat
vastaan ja esittävät viatonta ja sanovat, että ne ovat huonoja esityksiä. Emmekö me nyt voi-
si lähteä yhteistyöhön? Eikös se Suomen etu (Puhemies koputtaa) ole kuitenkin kaikkien
pääasia?

19.39 Kristiina Salonen sd (vastauspuheenvuoro): Arvoisa puhemies! Täällä on tänään
ollut jännä hokema, että yhtiöittäminen ei ole yksityistämistä, niin kuin edustaja Elomaa-
kin juuri sanoi. Ei kukaan ole niin sanonutkaan. Mutta nyt keskiössä on yhtiöittäminen, ja
huomio on haluttu kiinnittää nimenomaan siihen. Yhtiöittämisessäkin on seikkoja, joita
tiedän, että myöskin hallituspuolueen edustajat pohtivat ja miettivät.

Esimerkiksi edustaja Elomaa sanoi omassa puheenvuorossaan, että yhtiöissä rahat eivät
tule pelkästään veronmaksajilta eivätkä valtiolta. No, mistäs ne rahat tulevat? Kuluttajat
ovat yhtä kuin veronmaksajia. Ikään kuin yhtiöistä rahat tulisivat jostain taivaasta ja pelas-
taisivat ja ratkaisisivat ongelmat. Ei tällaiseen voi kukaan uskoa, ei missään nimessä.

Sitten vielä, jos ajatellaan, mitä on tapahtunut sosiaali- ja terveyspalveluissa viime vuo-
sina: nimenomaan suuret monikansalliset yritykset ovat vallanneet alaa yksityisiltä pienil-
tä yhtiöiltä. Tämä on pelko, joka meillä tässä yhtiöittämisessä on.

Ensimmäinen varapuhemies Mauri Pekkarinen:  Vielä viimeinen vastauspuheenvuo-
ro, edustaja Mäkelä, ja totean, että tässä debatissa kaikki vastauspuheenvuoroa pyytäneet
ovat saaneet vähintään kerran käyttää puheenvuoron, enimmillään kolme kertaa. Ja nyt
edustaja Mäkelä, ja sitten puhujalistaan.

19.40 Jani Mäkelä ps (vastauspuheenvuoro): Arvoisa puhemies! On väärin sanoa, ettei-
vät sosialidemokraatit mitään saaneet aikaan viime hallituksessa. Kyllähän hallitus leikka-
si valtionosuuksia ja samaan aikaan lisäsi kuntien velvoitteita, jos sen aikaansaannoksena
haluaa esittää.

Salissa liikkuvan valituksen määrästä kuulee, että sosialidemokraatteja kyllä harmittaa
olla oppositiossa. Hehän tietäisivät parhaiten, miten ihmisen pitää hoitaa lapsensa, elää elä-
mänsä, ja nyt he tietävät senkin, kenen kanssa perussuomalaiset haluaisivat olla hallituk-
sessa mieluiten. Se tuli aivan uutena asiana. Tämän teidän viisautenne, jota en välttämättä
olisi halunnut kuulla, ohella kuitenkin haluaisin kuulla sen viisauden siitä, että mites tei-
dän vaihtoehtobudjettinne? Siltä on pudonnut pohja: autoveron alennus tuottikin enem-
män verotuloa kuin laskettiin. Millä te meinaatte nyt paikata sen 200 miljoonaa, jonka te
olette jo moneen kertaan käyttäneet?

Ensimmäinen varapuhemies Mauri Pekkarinen: Totean tässä, että ajatus siitä, että de-
battia pitää jatkaa niin kauan että varmaan kaikki kysymykset, mitä edustajat toisilleen
ovat esittäneet, ovat tulleet vastatuiksi, on päättymätön asia. Niin ei voi jatkua. Mutta tässä
tilanteessa poikkeuksellisesti haluan nyt kuitenkin myöntää viimeisen vastauspuheenvuo-
ron edustaja Heinäluomalle. Sitten varsinaiseen puhujalistaan.

19.42 Eero Heinäluoma sd (vastauspuheenvuoro): Arvoisa puhemies! Kun tästä dema-
reiden linjasta oli puhetta, niin sehän oli hyvin selkeä suhteessa tämänkin vuoden budjet-
83



Pöytäkirjan asiakohta PTK 54/2016 vp
tiin. Sehän lähti siitä, että katsotaan myös tulopohjaa, että kaikkia näitä ratkaisuja ei laiteta
menojen vähentämisen puolelle. Sekin on ihan hyvä, mutta monella menolla on myös käyt-
täjänsä, ja se on sitten pois yhtä hyvin ihmisten toimeentulosta kuin heidän palveluistaan,
ja sen takia täytyy puhua myös tulopuolesta. Siksi olemme esimerkiksi tehneet ehdotuksen
tästä rahoitusverosta, joka voisi olla ihan merkittävä lisätulojen antaja. Eli molemmat asiat
on tässä pidettävä mielessä, niin tulo- kuin menopuolikin. Siitä voi tulla kokonaisuus, joka
on huomattavasti parempi ja oikeudenmukaisempi kuin tämä hallituksen tekemä linja.

Kiinnitän kuitenkin huomiota siihen, että minusta oikea lausunto oli ministeri Stubbin
toteamus, että tämä hallitus tekee kaikkien aikojen kokoomuslaisinta politiikkaa. Kuvaa-
vaa on se, että ei heidän tarvitse edes olla täällä salissa läsnä. (Suosionosoituksia — Leena
Meri: Se on heidän näkemys!)

Ensimmäinen varapuhemies Mauri Pekkarinen: Ensinnäkin toivon, että pidetään siitä
pelisäännöstä kiinni, että täällä ilon tai surun purkauksia ei ilmaista sen tapaisilla menette-
lyillä, mitä aplodien antaminen on, vaikka mielessään itse kukin voi niitä antaa. — Myön-
nän vielä edustaja Kososelle ehdottomasti viimeisen vastauspuheenvuoron. Hänen nimen-
sä mainittiin sen verran monta kertaa.

19.43 Hanna Kosonen kesk (vastauspuheenvuoro): Arvoisa herra puhemies! Haluaisin
edustaja Heinäluoman kommenttiin siitä, kuinka tässä Savonlinna-tapauksessa kristallisoi-
tuu hallituksen linja, vain kommentoida, että kyllä tässä vain kristallisoituu tämä yliopis-
tojen autonomia. Jos edustaja Heinäluomakin on kuunnellut täällä tänäkin päivänä näitä
puheenvuoroja, niin hän tietää, että ei hallitus kyllä kovin mielellään tätä Savonlinna-rat-
kaisua katsele. (Eduskunnasta: Vaihtoehtoja on!) — Mielelläni kuulen niitä vaihtoehtoja.
Me olemme kyllä selvittäneet tätä hyvin laajasti. Käydään tätä debattia sitten lisää.

Ensimmäinen varapuhemies Mauri Pekkarinen: Puhujalistaan.

19.44 Markku Pakkanen kesk: Arvoisa puhemies! Hallituksen esityksissä on paljon uu-
distuksia. Myös tässä välikysymyksessä on esitetty uudistuksia ja mahdollisuuksia tielii-
kenteeseen ja henkilöliikenteeseen. Niissä taustalla on kuitenkin vahvasti digitalisaatio,
mitä ministeri Bernerkin on tuonut omissa puheenvuoroissaan esille. Edustaja Kasvi esitti
omassa puheenvuorossaan kysymyksenomaisesti ministerille, ovatko Suomen valokuidut
tai muuten yhteydet siinä kunnossa, että tämä digitalisaatio on mahdollista. Myös itse kiin-
nittäisin siihen huomiota, ovatko nämä puitteet ja olosuhteet siinä kunnossa, että tässä di-
gitalisaatiossa voidaan edetä.

Vielä kuitenkin haluaisin palata tuohon äsken esittämääni kysymykseen demareiden
kymmenestä vaihtoehdosta. Kun tuloksesta vähennetään 20  000 euroa ja se on ensimmäi-
sen työntekijän palkkaamisesta, niin esimerkinomaisesti jos on kirvesmieskaveri yrittäjä-
nä ja hän palkkaa työntekijän ja hänellä on sellainen bisnes, että se on 100 tonnin liikevaih-
to vuodessa ja kulut 60 000, tulos on 40 000, ja siitä kun vähennetään 20 tonnia pois, niin
minä en oikein näe sitä logiikkaa, missä välissä se 20 000 tuottaa niin paljon hyvää sille
kirvesmiehelle, että hänen kannattaa työllistää toinen kirvesmies, jonka kulut ovat saman
verran kuin hänen itsensä. Eli ei tämä demareitten työllistämispolitiikka ainakaan tässä yh-
teydessä avaudu minulle, koska itse olen pienyrittäjä ja ainakin minusta työllistämiseen
tarvitaan aina kyllä ihan jotain muuta kuin tämmöinen 20 tonnin vähentäminen tuloksesta,
84



Pöytäkirjan asiakohta PTK 54/2016 vp
koska sillä kahdellakympillä ei kukaan tule töihin. Vai onko kysymys sitten tämmöisistä
halpatyömarkkinoista, mitä demarit haluavat sitten ajaa?

19.46 Laura Huhtasaari ps: Arvoisa puhemies! Suomen suunta. On hyvä palauttaa mie-
leen, mitkä ovat valtion ydintehtävät. Yksi tärkeimpiä on turvallisuus. Koulutukseen pää-
sy ja sen laatu on turvattava. Ihmisestä on pidettävä huolta. Useamman hallituksen ajan ve-
rovaramme eivät ole riittäneet julkisen sektorin ylläpitämiseen, ja siksi maamme on vel-
kaantunut hurjaa vauhtia. 

Tällä hallituksella on oikean suuntaisia linjauksia. On linjattu, että valtionyhtiöissä yh-
teiskuntavastuu on otettava perusarvoksi. Vastuu on sitä, että verot maksetaan siihen maa-
han, missä tulos syntyy. Yhtiöiden johdon irtisanomiskorvauksia pienennetään. Hallitus-
ohjelmassa on pienyrittäjien asemaa helpottavia kirjauksia, jotka tulee vielä saattaa käytän-
töön, esimerkiksi yrittäjävähennys, joka tarkoittaa, että muiden kuin osakeyhtiöiden eli
henkilöyhtiöiden ja elinkeinonharjoittajien tuloista 5 prosenttia on verovapaata. 

Hallituksen päätös laittaa EU- ja Eta-alueen ulkopuolelta tuleville opiskelijoille luku-
kausimaksu oli erinomainen konkreettinen päätös. Tämä hallitus on myös tarttumassa di-
gitalisaation mahdollisuuksiin. Pitää elää ajassa ja jatkuvasti ponnistella oppimisen kärki-
maaksi. Tavoitteet ovat kohdallaan, ja Suomesta ei puutu kyvykkyyttä eikä lahjakkuuksia.
Pienenä ja siksi joustavana maana meillä on mahdollisuus nousta yhdeksi maailman ihan-
nevaltioista.

Ihmiset haluavat elää turvallisessa maassa, jossa rahat riittävät hyvinvointipalveluiden
ylläpitämiseen. Sellaiseen maahan halutaan myös investoida. Investoinnit tuovat työtä, ja
näin saadaan aikaan hyvä kierre. 

Uhka Suomelle on, että meillä ei riitä verovarat. Uhka Suomelle on maahanmuutto ja se,
että meille tulee no-go-alueita Ruotsin tapaan. Ruotsissa palaa jatkuvasti autoja. Palomie-
hille tehdään ansoja. Lisäksi palokuntaa jopa kivitetään, kun he yrittävät mennä autta-
maan. Näistä Ruotsin maahanmuuton integraation ongelmista pitäisi uutisoida Suomessa
paljon enemmän, jo pelkästään siksi, että se toimisi varoittavana esimerkkinä. Ei ole mi-
tään järkeä ottaa tänne humanitaarista maahanmuuttoa, joka aiheuttaa turvattomuutta, ja
vielä maksamme siitä kauheasti. Viisaat oppivat muilta.

Valtio määrittää alueensa rajoilla. Maailman kattava yhtenäisvaltio on täyttä utopiaa. On
aika palauttaa uskottava rajavalvonta, jotta hallitsematon kansainvaellus ei enää jatkuisi.
Suomen ei tule ottaa ihmisiä vastaan turvallisista maista, kuten Ruotsista ja Venäjältä. Pa-
kolaiskiintiö riittää. 

Maailman saatossa on ollut erilaisia yhteiskuntamuotoja. Ideaalitilaan ei koskaan pääs-
tä, koska ihmiset ovat ihmisiä. Demokratia on kuitenkin ainoa, joka on osoittautunut toi-
mivaksi sekä teoriassa että käytännössä. Sveitsissä demokratiassa ollaan hyvin pitkällä,
koska siellä on suora demokratia, joka on demokratiaa puhtaimmillaan.

Valitettavasti EU on mennyt antidemokratian suuntaan. Voisikin kysyä, missä se demo-
kratia EU:ssa näkyy. Kansallisvaltion näkökulmasta se on ylhäältä sanelua. Sopimuksia on
laadittu, kuten Dublin, ja sitten toimitaankin juuri päinvastoin. Jos iso maa kokee, kuten
Britannia, että ei saa tärkeitä asioita läpi, kun Brysselin byrokraatit päättävät, niin miten sit-
ten pieni maa? Onneksi demokratian kannattajia löytyy esimerkiksi Yhdysvalloista. The
Telegraph -lehden mukaan Trump sanoo kunnioittavansa Britannian päätöstä, pysyvät he
EU:ssa tai eivät, toisin kuin Obama, joka suorastaan varoittaa Britannian kansaa äänestä-
85



Pöytäkirjan asiakohta PTK 54/2016 vp
mästä väärin. Demokratiassa kansa ei voi äänestää väärin. (Riitta Myller: Jos se tietää, mut-
ta jos se ei tiedä?) 

Arvoisa puhemies! Jos Suomi ei olisi EU:ssa, Venäjän-kauppa kävisi. Venäjällä ei kos-
kaan mene niin huonosti, ettei Suomi sinne saisi kauppaa tehtyä. Suomen suunnan tulee
olla itsenäisyyden tavoittelu. Tanska jo pohtii kansanäänestyksen järjestämistä. EU:sta on
aika jättänyt — kuinka moni jättää EU:n? (Eero Heinäluoma: Ulkoministeri Soini vastaa
tähän puheenvuoroon!)

19.51 Niilo Keränen kesk: Arvoisa herra puhemies! Kokonaisuudessaan tämä välikysy-
mys tuo mieleen sen kuuluisan enon, joka putosi veneestä. Koska eno ei osannut uida, hän
pääasiassa vain huitoi ja pääasiassa joka suuntaan.

Mutta, arvoisa puhemies, kun tässä on paljon puhuttu tänään, niin ajattelin puhua pel-
kästään sotesta. Sote-uudistuksen perustavoitehan oli terveyserojen kaventaminen, tasa-
puoliset palvelut kaikkialla maassa sekä saumaton integraatio sosiaalihuollon, peruster-
veydenhuollon ja erikoissairaanhoidon kesken. Nämä on mainittu myöskin tässä välikysy-
mystekstissä, ja nämä ovat uudistuksen tavoitteet edelleen. Yksi sote-uudistuksen keskei-
nen tavoite oli kustannusten hillitseminen niin, että vuoteen 2029 mennessä saavutetaan
vuositasolla noin 3 miljardin euron säästö. Jotta kaikkiin sote-tavoitteisiin päästään, siihen
ei riitä pelkkä organisaatiouudistus, vaikka se poistaakin sen pienten kuntien ongelman,
että talouden suunnittelu ei oikein onnistu vuosittaisten kustannusvaihtelujen vuoksi. Ta-
voitteisiin ei myöskään riitä digitalisaatio, vaikka sillä saralla onkin saavutettavissa paljon.
Tavoitteisiin pääsemiseksi tarvitaan myös sosiaali- ja terveydenhuollon toimintaproses-
sien muutosta niin, että korkeasti koulutettu henkilöstö tekee koulutustaan vastaavaa työtä,
ja pakolliset aputoiminnot, kuten kirjaukset ja tilastointi ynnä muut, siirretään muulle hen-
kilöstölle taikka mieluiten automatisoidaan. Lisäksi tarvitaan myös entistä enemmän kan-
salaisten oman vastuun ottamista omasta hyvinvoinnista, elämäntavoista, ravinnosta, lii-
kunnasta sekä myöskin sosiaalisesta kanssakäymisestä.

Mutta, herra puhemies, näiden lisäksi tarvitaan myöskin sellaisia keinoja, joita julkinen
sosiaali- ja terveydenhuolto ei ole vielä keksinyt. Ja tässä tullaan sitten välikysymyksessä
esitettyyn yhtiöittämiseen. Välikysymys toteaa, kylläkin virheellisesti, että kaikki yhteis-
kunnallisetkin toimijat yhtiöitetään, ja että sote-palvelujen rakenneuudistuksesta on tullut
hallituksen yhtiöittämishanke. Nämähän eivät pidä paikkaansa. Välikysymys antaa ym-
märtää, että kaikki sosiaali- ja terveydenhuolto yhtiöitetään, ja että demokraattisella pää-
töksenteolla ei sitten olisi enää mitään sanomista soten toimintaan. Julkinen valta, eli maa-
kunnat, toimii kuitenkin uudistuksen jälkeenkin toimintojen järjestäjänä ja rahoituksen
suuntaajana. Keskeiset kansalaisen terveydenhuoltoa palvelevat toiminnot, kuten päivys-
tys, tehohoito ja toivottavasti pääosa erikoissairaanhoidosta säilyvät maakuntien suorassa
ohjauksessa. Keskeisten virkavastuuta vaativien tehtävien on pakko säilyä maakuntien
suorassa ohjauksessa.

Puhemies! Itsekään en ole kovin innostunut tästä peruspalvelujen yhtiöittämisestä, mut-
ta kyllä sillä puolensa on. Jos annetaan yksityiselle tai kolmannelle sektorille mahdollisuus
osallistua kansalaisten peruspalvelujen tuottamiseen nykyistä laajemmin, on mahdollista,
että siltä puolen löytyy niitä keinoja, joita julkinen toimija ei ole keksinyt. Jotta näiden kei-
nojen kustannusvaikuttavuutta voitaisiin mitata ja verrata julkisen tuottajan toimintaan,
julkisen tuottajan toiminnan tulee olla toiminnallisilta osin verrannollinen näihin. Tämä
86



Pöytäkirjan asiakohta PTK 54/2016 vp
verrannollisuus saadaan aikaan, kun otetaan mukaan mahdolliseen yhtiöittämiseen ne toi-
minnat, joista asiakas, kansalainen, voi tehdä sen todellisen valinnan. 

Toki kansalaisten vapaa valinta voi olla uhka toimivalle sosiaali- ja terveydenhuollon
integraatiolle. Tätä vaaraa ei aiheuta se, että osa julkisesta toiminnasta mahdollisesti yhti-
öitetään, vaan nimenomaan tämä vapaan valinnan periaate on se uhka. Tähän kuvioon in-
tegraatio tulee sovittaa takaamalla kansalaisten tarvitsemat palvelut niin, että ne ovat aina
löydettävissä, olipa perusvalinta mikä tahansa. Tässä kohden järjestävän maakunnan pa-
nos on taas ratkaiseva. Jos pyritään täydelliseen ja idioottivarmaan integraatioon, tarkoit-
taa se tietenkin valinnanvapauden kieltämistä, ja sitähän on jo jossakin päin maailmaa ko-
keiltu.

Arvoisa puhemies! Valinnanvapaudessa sote-uudistus antaa oikean päätösvallan kansa-
laisille. Kansalainen valitsee itse, mistä hän ne palvelunsa hakee. Jos julkinen toimija, oli-
pa se yhtiö tai ei, ei laadullansa pärjää, siinä on peiliin katsomisen paikka, mitä voitaisiin
tehdä toisin, että palvelupaketti pärjäisi.

19.56 Sami Savio ps: Arvoisa puhemies! Tässä sosialidemokraattien tekemässä tavan-
omaista laajemmassa välikysymyksessä Suomen suunnasta väitetään, ettei hallitus ole teh-
nyt mitään työllisyyden parantamiseksi. Tämä väite ei pidä paikkaansa, onhan viime vuo-
den lopussa jo toteutettu muun muassa 450 miljoonan euron tuloveron kevennykset, jotka
suunnattiin pääosin pieni- ja keskituloisille palkansaajille. Käteenjäävien nettotulojen kas-
vu on omiaan lisäämään suomalaisen työn määrää ja kannattavuutta ja kannustavuutta.

Myös pienyrittämisen edistämiseksi on esitelty lukuisia toimenpiteitä. Muun muassa
starttirahan käyttömahdollisuuksia laajennetaan. Samoin tullaan toteuttamaan esimerkiksi
yrittäjävähennys, ja myös investointivaraus on mukana toimenpidelistalla.

Hallitus on joutunut tekemään myös valitettavia leikkauksia pakon edessä, mutta pieni-
tuloisten elinolosuhteisiin on kohdistettu positiivistakin huomiota ja toimia. Esimerkiksi
takuueläkkeeseen tehtiin 23 euron korotus ja kehysriihessä sovittiin 8 euron lisäkorotuk-
sesta. Yle-veron maksamisesta vapautettiin kaikki alle 850 euroa kuukaudessa saavat suo-
malaiset, mikä ei todellakaan ole aivan pieni joukko. Lisäksi viisaasti peruttiin eläkeläisten
asumistukeen kaavailtu, monen eläkeläisen tulotason kannalta varsin merkittävä leikkaus.

Myös byrokratiaa on tällä vaalikaudella jo purettu merkittävästi liittyen monelta osin
kaavoitukseen ja rakentamiseen, mutta monella muullakin lainsäädännön saralla. Tärkeä-
nä esimerkkinä mainittakoon vaikkapa jätevesiasetuksen järkevöittäminen. Tämänkaltai-
set muutokset ovat välttämättömiä, onhan kansantalouttamme ja koko suomalaista yhteis-
kuntaa leimannut jo vuosien ajan tietynlainen kaavoihin kangistuminen.

Toisaalta hallitus linjasi viime viikolla, että jatkossa valtionyhtiöiden irtisanomiskor-
vauksia pienennetään merkittävästi. Veronmaksajien rahoilla maksettuja ylisuuria bonuk-
sia, monesti vieläpä monopolistisella alalla, ei voida verrata kilpaillulla yksityissektorilla
maksettuihin korvauksiin. 

Hallitus on myös saanut neuvoteltua verosopimukset muun muassa Espanjan ja Portu-
galin kanssa. Näitä verosopimuksia tavoiteltiin vuosikausia, nyt ne saatiin aikaan.

Arvoisa puhemies! Tässä välikysymyskeskustelussa Suomen suunnasta on sivuttu var-
sin monia tärkeitä aiheita, mutta viime syksynä todella pahaksi äityneen ja jopa hallitse-
mattoman maahanmuuttokriisin jälkihoito, ja tietysti myös se riittävä varautuminen vas-
taavan tilanteen uusiutumiseen ja välttämiseen, tulee kuitenkin itse asiassa määrittämään
koko Suomen suunnan pitkällä tähtäimellä. Haaste on erittäin vaikea sekä taloudellisesti
87



Pöytäkirjan asiakohta PTK 54/2016 vp
että kulttuurisesti, ja mikäli pahimmat uhkakuvat toteutuvat, on nykyisen hallituksen leik-
kauslista vain pelkkää alkusoittoa. Hallituksen tuleekin olla erittäin tarkka sen suhteen,
mikä on maahanmuuttoon liittyvä kansallinen kestokykymme. Sitä silmällä pitäen halli-
tuksen on toteutettava mahdollisimman ripeästi maahanmuutto- ja turvapaikkapoliittiset
ohjelmalinjauksensa. Joitakin maahanmuuttopoliittisia tiukennuksia on jo tehty, mutta tah-
tia on yhä varaa, ja myös syytä, kiristää.

Arvoisa puhemies! Useassa Euroopan maassa harjoitettu yltiöliberaali maahanmuutto-
politiikka on osoittautunut epäonnistuneeksi. Edustaja Huhtasaari nosti äsken valitettavak-
si esimerkiksi Ruotsin, mikä lienee myös lähin vertailumaamme. Ellei Suomen suuntaa
pystytä tältä osin muuttamaan ajoissa, tulee muutos ravistelemaan myös meillä länsimai-
sia arvoja, kuten yksilönvapautta, demokratiaa ja sananvapautta. Siksi on erittäin tärkeää,
että keskustelua maahanmuutosta ja siihen liittyvistä lieveilmiöistä voidaan käydä avoi-
mesti myös täällä eduskunnassa.

20.01 Teuvo Hakkarainen ps: Arvoisa rouva puhemies! Täällä SDP:n välikysymykses-
sä muun muassa Rinne sanoo näin, että miksi nyt huono-osaisilta leikataan. Kuka se huo-
no-osaisten rahoittaja on? Se on valtio, jolta on koluttu kaikki rahat, ja velkaa on otettu, ei
se pysty loputtomiin menemään ilman leikkauksia. Siinä syy, että niitä leikkauksia teh-
dään. Miksi rikkaitten pussille ei mennä? Koska niitä rikkaita kohta ei ole täällä. Ne lähte-
vät pois, ne pystyvät siirtymään. Ja on hulluutta mennä sille lihapadalle, joka meidän edes-
sä on. Ne lähtevät pois, niin kukas sitten rahoittaa?

Elikkä täytyy käyttää ihan maalaisjärkeä näissä asioissa. Tietysti hyvä, että sosialismi on
semmoinen asia, että se kasvaa kurjuudessa. Viime hallitus on vienyt meidät kurjuuteen,
nyt on hyvä mennä torin laidalle huutamaan siitä, kuinka me tekisimme. Nyt on tehty. Se
on näytetty sinne, viety ihmiset kurjuuteen. Mutta tämä sosialismi on todella paha asia sii-
nä mielessä, kun puhutaan, mistä niitä investointeja tulee. Kuka rahamies tai -nainen sijoit-
taa sosialismiin? Ei kukaan. Vaan sinne sijoitetaan, missä se euro alkaa tuottamaan. Halli-
tus on tehnyt nimenomaan niitä päätöksiä, että nämä perusasiat saadaan kuntoon ja sitten,
kun sitä kakkua on, niin jaetaan sitten. Niitä jakajia kyllä löytyy, varsinkin sieltä vasem-
malta puolelta. Kun ensin tämä hallitus laittaa talouden kuntoon, niin olkaa hyvä, siinä on
kakku sitten teille ja pöytä katettuna.

Arvoisa rouva puhemies! Mitä tulee tuohon menneisyyteen, minä en halua siinä paljon
elää, ei se tuota eikä elätä ketään, mutta pikkusen voisi muistella menneitä, niin kuin Huh-
tasaari puhui tuosta eurosta. Paavo Lipposen ensimmäinen hallitus teki keväällä 1998 pää-
töksen siitä, että Suomi liittyy euroon. Ilta-Sanomat kertoi maanantaina SDP:n kannalta
karua faktaa: Puolue on ollut hallituksessa lähes aina, kun valtion omaisuutta on myyty.
Suurimmat myynnit teki Lipposen toinen hallitus, joka istui vuosina 1999—03. Summa on
lähes 7 miljardia euroa. Lipponen pisti yhteistä omaisuutta lihoiksi, jotta Suomi saatiin eu-
rokuntoon — siis hyväksyttävästi. Kansalaisomaisuutta pistettiin lihoiksi ja saatiin euro-
kuntoon, ja tässä ollaan. Kovin kevyillä perusteilla kansaa saatiin euroon uskomaan. Heh-
kutettiin, miten kätevää on, kun ei tarvitse vaihtaa pesetoja ja liiroja. Jätettiin kertomatta,
että yhteisvaluutassa olemme ansassa ja jumissa eikä meillä ole sen myötä enää juuri pää-
täntävaltaa omiin asioihimme. Euro on ollut se menestystarina vailla vertaa — jota meille
aikoinaan, ja varsinkin Lipposen suulla, hehkutettiin — vain niille harvoille ja valituille,
jotka ovat siitä oikeasti hyötyneet. Meillä muilla on pelkkä sivustaseuraajan ja maksumie-
88



Pöytäkirjan asiakohta PTK 54/2016 vp
hen rooli. Kun välikysymyksen otsikko on Suomen suunta, on tärkeää muistaa euron mer-
kitys.

Arvoisa rouva puhemies! Viime hallituskaudella, kun SDP:llä oli rahaministerin salk-
ku, hupeni yhteistä kassaamme jälleen pohjattomaan eurokitaan. Valtiovarainministeri ki-
paisi heti ensi töikseen kippaamaan Kreikkaan säkkitolkulla rahaa, suomalaisten veron-
maksajien rahaa. Valtioneuvoston selonteosta julkisen talouden suunnitelmasta vuosille
2017—20 käy ilmi esimerkiksi se, että viime hallituskauden alussa valtion kassassa oli
reippaat 10 miljardia euroa mutta viime vuonna enää alle 4,5 miljardia. Sieltäkin lähti. Val-
tion takausten suhteen tilanne on pahentunut muutamassa vuodessa huimasti. Vuonna
2011 summa oli reilut 28 miljardia, viime vuonna lähemmäs 50. Pääomavastuita Suomella
oli vuonna 2011 vajaat 6 miljardia, seuraavana vuonna oli pompsahtanut tasan
17 miljardiin. Arvoisa rouva puhemies, aika loppuu.

20.06 Tuula Haatainen sd: Arvoisa rouva puhemies! Hallitus linjasi huhtikuussa, että
sote-uudistuksesta on tulossa pakkoyhtiöittämisuudistus, se on sanottu ääneen. Maakun-
tien pitää yhtiöittää valtaosa sosiaali- ja terveyspalveluistaan. Ensi alkuun tätä perusteltiin
EU-lainsäädännöllä, mutta tämä argumentti tyrmättiin oitis useiden asiantuntijoiden toi-
mesta. Pakkoyhtiöittäminen on puhtaasti hallituksen oma ideologinen päätös. Monissa
muissa maissa valinnanvapautta on lisätty ilman yhtiöittämistä. Tätä vastuuta ei voi vierit-
tää EU:n niskaan. Nyt yhteiset kuntien sosiaali- ja terveyspalvelut viedään markkinoille ja
kilpailemaan suuryritysten kanssa asiakkaista. Ne laitetaan samalle viivalle yksityisen
kanssa.

Maakunnalla tulee olemaan suuri vastuu sote-palveluista. Sen pitäisi vastata muun
muassa palveluiden järjestämisestä ja kokonaisuuden toimivuudesta, perusoikeuksien to-
teutumisesta, viranomaistehtävistä ja siitä, että kaikilla on palvelut saatavilla. Maakunta
myös huolehtii tuottajana niistä palveluista, joita ei voida markkinaehtoisesti toteuttaa, esi-
merkiksi erikoissairaanhoidosta. Ja edelleen maakunnalla olisi päävastuu siitä, että inte-
graatio toteutuu. Kysynkin: mitkä ovat nämä maakuntien välineet näiden tehtävien hoita-
miseen? Niillä on hyvin vähän valtaa vaikuttaa siihen, miten palveluiden tuottajakenttä itse
asiassa organisoidaan. Erikoisinta on, että ylhäältä säädetään yksityiselle tuotannolle mini-
mitaso sekä maakunnille pakko yhtiöittää oma palvelutuotantonsa, halusivat ne sitä tai ei-
vät, oli se järkevää tai ei. Palveluiden ohjauksen painopiste tulee olemaan valtiojohtoisessa
resurssiohjauksessa, jolloin maakunnalle jää pelkkä omistajaohjauksellinen rooli. Tällais-
ta itsehallintoa on nyt pääministeripuolue keskusta tarjoamassa tulevaisuuteen. Hallitus ei
ole kyennyt kuitenkaan kertomaan, mitä lisäarvoa tästä yhtiöittämispakosta oikein on asi-
akkaille, esimerkiksi potilaille. Ja pitää muistaa, että julkinen palvelutuotanto on myös pe-
rusedellytys sille, että julkinen valta voi kaikissa tilanteissa pitää yllä riittävää toimintaval-
miutta esimerkiksi suuronnettomuus- tai epidemiatilanteissa, ja tässä myös perustervey-
denhuolto on olennaisessa asemassa.

Hallitus on puhunut paljon pienten ja keskisuurten yritysten mahdollisuudesta toimia
palvelutuottajina, ja se onkin tärkeää pitää mielessä, että tämä kenttä säilyy. Siitä ei juuri-
kaan ole puhuttu, miten näille yrityksille sitten tulee tosiasiassa käymään, kun suuryrityk-
set valtaavat markkinoita. Tiedetään, että yksityiset terveysmarkkinat ovat jo nyt keskitty-
neet kovaa vauhtia. Suurten yritysten markkinaosuuden kasvu on tapahtunut nimenomaan
mikroyritysten ja pienten yritysten kustannuksella, ja näin on tapahtunut myös Ruotsissa.
On vaikeaa nähdä, että kehitys kääntyisi, kun palvelutuotanto alkaa kehittyä yksityisten
89



Pöytäkirjan asiakohta PTK 54/2016 vp
monialaisten sosiaali- ja terveyspalvelukeskusten ehdoilla. Lukuisat asiantuntijat ovatkin
varoittaneet pakkoyhtiöittämisen tuomasta jäykkyydestä ja muun muassa transaktiokus-
tannuksista. Minua eniten häiritsee se, että ei ole julkistettu mitään arvioita siitä, mitä kus-
tannusvaikutuksia yhtiöittämisellä on tai mistä nämä kuuluisat 3 miljardin kustannussääs-
töt sitten tullaan keräämään, kun tämä palvelutuotanto hajaantuu ja pirstaloituu. Näyttää
olevan julkinen salaisuus, että keskeinen säästöväline tulee olemaan itse asiassa asiakas-
maksujen korottaminen entisestään.

Arvoisa puhemies! Hallitukselle ei riitä, että sote-palveluiden järjestämisvastuu pan-
naan uusiksi. Samalla tehdään rahoituksen uudistus, alueuudistus, valinnanvapausuudistus
ja pakkoyhtiöittämisuudistus. Tämän kaiken toteuttaminen tehdään yhdellä kertaa, ja se on
sellainen loikka tuntemattomaan, että tällaista ei ole ennen maailmassa nähty. Tätä riskiä
kasvattaa se, että valmistelua tehdään nyt lähes paniikinomaisessa kiireessä, valtavia uu-
distuksia. Yksityistä sektoria mielestäni pitää hyödyntää enemmän, samoin kolmatta sek-
toria, jotta sote-uudistuksen kaikki tavoitteet saavutetaan. Perusterveydenhuollossa, perus-
palveluissa saatavuutta pitää voida lisätä, hoitoketjujen pitää olla sujuvampia, digitalisaa-
tiota, ict:tä pitää voida hyödyntää, mutta tämä voidaan tehdä myös niin, että julkinen on se
peruslähtökohta ja yksityinen on siinä ohessa täydentämässä ja mukana varmistamassa si-
tä, että palvelut ovat monipuolisia ja laajoja. Nyt vaikuttaa kuitenkin siltä, että porvarihal-
lituksen yhtiöittämistä ja yksityistämistä rakastava ideologia on tehnyt tästä keinosta itse
päämäärän.

20.11 Anneli Kiljunen sd: Arvoisa rouva puhemies! Sosiaali- ja terveydenhuollon uudis-
tuksen tärkeimpiä tavoitteita on alusta saakka ollut kaventaa terveyseroja, vähentää ihmis-
ten eriarvoisuutta, saada tarvittavat palvelut, turvata jokaiselle ihmiselle elämäntilanteesta
ja kunnasta riippumatta laadukas, hänen tarvitsemansa palvelu tai palvelukokonaisuus. Ta-
voitteena on ollut vahvistaa perustason palveluita ja rikkoa tarpeettomia hallinnollisia ra-
joja ja vahvistaa integraatiota, yhteistyötä ja yhdessä tekemistä. Tarkoituksena on ollut
saattaa yhtäältä perusterveydenhuolto ja erikoissairaanhoito ja toisaalta terveydenhuolto ja
sosiaalihuolto saman toimijan vastuulle. Tällä tavoin asiakkaiden hyvinvointia voitaisiin
katsoa kokonaisuutena, eikä monipuolisia palveluja tarvitsevia ihmisiä enää pompoteltaisi
paikasta ja palvelusta toiseen.

Nyt hallituksen pakkoyhtiöittämisellä ollaan menossa kuitenkin toiseen suuntaan. Pal-
velujen pilkkominen ja pakkoyhtiöittäminen vaikeuttaa näiden tavoitteiden saavuttamista,
tekee ne osittain myös mahdottomiksi. Jo hallituksen aikaisemmat linjaukset tuottajaken-
tän hajauttamisesta ovat vaarantaneet tämän tavoitteen. Viimeisimpänä käänteenä hallitus
on päättänyt, että sote-palveluiden valjastaminen terveysbisneksen välineeksi ei enää riitä,
vaan myös julkiset palvelut on yhtiöitettävä. Käytännössä tämä tarkoittaa sitä, että hallitus
niin sanotusti ulkoistaa sosiaali- ja terveyspalvelut, minkä seurauksena riskinä on, ettei hal-
lituksella ole mahdollisuutta enää vaikuttaa tulevaisuuden sosiaali- ja terveyspalveluiden
kehitykseen. Samoin rahoitusta ollaan siirtämässä kansainvälisille markkinoille eikä koti-
maiseen kulutustuottoon.

Uudistusta tehdään nyt myös ihmisille, joilla on varaa ja valmiuksia pärjätä tässä palve-
luviidakossa. Nyt on jäänyt hyvin epäselväksi, mitä tämä kaikki tarkoittaa heikompiosais-
ten ja niiden ihmisten osalta, jotka tarvitsevat monia erilaisia palveluita, tai ihmisille, jotka
eivät kykene huolehtimaan omista oikeuksistaan ja valinnanmahdollisuuksistaan. Mikä
yhtiöistä kantaa kokonaisvastuuta sairaan ja palveluntarpeessa olevan ihmisen tilanteesta?
90



Pöytäkirjan asiakohta PTK 54/2016 vp
Entä työnjako, jos jokainen yhtiö vastaa lähinnä omista toimista ja asiakkaistaan? Miten
palveluita voidaan aidosti kehittää yhdessä kokonaisvaltaisesti, jos yhteistä kokonaisvas-
tuuta maakunnan alaisuudessa olevilla yhtiöillä ei ole?

On paljon sellaisia tehtäviä ja virkamiespäätöksiä, joita ei voi siirtää sen enempää julki-
sen kuin yksityisenkään yhtiön tehtäväksi. Tästä esimerkkinä ovat muun muassa lastensuo-
jelun huostaanotto, vammaispalvelu ja osa vanhuspalveluiden tehtävistä. Osa vanhuspal-
veluiden asiakkaista tulee kuitenkin valitsemaan osan palveluistaan myös itse vapailta
markkinoilta. Miten turvataan palvelukokonaisuuden hallinta ja asiakkaan oikeusturva?
Kuka tässä kantaa viime kädessä vastuun ihmisten palveluntarpeen mukaisista palveluis-
ta? Miten turvataan se, että yhteistyö toimii esimerkiksi lastensuojelun ja toisaalta neuvo-
lapalveluita tuottavien eri yritysten ja yhtiöitten välillä? Kuinka näissä tilanteissa ennalta
ehkäisevä näkökulma toimii, ilmoittaako neuvolayhtiö maakunnan sosiaalipalvelun toimi-
jalle, että jotakin pitäisi tehdä? Miten pidetään huolta siitä, että pitkäaikaissairaiden tai
vammaisten hoito- ja palveluketjut säilyvät ehjinä ja toteutuvat kustannustehokkaalla ta-
valla, vai rakennetaanko uutta sote-järjestelmää nyt yksinomaan niiden hyvinvoivien ih-
misten ehdoilla, jotka ovat tottuneet toimimaan monimutkaisessa palvelujärjestelmässä?

Heikompiosaisten ja enemmän tukea tarvitsevien palvelut ovat vaarassa myös hallituk-
sen säästötavoitteiden vuoksi. Sote-uudistuksella on määrä säästää 3 miljardia euroa. On
hyvin epätodennäköistä, että tähän päästään, kun integraation toteutuminen on jäämässä
toiveajattelun varaan ja pakkoyhtiöittäminen uhkaa pikemminkin lisätä kustannuksia. Nyt
on jo puhuttu siitä, että potilaita tullaan asiakasmaksujärjestelmän avulla kannustamaan
siihen, että he pitävät entistä enemmän huolta itsestään. Mitä tämä tarkoittaa asiakasmak-
sun osalta? Todennäköisesti asiakasmaksukorotuksia.

Arvoisa puhemies! Eikö keskusta luota tähän luomaansa uuteen hallintotasoon elikkä
maakuntaan edes sen vertaa, että se antaisi maakuntien itse päättää, miten ne tuottavat itse
omistamansa palvelut? Mielestäni meidän tulisi luopua pakkoyhtiöittämisestä ja maakun-
tien tulisi itse saada päättää, missä laajuudessa ne yhtiöittävät vai yhtiöittävätkö ne niitä
lainkaan. 

20.17 Martti Mölsä ps: Arvoisa rouva puhemies! Sosialidemokraatit kyselevät välikysy-
myksessään, mihin suuntaan Suomea ollaan viemässä. Pikemminkin voisi kysyä, mihin
suuntaan Suomea on viety. Edellisten hallitusten jäljiltä Suomi on ollut tuuliajolla ja kap-
teenia ei ole löytynyt. Tämän seurauksena Suomi voi romahtaa euroalueen pohjalle.

Euroopan komission ennusteen mukaan Suomi on ensi vuonna euroalueen ainoa jäsen-
valtio, jossa talous kasvaa alle prosentin vauhtia. Komissio arvioi Suomen bruttokansan-
tuotteen kasvavan 0,7 prosenttia tänä vuonna ja yhtä paljon ensi vuonna. Jos ennuste pitää
paikkansa, Suomen talouskasvu olisi ensi vuonna euroalueen hitainta. Tulevaisuudessa
kasvu riippuu yhä enemmän mahdollisuuksista, jotka me itse luomme itsellemme. Tämä
tarkoittaa, että meidän on lisättävä ponnistelujamme rakenneuudistuksen toteuttamiseksi,
jotta pitkään jatkuneet ongelmat poistuisivat.

Arvoisa puhemies! Hallitus on nyt ottanut suunnan, jolla Suomi saadaan kuntoon. Hal-
litus on muun muassa sopinut uusista linjauksista valtion omistajaohjauspolitiikkaan. Toi-
mien tavoitteena on tehostaa nykyistä omistusta sekä luoda uutta kasvua. Tässä korjaillaan
nyt Lipposen ensimmäisen hallituksen tekemiä päätöksiä, joilla hyväksyttiin valtionyhtiöi-
den holtittomat palkitsemisjärjestelmät. Nyt muun muassa valtionyhtiöiden johtajien bo-
nuksia karsitaan. Muistutettakoon myös tässä yhteydessä, että Lipposen ykköshallituksen
91



Pöytäkirjan asiakohta PTK 54/2016 vp
leikkausohjelma oli nykyiseen verrattuna noin kaksinkertainen. Hyvä on muistaa myös se,
että edellisen hallituksen opetusministerit valmistelivat koulutusleikkauksia enemmän
kuin tämä hallitus. (Riitta Myller: No ei kyllä pidä paikkaansa!) — No, niin minä tässä luin,
että kai se sitten pitää. (Naurua)

Nykyinen hallitus leikkaa, koska Suomen rahat eivät riitä. Olemme saaneet luottoluokit-
tajilta ja EU:n komissiolta viimeisen varoituksen siitä, että välttämättömiä päätöksiä ja uu-
distuksia ei voi enää perua tai lykätä. Suosittelen oppositiolle ja erityisesti sosialidemo-
kraateille tutustumista hallituksen reilu kuukausi sitten päivitettyyn toimintasuunnitel-
maan strategisen hallitusohjelman kärkihankkeiden ja reformien toimeenpanemiseksi vuo-
sina 2015—2019. Suunnitelma on rakennettu painopistealueittain. Osaamisen ja koulutuk-
sen painopistealueella uudistetaan suomalaista koulutusta peruskoulusta korkeakouluun
sekä tiivistetään koulutuksen ja työelämän välistä vuorovaikutusta. Näillä toimilla noste-
taan osaamisen tasoa, vähennetään syrjäytyneiden nuorten määrää, lisätään tutkimuksen ja
innovaatiotoiminnan vaikuttavuutta sekä luodaan uutta koulutusvientiä.

Hyvinvoinnin ja terveyden painopistealueella toteutetaan palveluiden ja tietojärjestel-
mien sekä tiedon laajaa integraatiota niin, että ihmiset saavat palvelunsa yhteensovitettu-
na. Lisäksi tehdään sosiaaliturvaan merkittäviä uudistuksia sekä uudenlaista palveluiden ja
etuuksien yhteensovittamista. Näillä toimilla vahvistetaan julkisen talouden tasapainoa ja
lisätään palveluiden ja asioiden sujuvuutta, kokonaisvaltaisuutta ja oikea-aikaisuutta.

Tässä pari esimerkkiä suunnitelmasta. Nyt on aika tehdä töitä Suomen pelastamiseksi ja
lopetettava valittaminen.

Arvoisa rouva puhemies! Sosialidemokraattien tekemä välikysymys on alusta loppuun
asti kansalaisten pelottelua ja huomion kääntämistä pois hallitusohjelmassa olevista lukui-
sista kärkihankkeista, joilla Suomea laitetaan nyt kuntoon. Ettekö te demarit enää keksi
muuta kuin toimia jarrumiehenä?

Kirjailija, toimittaja, tohtori ja SDP:n entinen kansanedustaja Lasse Lehtinen ruoti ra-
justi puolueensa tilaa viime viikonvaihteen kirjoituksessaan Ilta-Sanomissa. Sinänsä Leh-
tisen analyysissa ei ollut mitään uutta. Demareiden aatteellinen pohja on kadonnut jo vuo-
sia sitten. Hienon historian omaavasta uudistusliikkeestä on Lehtisen mielestä tullut yhteis-
kunnan kehityksen jarru. Demareiden jäsenkirjan omistava Lehtinen pitää oikeana kansan-
edustaja Timo Harakan näkemystä, jonka mukaan SDP pitää kiinni menneisyydestä ja vas-
tustaa tulevaisuutta.

Tervetuloa, demarit, tähän päivään ja luomaan Suomelle tulevaisuutta. Tällaisilla väli-
kysymyksillä ei Suomea pelasteta.

20.23 Sanna Marin sd: Arvoisa puhemies! Hallitus ei ole hakenut tai saanut kansalaisilta
valtakirjaa niille suurille muutoksille yhteiskunnassa, joista se on nyt vaalien jälkeen il-
moittanut. Sosiaali- ja terveydenhuollon palvelutuotannon yhtiöittämispakko ja markkina-
ehtoistaminen, Suomen väyläomaisuuden, teiden, raiteiden ja vesiväylien, siirtäminen yh-
tiöön laajan avoimuuden ja demokratian ulottumattomiin, väylien kunnossapidon ja inves-
tointien muuttaminen käyttömaksuilla rahoitettavaksi, työllisyyden hoidon laiminlyönti,
työttömiin kohdistuvat kiristykset ja ilmaistyöluokan luominen sekä alueiden näivettämi-
nen muun muassa koulutuksesta tehtyjen leikkausten kautta ovat esimerkkejä niistä perus-
tavanlaatuisista muutoksista, joista hallituspuolueet eivät ennen vaaleja kertoneet kansalai-
sille. Tämä on syy sille, miksi sosialidemokraatit ovat tehneet hallitukselle välikysymyk-
sen Suomen suunnasta.
92



Pöytäkirjan asiakohta PTK 54/2016 vp
Arvoisa puhemies! Koska välikysymyksen aihepiiri on edellä mainituista syistä laaja,
keskityn tässä ja seuraavassa puheenvuorossani ensisijaisesti niihin linjauksiin, joita halli-
tus on tehnyt sosiaali- ja terveydenhuollon uudistamiseksi.

Sosiaali- ja terveydenhuollon uudistaminen on vaikea kokonaisuus. Tämän on jokainen
puolue saanut huomata. Yksikään eduskuntapuolue, ei myöskään sosialidemokraatit, ei voi
olla tyytyväinen siihen, miten uudistusta on viety eteenpäin. Koska uudistus on jo nyt vä-
hintään vuosikymmenen jäljessä, on politiikalla ollut ymmärrettävästä syystä tarve ajaa
kerralla läpi suuri, kaiken kattava kokonaisuudistus ja tavoitteita uudistukselle on asetettu
enemmän kuin tarpeeksi. Tämä on varmasti yksi syy sille, miksi uudistuksen läpivieminen
on ollut äärimmäisen hankalaa. 

Sosiaali- ja terveydenhuollon kokonaisuus koskettaa jokaista suomalaista, kaikkia Suo-
men kuntia ja alueita. Laajuutensa vuoksi uudistusta on mahdotonta tehdä ja toteuttaa yh-
den vaalikauden ja hallituksen aikana. Siksi uudistus tulisi valmistella parlamentaarisesti,
eri näkökulmat huomioiden ja konsensukseen pyrkien. Yhtä lailla olisi järkevää jakaa uu-
distus pienempiin kokonaisuuksiin, porrastaa sen toimeenpanoa ja antaa alueille mahdol-
lisuus kokeilla erilaisia tapoja päästä yhteisiin tavoitteisiin. Eri alueilla, kunnissa ja kau-
pungeissa, on valtavasti osaamista, hyviä käytäntöjä ja toimintamalleja, joita meillä ei ole
varaa sivuuttaa tai hukata muutoksen keskellä.

Valitettavasti hallitus on valitsemassa toisen tien. Se on toteuttamassa sosiaali- ja ter-
veydenhuollon uudistusta yksittäisten puolueiden ja tahojen intressien pohjalta sivuuttaen
uudistuksen onnistumisen kannalta kriittisiä näkökulmia, kokemuksia, osaamista ja asian-
tuntemusta. Yhtä lailla se on sivuuttamassa ne keskeiset tavoitteet, joita uudistukselle alun
pitäen asetettiin. Näitä ovat hyvinvointi- ja terveyserojen kaventaminen, palvelujen yhden-
vertaisuuden ja saatavuuden parantaminen sekä kustannuskehityksen hillitseminen. Ta-
voitteisiin vastaamisen sijaan uudistusta toteutetaan puoluepoliittiset intressit ja keinot
edellä. Keskusta saa maakuntahallintonsa, kokoomus palvelutuotannon pakkoyhtiöittämi-
sen ja markkinaehtoistamisen sekä yksityisen sosiaali- ja terveysbisneksen osuuden mer-
kittävän lisäämisen. Perussuomalaiset saavat jäädä hallitukseen. Virheet maksatetaan ta-
vallisilla kansalaisilla.

Arvoisa puhemies! Sosialidemokraattinen liike on uudistanut suomalaista yhteiskuntaa
viimeisten sadan vuoden aikana ehkäpä enemmän kuin yksikään muu puolue. Haluamme
olla uudistamisen ja muutoksen eturintamassa myös tulevaisuudessa. Emme kuitenkaan
pidä hallituksen valitsemaa tietä uudistukselle oikeana tai järkevänä. Emme halua yhteis-
kuntaa, jossa peruspalvelut alistetaan sokealle markkinauskolle ja monikansallisten yritys-
ten voitontavoittelulle; yhteiskuntaa, jossa ihmisen arvo mitataan euroissa ja tuottavuudes-
sa; yhteiskuntaa, jossa työtä tehdään ilman palkkaa ja jossa keskeinen kilpailuetu ei suin-
kaan ole korkea osaaminen vaan halvat työvoimakustannukset; yhteiskuntaa, jossa yhtei-
nen omaisuus, esimerkiksi väyläomaisuus, on yhtiöitetty ja lopulta todennäköisesti myös
yksityistetty.

Suomen suunta on tällä hetkellä väärä, ja siksi kannatan edustaja Rinteen tekemää epä-
luottamuslause-esitystä.

20.27 Leena Meri ps (vastauspuheenvuoro): Arvoisa rouva puhemies! Halusin tähän
puuttua sen vuoksi, koska edustaja Marin toi esille sen, että emme ole hakeneet mandaattia
kansalta, ja hän käytti muun muassa tällaisia sanoja kuin työllisyyden laiminlyönti ja ilmai-
nen työ. Emmehän me semmoiselle ole voineet hakea mandaattia, kun emme semmoisia
93



Pöytäkirjan asiakohta PTK 54/2016 vp
aja. Olipa se erikoista, jos SDP näin ajattelee ja haluaa tulkita, ottaen huomioon, että täällä
esimerkiksi edustaja Heinäluoma kertoi, ettei haluta pelotella, että tuodaan faktat esille.
Mielestäni minä en ole nähnyt missään hallitusohjelmassa, että "työllisyyden laiminlyön-
ti" ja "ilmainen työ". Se on teidän tulkintanne asioista. Älkää tehkö siitä hallituksen poli-
tiikkaa.

Maahanmuutto myös ryöpsähti kesällä käsiin, ja me olimme ainoa puolue, joka siihen
oli valmistautunut. Tilanteita tulee jatkuvasti eteen. Ei kaikkeen ole voinut varautua.

20.28 Sanna Marin sd (vastauspuheenvuoro): Arvoisa puhemies! En suinkaan väitä enkä
myöskään pidä siitä, että täällä hallituspuolueiden edustajat ovat väittäneet, että tämä heik-
ko työllisyystilanne olisi yhdenkään yksittäisen hallituksen syytä. Se on ennen kaikkea sen
syytä, että me olemme olleet hyvin vaikeassa taloudellisessa tilanteessa ja Suomea on koh-
dannut myös vaikea rakenteellinen tilanne. Mutta hallitus on laiminlyönyt työllisyyden
hoidon, ja se näkyy kouriintuntuvasti esimerkiksi Pirkanmaalla erittäin korkeissa työttö-
myysluvuissa siinä, että me emme saa esimerkiksi palkkatukipäätöksiä tarpeeksi tehtyä.
Tampereen kaupunki muun muassa haluaisi ja haluaa panostaa työllisyyden hoitoon, mut-
ta ongelma on siinä, että hallitus on myöntänyt niin vähän työllisyyden hoidon rahoitusta
alueille, että me emme käytännössä pysty tekemään sitä kaikkea, minkä me haluaisimme
tehdä. Toivon todella, että hallitus herää tähän hyvin vakavaan tilanteeseen esimerkiksi
työllisyyden hoidon puolella ja myöntää lisää määrärahoja työllisyyden hoidon kokonai-
suuteen, koska niille on kipeästi tarvetta alueilla.

Toinen varapuhemies Paula Risikko: Mennään puhujalistaan.

20.30 Jani Mäkelä ps: Arvoisa puhemies! Olen välikysymyksen laatijoiden kanssa yhtä
mieltä ainakin kahdesta asiasta: Suomen suunnassa on korjaamista, eikä yritysjohdon tyyp-
pinen ajattelu sovi valtakunnan johtamiseen. Siihen se yksimielisyys melkein sitten päät-
tyykin. Suurimmat ongelmamme jonkinlaisessa järjestyksessä ovat työttömyys ja näkö-
alan puute siinä, mistä saataisiin talouskasvu taas käyntiin, jo toteutunut ja tulevaisuudessa
uhkaava massiivinen haittamaahanmuutto, alueellinen epätasa-arvo, tuloerojen ja hyvin-
voinnin erojen kasvu sekä kiristynyt kansainvälinen tilanne. Näissä asioissa on korjatta-
vaa, ja monissa pitäisi suunnan muuttua, mutta se, mitä SDP ja muu vihervasemmisto esit-
tää korjaukseksi, joko ei korjaa asioita tai vie niitä suorastaan huonompaan suuntaan.

Jos hallituksessa ollessaan joutuukin hyväksymään kompromisseja, opposition esitys-
ten hyväksyminen olisi suorastaan mahdotonta. Erityisesti olen pettynyt opposition toi-
mintaan maatamme kohdanneen laajamittaisen turvapaikkajärjestelmän hyväksikäytön
torjunnassa. (Eero Heinäluoma: Tuetko hallitusta?) Kun perussuomalaiset ovat hallituk-
sessa saaneet eteenpäin kansallisen etumme kannalta välttämättömiä tiukennuksia, oppo-
sitio on reagoinut niihin arvostelulla. SDP:n linjasta ei tässäkään asiassa saa mitään selvää.
(Eero Heinäluoma: Rinnehän kertoi sen!) Tässä salissa syytetään hallitusta kokoomuslai-
sesta politiikasta, koska kokoomuslainen on niin sanonut. Kova on luotto kokoomuslaisen
puheisiin. Itse haluan luottaa enemmän RKP:n vilpittömään kiitokseen siitä, että hallituk-
sen maahanmuuttopoliittinen linja on perussuomalainen ja että siihen kokoomus ja keskus-
ta ovat myöntyneet.

Arvoisa puhemies! Tämän maan tarvitsemaan suunnanmuutokseen eivät eväät löydy
vasemmisto-oppositiosta. Retoriikkanne työllisyyden tukemisesta tai työllisyyden hoita-
94



Pöytäkirjan asiakohta PTK 54/2016 vp
misesta on paljonpuhuvaa. Ei pysyviä työpaikkoja synny vettä kaivoon kantamalla, temp-
putyöllistämisellä tai työvoimahallinnon byrokratiaa paisuttamalla. Juuri nämä ovat niitä
toimia, joiden takia ihmiset ovat menettäneet uskonsa siihen, että he voisivat saada työtä.
Ei se ole motivoivaa. Siinä välikysymys on oikeilla jäljillä, että työtön tarvitsee töitä. Tä-
män itsestäänselvyyden ymmärtämiseen ei kovin suurta nerokkuutta tarvita. Työttömyys
poistuu työtä lisäämällä, se on toinen yksinkertainen asia. Ja työmies on sellainen mies, jol-
la on töitä, niinkin sanonta menee. Nyt kuitenkin vasemmisto-oppositiolta puuttuvat täysin
keinot tuottavan työn luomiseen. (Riitta Myller: No niin näyttää hallitukseltakin puuttu-
van!) Päinvastoin, kun mitä tahansa edes etäisesti työn kilpailukykyä lisäävää ja työllisyy-
den esteitä mahdollisesti poistavaa esitetään, on hetkessä käynnissä valtakunnallinen mus-
tamaalaus- ja pelottelukampanja ajatusten torpedoimiseksi.

Sosialidemokraatit puhuvat yhtiöittämisestä eivätkä pahastu, jos syntyy sekaannus yhti-
öittämisen ja yksityistämisen välillä. Tätä muunneltua totuutta Metsähallitus-lain vaiku-
tuksista joutuivat jopa vihreät korjaamaan oppositiosta. Se oli erikoinen näytelmä seurat-
tavaksi. Vanhan kansanviisauden mukaan vihreiden ei tarvitse tuottaa energiaa, koska säh-
köä saa töpselistä. Onko nyt niin, että sosialidemokraatit ovat rakentaneet työväentalon sei-
nään ehtymättömän raha-automaatin? Ei, kyllä ne rahat on osattu kaivaa vaikkapa kansal-
lisomaisuuden myynnistä tai leikata vähäosaisilta. Kun katsotaan historiaa, yhtiöittäminen
ja yksityistäminen ovat käyneet käsi kädessä SDP:n hallitusvastuun kanssa. On kohtalon
ivaa, että Paavo Lipposen kannatus presidentinvaaleissa 2012 oli prosenteissa lähes sama
kuin hänen ennätysleikkaushallituksensa myymä kansallisomaisuuden määrä miljardeis-
sa. (Eero Heinäluoma: Kyllä ollaan kaukana välikysymyksestä!) Kysynkin sosialidemo-
kraateilta: Miksi johdatte Suomen kansaa harhaan näillä puheilla? Teettekö sen paremman
tiedon puutteessa vai peräti tahallanne? Sanotte välikysymyksessä, että kansa on huolestu-
nut viime aikojen päätöksistä. Oletteko katsoneet peiliin tämän huolen aiheuttamisen suh-
teen? Se on kuitenkin todettava, ettei realismi ole kokonaan hävinnyt SDP:stä. Johan täällä
on ensimmäisen kauden kansanedustajan suulla todettu, ettei SDP tule muuttamaan tämän
hallituksen tekosia. Melko reilua jo neljä vuotta ennen kuin siihen on edes mahdollisuus.
(Eero Heinäluoma: Kukahan niin sanoi?)

Arvoisa puhemies! Parlamentaarisessa järjestelmässä ei voi äänestää epäluottamusta op-
positiolle. Oppositio oli kyvytön olemaan edes yhtenäisesti välikysymyksen takana, joten
on ihan selvää, että maan edun nimissä jokaisen vastuullisen poliitikon tulee tämän kuul-
lun jälkeen äänestää hallituksen luottamusta. Haluan silti korostaa, että hallituksella on
koko ajan näytön paikka myös omiensa suuntaan. Esitysten on tultava eduskunnan käsitte-
lyyn ilman tätä jatkuvaa vatulointia. Tiedon on kuljettava eduskuntaryhmien suuntaan pa-
remmin. Jatkuvasta tietovuodosta ja sovittua hallitusohjelmaa haastavasta irtopisteiden ke-
räilystä on päästävä eroon. Erityisesti tätä tiedonkulkua sekä yhteistyötä tulee parantaa
suurissa kysymyksissä, kuten meitä kaikkia koskettavassa sote-järjestelmän uudistuksessa
ja liikenteeseen liittyvissä asioissa. Uudistukset täytyy pystyä jatkossa perustelemaan pa-
remmin ja avoimemmin, niin ettei SDP:n vastuuttomalle pelottelulle ja lietsonnalle anneta
tilaa kasvaa ja paisua. 

20.34 Riitta Myller sd: Arvoisa puhemies! Oli melko hämmentävää kuulla tämän istun-
non alussa hallituspuolueitten puheenvuorot sosialidemokraattien esittämään välikysy-
mykseen. Harvoin ollaan niin epäasiallisia puheenvuoroja kuultu ja niin vähän itse asiaan
puuttuvia kuin tänään kuulimme. Se on itse asiassa hyvin surullista.
95



Pöytäkirjan asiakohta PTK 54/2016 vp
Sosialidemokraatit ovat tehneet tässä ajassa hyvin tarkoituksella tämän välikysymyksen
Suomen suunnasta. Täällä on puhuttu, että nämähän ovat vasta ensiaskeleita, ei vielä tie-
detä, mihin loppujen lopuksi tämä hallituksen politiikka johtaa. Juuri siitä syystä halusim-
me tehdä nyt tämän välikysymyksen, koska on niin paljon asioita, jotka johtavat hyvin epä-
varmaan tulevaisuuteen, hyvin epädemokraattiseen tulevaisuuteen ja hyvin eriarvoista-
vaan tulevaisuuteen. Meille on sanottu, että yhtiöittäminen ei tarkoita yksityistämistä, mut-
ta me olemme nähneet, että yhtiöittämisestä on hyvin pieni askel siihen, että yksityistetään
ja kilpailutetaan. Ja kun me tiedämme, että jos julkisia palveluja, yhteisiä palveluja, kaikil-
le välttämättömiä palveluja kilpailutetaan, silloin siinä on aina mahdollisuus kermankuo-
rintaan, ja tätähän jo tapahtuu postilaitoksen osalta. Me tiedämme, että esimerkiksi VR:n
tapauksessa me emme poliitikkoina pysty puuttumaan siihen, miten VR palvelee. Tätäkö
me haluamme sosiaali- ja terveyspalveluilta? Tätäkö me haluamme pelastuspalveluilta,
jotka ovat osa sote-palveluja? Esimerkiksi Pohjois-Karjalan pelastuslaitos on äärimmäisen
huolissaan siitä, että nyt tällä hetkellä hyvin toimiva julkinen palvelu muuttuu yksityiseksi,
kilpailutettavaksi palveluksi, jolloin sitten kermankuorijat tulevat mukaan. Ja miten käy
sitten Ilomantsissa, Tuupovaarassa, Valtimolla, Kesälahdella — kuka hoitaa siellä nämä
kansalaisille välttämättömät asiat? Näitä asioita ei tuoda meille kansanedustajille tiedoksi,
jos niistä ei todella olla huolissaan.

Sosialidemokraatit tietävät varsin hyvin, että työ syntyy tekemisestä ja että meillä pitää
olla sellaista työtä ja tekemistä, jolla on kysyntää maailmalla. Sitä varten sosialidemokraa-
tit esittivät, että Suomeen pitää luoda pienten ja keskisuurten yritysten viennin edistämi-
seen uusi yhtiö, mahdollisesti valtionyhtiö. Sanottiin, että sitä ei tarvita, meillä on Team
Finland — mutta se ei kykene toimimaan sellaisissa tilanteissa, joissa esimerkiksi tarvi-
taan tällaisia isoja konsortioita osallistumaan kilpailuun vaikkapa pohjoisen ulottuvuuden
ympäristöhankkeista. Ne ovat kymmenien miljardien, satojen miljardien hankkeita, sinne
tarvitaan järeämpiä toimia. Me haluamme edistää Suomessa cleantechiä, ympäristöosaa-
mista. Tälle osaamiselle meidän täytyy löytää kohteita, ja siihen päästään sillä, että olem-
me yksi niistä osaajista maailmalla. Esimerkiksi tämän meidän esittämämme yritysten
viennin edistämisen alustan kautta tähän voidaan päästä.

Olen myös erittäin huolissani tästä soten pakkoyhtiöittämisestä ja siitä, että raha seuraa
potilasta. Täällä ovat monet hallituspuolueiden edustajat sanoneet, että sotea kehitetään
niin, että tämä integraatio lisääntyy ja että myöskin ennalta ehkäisy on iso osa tätä perus-
terveydenhuoltoa. Ihmettelen vain: miten tilanteessa, jossa raha seuraa potilasta — mikä
tarkoittaa sitä, että yritykset kilpailevat potilaista — edistetään ennaltaehkäisyä? Tämä so-
tii tätä itse ajatusta vastaan.

Itse asiassa on erittäin paljon niitä asioita, minkä vuoksi oli välttämätöntä, että sosiali-
demokraatit tämän välikysymyksen tekivät. Toivon, että hallituspuolueitten edustajat ai-
dosti miettivät, mitä nyt ollaan tekemässä, mikä on se Suomen suunta, joka rakentaa tasa-
arvoa eriarvoisuuden tilalle. Nimittäin hyvinvointivaltion kautta Suomi on pärjännyt tähän
saakka. Se on luonut meille kilpailukykyä, ja se tulee tekemään sitä myös tulevaisuudessa,
jos tätä ei pilata.

20.40 Katja Taimela sd: Arvoisa rouva puhemies! Hyvät kollegat! Suunta, johon Sipilän
hallitus on meitä viemässä, huolestuttaa aidosti. Hallituksella on kova tarve tehdä päätök-
siä, jotka muuttavat Suomea radikaalilla kädellä. Yksittäisten linjausten vaikutuksia on
hankalaa arvioida. Vieläkin vaikeampaa on hahmottaa sitä kokonaisvaikutusta, joka näillä
96



Pöytäkirjan asiakohta PTK 54/2016 vp
linjauksilla on. Viestit maakunnista kertovat, että hallituksen aikeilla ei ole kansalaisten tu-
kea. Viestit eduskunnasta kertovat, että hallituksen aikeilla ei ole kovinkaan laajaa kanna-
tusta myöskään hallituspuolueiden eduskuntaryhmissä.

Näiden megaluokan ratkaisujen valmistelua leimaa yksi sana, ja se on kiire. Hallituksel-
la on itsellään tuoreita kokemuksia siitä, mitä kiireellä tehtyjen päätösten kanssa helposti
tapahtuu. Päätöksiä joudutaan pyörtämään ja vetämään takaisin. Välikysymyksessä mai-
nittujen asioiden kanssa ei pitäisi tällä tavalla pelata. Meillä ei mielestäni yksikertaisesti
ole varaa romuttaa kaikkia olemassa olevia rakenteita ilman, että meillä on selkeä käsitys
siitä, että niiden tilalle voidaan luoda jotain selkeästi parempaa.

Pääministeri Sipilä totesi omassa välikysymysvastauksessaan: "Etenemme määrätietoi-
sesti hallitusohjelman mukaisesti. Suomi oli liian pitkään uudistamatta, nyt uudistuksia
tehdään rytinällä." Herää kysymys, kumpi on tärkeämpää, rytinä vai hallittu muutos, joka
ottaa huomioon ihmiset.

Arvoisa puhemies! Välikysymys puuttuu asioihin, jotka ovat ihmisille tärkeitä, asioi-
hin, jotka liittyvät jokaiseen arkipäivään, kuten terveys. On esitetty perusteltuja huolia
sote-uudistuksen yhteydessä tapahtuvasta yhtiöittämisestä ja niin sanotun valinnanvapau-
den lisäämisestä. Alistetaanko ihmisten terveys bisnekselle, vai voiko hallitus taata, että
jatkossakin ihminen saa ne terveyspalvelut, joita hän tarvitsee, riippumatta siitä, minkä
paksuinen rahakukkaro hänellä on?

Oma lukunsa tässä hallituksen yhtiöuskon paksussa kirjassa on liikenne. Siihen liittyy
tieinfran yhtiöittäminen, joka äkkiseltään kuulostaa siltä, että tavallisen autoilijan maksu-
taakka kasvaa entisestään. Samoin herää huoli siitä, että panostukset tieinfrastruktuuriin
kohdistuvat tieosuuksille tiukasti käytön mukaan. Tällöin on kysyttävä, miten käy alempi-
arvoisen tieverkoston harvempaan asutuilla alueilla.

Postin laittaminen myyntikuntoon epäilyttää itseäni myös kovasti paljon. Postiin liitty-
viä viimeaikaisia uutisia kun selaa, ei voi kuin ihmetellä, mitä täällä tapahtuu. Posti laajen-
taa toimintaansa aktiivisesti ruohonleikkaamiseen ja joutuu miettimään jopa ikäihmisten
hoivapalveluiden tarjoamista. Samalla perustoimintaa eli postipalvelua heikennetään.

Junaliikenteen suunnitelmia on käsitelty jo aiemmin omassa välikysymyksessään. Mut-
ta täytyy todeta, että tuolloinen keskustelu ei onnistunut hälventämään huolta junaliiken-
teemme tulevaisuudesta. VR on tässä välillä tehnyt useita päätöksiä muun muassa hinnoit-
telun ja vuorojen nopeuttamisen suhteen. Näistä voidaan toki olla monta mieltä, mutta an-
tavat ne kyllä paremman kuvan yhtiön johdon valmiudesta vastata kilpailutilanteen kiris-
tymiseen kuin esimerkiksi Postin kohdalla. Silti kiistämätön tosiasia on, että junaliiken-
teen palvelutaso on heikentynyt ja junavuorojen määrä vähentynyt.

Hallitus kantaa tästä vastuusta myös merkittävän osan. Se on omilla toimillaan vähentä-
nyt raideliikennettä ensin leikkaamalla ostopalveluliikenteestä ja sen jälkeen ilmoittamalla
henkilöliikenteen nopeutetusta avaamisesta kilpailulle. Lakkautettavien reittien liikenne
sai osin jatkoaikaa joulukuuhun asti velvoiteliikenteen kautta. Uusista kilpailijoista, kilpai-
lun tavasta tai aikataulusta ei ole kerrottu mitään uutta puoleen vuoteen.

Arvoisa puhemies! Hallituksen suunnitelmat huolestuttavat kansalaisia. Ei tämä väliky-
symys ole tehty pelottelun vuoksi, vaan sen takia, että me olemme kuunnelleet kansaa. Sik-
si on hyvä, että tämä välikysymys on tehty. Hallituksen rakentama yhtiöiden Suomi uhkaa
jättää maantieteellisin tai taloudellisin perustein merkittäviä osia kansasta muun muassa
hyvinvointipalvelujen ja liikkumiseen liittyvien palvelujen ulkopuolelle. Mitä enemmän
97



Pöytäkirjan asiakohta PTK 54/2016 vp
hallituksen suunnitelmista paljastuu, sitä enemmän vahvistuu käsitys siitä, että hallitus vie
Suomea selkeästi väärään suuntaan.

Paljon on vielä hämärän peitossa, mutta vauhti on päätä huimaava. Välillä tuntuu, että
hallitusjunaan lisätään hönkää, vaikka edessä häämöttävän kuilun yli johtaneen ja puretun
sillan tilalle ei ole edes vielä ehditty rakentamaan uutta siltaa.

20.46 Eero Heinäluoma sd: Arvoisa puhemies! Täällä on aikaisemmin todettu, että väli-
kysymys on poikkeuksellinen, ja se on totta. Tällä välikysymyksellä todellakaan ei tartuta
yksittäiseen hallituksen päätökseen tai tekemättömyyteen, vaan siinä esitetään huoli koko
hallituksen viime aikojen uudistuspolitiikan linjasta — tai politiikan, jota sanotaan uudis-
tuksiksi. Tämä keskustelu tänään on osoittanut, että tämä välikysymys on tarpeellinen,
koska on todellakin tämmöinen rytinävaihe menossa, jossa kansalaisten on jo vaikea näh-
dä, mitä ollaan tekemässä, eikä tämä ihan helppoa ole myöskään päätöksentekijöille.

Hallituspolitiikan suunta on selvästi kevään aikana saanut uuden vauhdin, ja se suunta
on myös muuttunut siitä, mitkä olivat hallituksen alkuperäiset linjaukset hallitusohjelmaa
tehtäessä. Näihin uusiin päätöksiin kuuluvat yhtä hyvin terveydenhuollon uudet linjaukset
kuin myös sitten nämä uudet liikennehankkeet. Yhteisenä näille molemmille on kuitenkin
se, että koko suomalaista yhteiskuntaa viedään yhä kovemmin markkinayhteiskunnaksi, ja
tähän liittyvät myös sitten eräät hallituksen kaavailemat työelämän hankkeet, kuten muun
muassa tämä ilmaistyön teettäminen työttömillä.

Ensin tästä sosiaali- ja terveyshoidon hankkeesta. Tänä keväänä hallitus linjasi, ilmei-
sesti pitkällisen poliittisen kädenväännön jälkeen, että lähtökohtaisesti kaikki julkisen sek-
torin tuottama toiminta, jossa on kilpailua, on yhtiöitettävä. Ja kun hallitus päätti tästä niin
sanotusta valinnanvapaudesta, se samalla sitten astui sille tielle, että laajasti terveyden-
huolto ollaan siirtämässä yhtiöiden maailmaan. On ymmärrettävää, että herää huoli, miten
loppujen lopuksi tulee käymään julkisten palveluiden ja kaikkien tasapuolisesti saatavilla
olevien julkisten palveluiden. 

Tämä kilpailutuksen markkinoiden kautta tapahtuva tehonhakuhan on ihan mahdolli-
nen malli. Siitä tosin ei ollut puhetta ennen vaaleja, että tämä on se terveydenhuollon suuri
uudistuslinja. Ei siitä ollut vielä suoraan puhetta myöskään hallitusohjelmassa. Maailmal-
ta me tiedämme maita, jotka ovat rakentaneet omat mallinsa voimakkaasti yhtiöiden va-
raan, kärjessä amerikkalainen terveydenhoitojärjestelmä. On kuitenkin aihetta sanoa, että
tämä markkinamalli Yhdysvalloissa on selvästi osoittanut, että se ei ole hyvää terveyden-
hoitoa kaikille takaava malli, eikä se ole myöskään kilpailun kautta tehokas ja kustannuk-
siltaan edullinen. Tiedämme, että Yhdysvaltain terveydenhuollon kustannukset ovat yli
kaksi kertaa niin suuret kuin Suomessa, kun katsotaan, kuinka paljon sinne tarvitaan rahaa.
Sitten lisäksi se on tuottanut huonomman väestön terveydentilan ja huonommat palvelut,
kun katsotaan väestöä kokonaisuudessaan.

Tämä on malli, johon ei eduskunnassa ole päässyt poliittinen oppositio vaikuttamaan,
koska tätä mallia ei olla avoimesti tuotu käsittelyyn eikä sen rakentamiseen ole kutsuttu
kaikkia mukaan. Tästä seuraa, että ainut vaihtoehto haastaa tällaista valmistelua on tehdä
se välikysymyksen kautta, kun tavoitteena on vaikuttaa aitoon päätöksentekoon, ettei käy
niin, että hallituspuolueet tekevät omat poliittiset kompromissinsa ja sitten tuovat vaihto-
ehdon tänne ja sanovat, että tämä on ainut mahdollisuus.

Sitten on tämä liikennehanke. Kyllä pidän aika kummallisena sitä linjausta, joka nyt on
keskustelun pohjana, että kaikki valtion tiet, vesireitit, rautatiet yhtiöitettäisiin ja sen jäl-
98



Pöytäkirjan asiakohta PTK 54/2016 vp
keen liikkuminen muutettaisiin maksulliseksi, niin että joutuisi esimerkiksi autoa käyttäes-
sään maksamaan joka ikisestä kilometristä tiellä kulkiessaan. Pidän tästä hankkeesta perus-
suomalaisten esittämää kritiikkiä oikeutettuna, että ei tällaisesta ollut ennen vaaleja puhet-
ta, ei edes hallitusneuvotteluissa. 

Joten välikysymyksellä hallituksen linjan haastaminen on perusteltu teko.

20.51 Tytti Tuppurainen sd: Arvoisa rouva puhemies! Viime vuosiin saakka moni yh-
teiskunnallisen keskustelun ja päätöksenteon seuraaja kantoi huolta konsensuspolitiikasta.
Poliittiset puolueet ja liikkeet eivät tuoneet vaihtoehtoja, eikä kansalaisilla ollut valinnan-
varaa. Kaikki olivat samaa laveaa keskustaa, tai niin kuin sanottiin, kaikki olivat sosialide-
mokraatteja. Hallitusten erot olivat — siis näin väitettiin — vähäisiä, ja kysymys oli tek-
nokraattisesta hienosäädöstä.

Sipilän oikeistohallitus on tuonut jyrkän ideologisuuden takaisin politiikkaan. Monessa
asiassa ollaan tekemässä täyskäännöstä, jyrkkää kurssinmuutosta. Näkymä on kyllä useim-
mille meistä suorastaan liian jännittävä. Kaipuu konsensukseen kasvaa. Ideologinen valin-
ta, kova oikeistopolitiikka, näkyy selvimmin suhteessa työllisyyteen ja työttömyyteen.
Kun Suomea 20 vuotta sitten nostettiin lamasta, valtio otti oman vastuunsa. Työllistämisen
tuen taso turvattiin ja sitä kehitettiin. Työmarkkinaratkaisut haettiin yhteistyöllä, ei uhkai-
lulla. Tutkimukseen ja koulutukseen panostettiin lisää, vaikka suuria säästöjä tehtiin. Per-
heenäitien, yksinhuoltajien työllistymistä tuettiin takaamalla subjektiivinen lasten päivä-
hoito. Tästä politiikasta on nyt tehty pesäero.

Arvoisa puhemies! Hallituksen linja on viemässä meitä tuntemattomille teille, vaaralli-
sille vesille. Lisäksi monet sen esityksistä ovat suorastaan vaikeita ymmärtää edes hyvällä
tahdolla. Tästä esimerkki on ehdotus väyläverkon yhtiöittämisestä. Mitä hyötyä yhtiöittä-
minen tuo? Tieverkkoyhtiön ottama velka ei missään tapauksessa ole halvempaa kuin sen
sataprosenttisena omistajana toimivan valtion velka, ja parhaassakin tapauksessa rahoitus-
kustannukset ovat jonkin verran suurempia, kun rahoittajat ottavat korkoihin yhtiön teo-
reettisen maksukyvyttömyysriskin. Yhtiölle otettava velka ei myöskään tuo lisää liikkuma-
varaa julkiseen talouteen.

Julkisten tehtävien ja niiden rahoituksen siirtäminen kokonaan valtion omistamalle yh-
tiölle merkinnee sitä, että velanotto lasketaan EU:n kasvu- ja vakaussopimuksen tarkoitta-
maksi julkiseksi velaksi. On myöskin toiveikasta odottaa yhtiöltä erityisiä tehokkuusetuja
— sehän on monopoli, joka noudattaa monopolihinnoittelua ja toimii muutoinkin kuin mo-
nopoli. Väyläverkon yhtiöittäminen on keino siirtää liikennepoliittinen päätöksenteko pois
eduskunnasta, pois poliitikoilta. Pohjoisen Suomen edustajana suhtaudun tällaiseen tavoit-
teeseen varauksella. Joka tapauksessa olisi ollut reilua, että aluepolitiikalla koko olemas-
saolonsa ajan ääniä kalastanut keskusta olisi ennen vaaleja vihjannut, että politiikka, myös
ja erityisesti aluepolitiikka, otetaan pois liikennepolitiikasta.

Arvoisa puhemies! Markkinatalous on paras tapa hoitaa taloutta. Markkinat tuottavat in-
novaatioita, joilla sopeudutaan muuttuvaan toimintaympäristöön. Markkinat huolehtivat
toiminnan tehokkuudesta. Kuitenkin tarvitsemme myös julkista valtaa, valtion toimia
markkinapuutteen korjaamiseksi. On edettävä varoen, jos emme tiedä, millaisia tuloksia
markkinat tuottavat.

Hallituksen päätökset lopettaa 20 vuotta voimassa ollut subjektiivinen lasten päivähoi-
to-oikeus ja tehdä varhaiskasvatuksesta monelle perheelle päivähoitomaksujen kohtuutto-
99



Pöytäkirjan asiakohta PTK 54/2016 vp
min korotuksin kovin kallista voidaan perustella toki valinnanvapaudella. Perheet itse va-
litsevat kotihoidon tai lasten päivähoidon. Markkinat ratkaisevat asian. Markkinoilla, siis
työmarkkinoilla, kuitenkin vakiintuu varmuudella järjestelmä, jossa erityisesti pienipalk-
kaiset naiset ovat vain osittaistyövoimaa. Työurista tulee katkonaisia, eläketurva järjeste-
tään merkittäviltä osin puolison palkasta säästetyn eläkevakuutuksen tai muiden säästöjen
avulla.

Kotiäitiyhteiskunnassa työnantajat sopeutuvat siihen, ettei äitiyttä ja uraa soviteta yh-
teen. Naisille tarjotaan vähemmän vaativia ja vähemmän sitouttavia tehtäviä, pienempää
palkkaa, ja lopulta tämä kiertyy tyttöjen ja nuorten naisten odotuksiin tulevasta elämän-
urasta. Markkinat eivät tuota tasa-arvoa. Ja oleellista on, että tässä yhteiskuntamallissa jää-
dään pahasti hallituksen työllisyystavoitteista, erityisesti nuorten naisten kohdalla. Irtaan-
numme pohjoismaisesta yhteiskuntamallista, siitä hyvinvoinnista, joka rahoitetaan niin
naisten kuin miesten työllä. Suunta Suomelle on väärä.

Arvoisa puhemies! Konsensuksen rapautuminen on kansainvälinen ilmiö. Euroopassa ja
Amerikassa ja muuallakin ollaan menossa maailmaan, joka on meille tuntematon. Pohjois-
maisuuskaan ei enää merkitse samaa kuin ennen. Toivon kuitenkin, että Suomea kehite-
tään yhteiskuntamme parhaita ominaisuuksia vahvistaen. Kaipaan yhteistyön henkeä. So-
sialidemokraattien välikysymys ei ole tarkoitettu pelottelun ja epätoivon lietsomiseen. Sil-
lä kiinnitetään huomiota siihen, että hallituksen esitysten seuraukset ovat kaukana siitä,
mistä kansa uskoi vuosi sitten vaaleissa päättävänsä.

20.57 Satu Taavitsainen sd: Arvoisa puhemies! Sipilän, Soinin ja Stubbin porvarihalli-
tuksen tahdilla Suomi on menossa väärään suuntaan. Hallituksen kaukovalot sammuivat jo
viime syksynä. Talven aikana sen lähivalot sammuivat. Nyt se menee eteenpäin enää vain
parkkivaloilla. Ei ole tullut hallituksen esityksiä siitä, kuinka ihmisten terveyseroja saa-
daan kavennettua, kuinka taloudellista eriarvoisuutta ja köyhyyttä pienennetään ja työlli-
syyttä parannetaan. Hallitus ei kykene vastaamaan EU:n köyhyyden vähentämisen tavoit-
teeseen vuodelle 2020. Parkkivaloilla ei näe kauas.

Sosiaalipolitiikka ja yhteiskunnan palvelut, kuten eläkkeet, perheiden tuet, asumisen
tuet, koulutus, varhaiskasvatus ja terveyspalvelut, ovat olleet hallituksen hyökkäyksen
kohteina julkisen velan hallinnan nimissä. Näiden heikentäminen massatyöttömyyden ja
aneemisen kasvun aikana saa kaikki ihmiset katsomaan toisiaan epäluuloisesti ja käperty-
mään itseensä ja ajattelemaan, että vain muilla on, minulla ei ole mitään. Tämä on myös ää-
rioikeiston polttoainetta.

Arvoisa puhemies! Hallitus siirtää velkaantumisen ihmisten harteille. Pienituloiset koti-
taloudet eivät kuitenkaan kestä velkaantumista, asumiskustannusten ja asiakasmaksujen
nousua ja työttömyyttä. Monilla kaikki rahat menevät asumiseen tai heikkoon terveyteen
liittyviin maksuihin. Hallituksen pitäisi paljon reippaammin lisätä kohtuuhintaisten vuok-
ra-asuntojen tarjontaa. Palvelumaksuja ja lääkekuluja tulisi alentaa eikä nostaa, koska pie-
nituloisimmilla sairastavilla ihmisillä ne näkyvät välittömästi pakollisten menojen jälkeen
käteenjäävissä tuloissa.

Suomea on tämän hallituksen aikana monessa yhteydessä verrattu veneeseen. Pääminis-
terillä on ollut omien sanojensa mukaan tulppa irti ja kaunis toive, että kaikki soutavat ja
ovat samassa veneessä. Todellisuudessa pienituloiset soutavat ja suurituloiset vain nautti-
vat kyydistä. Suomalaiset eivät enää koe olevansa samassa veneessä. Sipilän hallituksen
100



Pöytäkirjan asiakohta PTK 54/2016 vp
tulisi olla tästä huolissaan ja muuttaa kurssia nopeasti. Kun kaikki ei ole kunnossa, on elin-
tärkeää tilkitä arvokas vuotava vene eli Suomi, mutta on aivan järjetöntä heittää sitä romut-
tamolle parin reiän takia. Suomea pitää korjata ja kehittää mutta ei alasajaa ja upottaa koko
hyvinvointivaltiota. Se ei saa aikaan kuin ihmisraunioita. Jo tällä hetkellä pienituloisten ih-
misten keskuudessa, yhteiskunnan ruohonjuuritasolla, vallitsee anarkia ja kytee. Nuoriso-
työttömyys ja köyhyys radikalisoi ihmisiä Välimeren rannoilla ja ympäri Eurooppaa. Sipi-
län kannattaisi miettiä, mikä estää sitä tapahtumasta Suomessa. Työttömyys, koulutuksen,
terveydenhuollon ja toivon puute ja eriarvoisuus ovat vihan kasvualusta. Jos ihmiset koke-
vat, että heidät on hylätty oman onnensa nojaan, niin tällöin ei millään ole enää mitään vä-
liä.

Arvoisa puhemies! Mielestäni Suomessa tulee vahvistaa ja kehittää pohjoismaisen hy-
vinvointivaltion ydinominaisuuksia, kuten julkisia sosiaali- ja terveyspalveluja, varhais-
kasvatusta, koulutusta, nuorisotakuuta, työvoimapalveluja ja laajaa osallistumista työelä-
mään, verotuksen progressiivisuutta sekä työmarkkinoilla sopimista. Ihmisille pitää taata
perustoimeentulo, vähentää byrokratiaa ja kannustaa työntekoon ja yrittämiseen. Tarvi-
taan paljon enemmän ongelmanratkaisua, tasapainoa ja oikeita uudistuksia. Yhteiskunnan
kolot ja railot tulee tilkitä niin, että toimenpiteistä hyötyvät eniten heikoimmat. Se on kau-
kokatseista.

21.02 Eeva-Johanna Eloranta sd: Arvoisa puhemies! On aivan selvää, että pohjoismai-
nen hyvinvointiyhteiskuntamallimme, josta me kaikki niin kovasti pidämme, kaipaa päivi-
tystä. Maailma ympärillämme muuttuu automatisaation, digitalisaation, robotisaation ja
kaiken uuden edessä, ja on selvää, että meidänkin pitää muuttua sen mukana, oli sitten kyse
koulutuksesta tai sosiaali- ja terveyspalveluista.

Ei ole kuitenkaan oikein, että tämä hallitus valintoja tehdessään tuntuu valitsevan aina
vaihtoehdoksi markkinat ihmisten tai vaikkapa alueiden sijaan. Suomea ollaan nyt muut-
tamassa hyvinkin nopealla aikataululla, ilman vaaleissa saatua valtakirjaa jonkinlaiseksi
markkina-Suomeksi. Tästä ei yksikään hallituspuolue kertonut vaaliohjelmassaan, ja tä-
hän kehityssuuntaan me sosialidemokraatit emme voi olla menossa.

Ihmisten valinnanvapaus on sote-uudistuksessa hyvä asia, mutta markkinoiden ja ter-
veysbisneksen ylivalta ei kuitenkaan sitä ole. Julkiset palvelut on meidän mielestämme pi-
dettävä palvelutuotannon perustana, jota sitten yksityisillä ja kolmannen sektorin palve-
luilla voidaan täydentää. Miksi ihmeessä hallitus muuttaa hyvin toimivan ja kansainväli-
sesti vertailtunakin kustannustehokkaan mallimme yhtiömuotoiseksi, demokraattisen val-
vonnan ulottumattomiin? Sehän se suurin riski tässä juuri on, että valvontaa on vaikeaa teh-
dä sen jälkeen, kun julkinen sektorikin on yhtiömuotoinen.

Yhtiöittäminen voi tehdä palveluista myöskin vaikeasti hallittavia. Uhkana on myös hal-
lintokulujen ja turhan byrokratian lisääntyminen. Miten pystytään huolehtimaan hoidon
kokonaisuudesta, kun palvelut ja hoitoketjut pirstoutuvat? Nimenomaan tavoitteena piti
olla yhtenäiset palveluketjut, ihmisten parempi hoitoon pääsy ja muun muassa niiden suu-
rien terveyserojen kaventaminen. Oliko se nyt 12 vuotta peräti, se rikkaan ja köyhän mie-
hen elinajanodotteen ero. Pelkona on, että tuo ero tulee näillä suunnitelmilla vain kasva-
maan.

Arvoisa puhemies! Näyttää siltä, että hallitus on tuloskuntotavoitteissaan ja yksityistä-
misinnossaan unohtanut tavallisen suomalaisen ihmisen. Pienituloiset ja keskiluokka on
101



Pöytäkirjan asiakohta PTK 54/2016 vp
laitettu hallituksen kovan oikeistolaisen politiikan maksumiehiksi samalla kun hyvätuloi-
sille annetaan mahdollisuus osallistua hyvinvointipalveluiden rahoittamiseen hyvänteke-
väisyydellä. On hämmästyttävää, miten keskustavetoisessa hallituksessa aluepolitiikka ja
alueiden elinvoima on hylätty käytännössä kokonaan — siltä vähän tuntuu. Pääministeri
johtaa maata kuin yrityssaneerausta, missä tuottamattomat rönsyt karsitaan ja ihmiset lai-
tetaan kortistoon. Aina kun hallitus tekee valintoja, se valitsee markkinat ihmisten tai aluei-
den sijaan.

Suomi ei ole kuitenkaan yritys, ja demokraattista kansakuntaa ei voi johtaa toimitusjoh-
tajana. Suomea ollaan muuttamassa nopealla aikataululla ilman vaaleissa saatua valtakir-
jaa markkinaehtoiseksi. Tätä ei tosiaankaan vaaliohjelmissaan yksikään puolue ollut lu-
paamassa.

Arvoisa puhemies! Hallituksen koulutuspolitiikka on tästä linjasta hyvä esimerkki, va-
litettavasti. Päätös Savonlinnan opettajankoulutuslaitoksen lakkauttamisesta aiheuttaa yh-
teiskunnalle kymmenien miljoonien eurojen välittömän laskun yliopistokampuksen ja
opiskelija-asuntojen alasajona. Lisäksi Joensuuhun muuttavat opettajat ja opiskelijat jättä-
vät valtavan aukon Savonlinnan kaupunkikuvaan, kulttuuriin ja talouteen. Säästöt Itä-Suo-
men yliopistolle ovat tässä kokonaisuudessa hyvin pienet.

Suomessa on alueellisesti riittävän laajalla opettajankoulutusverkostolla pystytty tur-
vaamaan pätevien luokanopettajien saatavuus myös maakuntien Suomessa. Samalla maa-
kunnallisissa toimipisteissä on pystytty esimerkiksi Helsingin yliopiston opettajakoulutuk-
seen verrattuna sekä nopeammin että myöskin kustannustehokkaammin kouluttamaan luo-
kanopettajia omien alueiden lisäksi myös pääkaupunkiseudulle. Esimerkiksi Savonlinnas-
sa koulutus on tutkintojen yksikköhinnan avulla tarkasteltuna noin 30—40 prosenttia edul-
lisempaakin kuin Helsingissä.

Suomessa ei missään muualla kouluteta yhtä laaja-alaisesti eri opettajia — lastentar-
han-, luokan- ja aineenopettajat — samassa yksikössä, siten että jo opiskeluvaiheessa eri
koulutuksissa olevat opiskelevat läheisessä yhteistyössä samoilla opintojaksoilla. Savon-
linna on valtakunnallisesti johtava yhtenäisen peruskoulun opettajien kouluttaja. Noin kol-
mannes valmistuvista maistereista on saanut kaksoiskelpoisuuden sekä luokan- että ai-
neenopettajan tehtäviin. Tämä onkin erityisen tärkeää, sillä me olemme juuri tänä keväänä
sivistysvaliokunnassa kuulleet opettajankoulutuksesta, ja asiantuntijat ovat todenneet, että
juuri näitä kaksoiskelpoisuuden omaavia opettajia tarvitaan erityisesti, kun yhtenäinen pe-
ruskoulu yleistyy.

Opettajankoulutusyksiköllä on Savonlinnan kaupungille myös erittäin suuri aluetalou-
dellinen vaikutus. Kaupunki on menettänyt viimeisten 15 vuoden aikana yli 300 valtion
työpaikkaa, ja kaupungin tuloveroprosenttikin on nyt sitten jo nousemassa, ja varmaan tä-
män jälkeen vielä edelleenkin.

Arvoisa puhemies! Paljon jäi sanottavaa, mutta taidan lopettaa tähän, kun aika on jo
täynnä.

21.07 Leena Meri ps: Arvoisa rouva puhemies ja ne henkilöt, jotka vielä täällä ovat! Täs-
sä nyt on kovasti tuotu monissa puheenvuoroissa esille sitä, että hallituspuolueet eivät ole
hakeneet mandaattia harjoittamalleen politiikalle. Uudistuksista puhuttiin hyvin paljon
vaalien alla ja siitä, että Suomen talous tulee saada kääntymään ja velkasuhde taittumaan.
Täällä on käytetty tänään sanoja "ilmaistyö" ja "työllisyyden hoidon laiminlyönti" ja sitten
102



Pöytäkirjan asiakohta PTK 54/2016 vp
todettu, että sille ei haettu mandaattia. Kun me emme ole sitä mieltä, että me näin toimim-
me, niin miten me olisimme tämmöiselle politiikalle voineet hakea mandaattia? Se on
SDP:n tulkinta siitä, miten hallitus toimii.

Heinäluoma otti tuossa illan päätteeksi vielä esille "ilmaistyön teettämisen työttömillä",
jolla hän ilmeisesti tarkoittaa tätä työnäytettä. Tässä on koko päivän kello kahdesta asti nyt
puhuttu näistä kysymyksistä ja varmaan kymmeniä kertoja kerrottu, mikä se työnäyte on ja
että se on valmistelussa. Siitä puhuttiin viime viikolla. Kuten ministeri Lindström kertoi, se
on alun perin Sitran kehittelemä malli. Sitä valmistellaan yhteistyössä työmarkkinaosa-
puolten kanssa, kuunnellaan huolella, kokeillaan sitä, jos se on hyvä. Ei tuoda sitä, jos ei se
ole hyvä. Odotetaan se malli nyt kuitenkin ennen kuin kutsutaan sitä teettämiseksi, koska
vapaaehtoista se tulee joka tapauksessa olemaan.

Huhtikuussa kävimme keskustelua, kun hallitus toi tämän työllisyyspaketin. Perussuo-
malaisten eduskuntaryhmä lasketutti tietopalvelussa SDP:n Rinteen mallin, ja se olisi tä-
män laskelman mukaan maksanut 350 miljoonaa. Tämä hallituksen työllistämispaketti on
kustannusneutraali. Sitäkin tulee ajatella. Mutta niin kuin ministeri Lindström kertoi, kaik-
ki hyvät ideat sieltä on otettu huomioon.

Itse kun olen perustuslakivaliokunnan jäsen, niin tästä keskustelusta on tänään puuttu-
nut sellainen perustuslaillinen näkemys, joka käytiin perustuslakivaliokunnassa läpi erään
lain valmistelun yhteydessä. Elikkä on tämmöinen perustuslaillinen ajatus, että meillä on
velvollisuus myös, kun me teemme päätöksiä tänä päivänä, huolehtia siitä, että me emme
käytä kaikkia munia korista tässä ja tällä hetkellä, vaan meillä on myös velvollisuus siihen,
että on tulevaisuudessa, mitä jakaa, ja hallitus yrittää nyt juuri sitä toimenpidettä. Toki me
voisimme ottaa aivan älyttömästi lainaa, niin kuin täällä on esitetty myös — ja erityisesti
vasemmisto on kovin lainavetoinen — ja sitä kautta vain velkaannuttaa Suomea, mutta se
ei olisi kovin järkevää politiikkaa, ja olen aivan varma, että pääsisimme myös komission
valvontaan ja ohjaukseen. Mutta tämä on hyvä muistaa, että meillä on myös perustuslailli-
nen velvollisuus huolehtia siitä, että varat riittävät tulevaisuuteen, eivät vain meille, ketkä
tässä salissa istumme.

Sotesta sen verran: Siitä on puhuttu tänään todella paljon, ja ainakin edustaja Haatainen
totesi tuossa, että sitä valmistellaan paniikissa. Minä en ole täällä ollut, mutta seurasin sitä
televisiosta viime kaudella, ja kyllä se oli aikamoista vempulointia, ja sitä on vuosikausia
tehty. Hyvä, että sitä viedään eteenpäin. En minä nyt ole huomannut mitään paniikkia, mut-
ta en minä nyt oikein ymmärrä, mitä hyötyä siitä olisi, että se aloitettaisiin taas kerran ja jäl-
leen alusta. Ymmärrän toki, että siinä on paljon huolia ja se on tosi iso kokonaisuus. Sa-
noin, että varmaan tässä salissa ei ole yhtään ihmistä, joka sen ihan täysin ymmärtää, mitä
kaikkea mahdollista siihen voi tulla vielä tulevaisuudessa — eivät edes ne, jotka täällä ovat
20 vuotta ehkä istuneet.

Innovatiivisuudesta oli tänään myös puhetta ja siitä, että pitää panostaa innovaatioihin.
Olin kaksipäiväisellä Energia-akatemian Lahden-reissulla, ja kävimme muun muassa
Oilonilla ja St1:llä, ja siellä oli energiateollisuuden osaajia. He puhuivat, että melkein suu-
rimpana ongelmana — tällä hetkellä meillä ei puutu innovaatioita eikä oikeastaan aina sitä
rahaakaan — on se, että tukea tarvittaisiin nimenomaan sen innovaation viemiseksi, erityi-
sesti biotekniikassa, maailmalle. Että siinä meillä on osaamisen puutteita, ja se olisi erit-
täin erittäin hyvä. Olisinkin ministeriltä tätä kysynyt, onko meillä joitakin ideoita tähän,
mutta valitettavasti en silloin päivällä saanut puheenvuoroa, kun ministerit olivat vielä pai-
103



Pöytäkirjan asiakohta PTK 54/2016 vp
kalla. Mutta ei se mitään, keskusteluhan jatkuu, ja minä voin tätä huomenna kysyä vaikka
kyselytunnilla. — Kiitoksia.

21.13 Kari Kulmala ps: Arvoisa rouva puhemies! Vuosi sitten hallitus tunnusti tosiasiat
ja ryhtyi töihin. Tämän jälkeen olemme edenneet määrätietoisesti hallitusohjelman mukai-
sesti, vaikka se ei kaikkia miellytä. Suomessa on liian pitkään istuttu käsien päällä saamat-
ta aikaan mitään merkityksellistä Suomen talouden hyväksi. Teemme samanaikaisesti
useita uudistuksia, muun muassa yhteiskuntasopimusta sekä työllisyys- ja yrittäjyyspaket-
tia, sote- ja maakuntauudistuksesta puhumattakaan. Edellisen kauden huonon työllisyyske-
hityksen vuoksi nykyinen hallitus joutuu tekemään useita ikäviä leikkauksia ja hakemaan
kasvun eväitä uusilla keinoilla, kuten olemme tänään viimeiset seitsemän tuntia kuulleet.

Liikenneverkon korjausvelkaa on vuosien varrella kertynyt jo yli 2 miljardia. Nykyinen
hallitus on tehnyt merkittäviä panostuksia korjausvelan kuromiseksi. Hallituksen päättä-
mä 600 miljoonan korjausvelkapaketti näkyy jo tällä hetkellä tietyömaina koko maassa.

Taksiliikenteen vapauttaminen on vain yksi osa valmistelussa olevaa hallituksen liiken-
nekaarihanketta. Asia on lausuntokierroksella, jonka jälkeen hallitus muodostaa kantansa
kokonaisuuteen. Pääministerin ilmoituksen mukaisesti hallitus on sitoutunut turvaamaan
joukkoliikenteen ja taksin kulun koko maassa myös tulevaisuudessa. Tätä lupausta tulen
itse seuraamaan erityisen tarkasti.

Mielestäni hallituksella ei kuitenkaan voi olla tärkeämpää asiaa tehtävänä kuin työlli-
syyden parantaminen. Hallituksen tavoitteena on työllisyysasteen nostaminen 72 prosent-
tiin ja samalla noin 110 000 uuden työpaikan luominen. Yhteiskuntasopimuksella saisim-
me jo arviolta noin 35 000—45 000 uutta työpaikkaa. Jostain ihmeen syystä tätäkin sopi-
musta vastustetaan. (Eero Heinäluoma: Kokoomuksessa!) Hallitus on linjannut myös lu-
kuisia muita työllisyyttä ja yrittäjyyttä edistäviä toimia. Näistä voidaan mainita esimerkik-
si se, että työttömyysturvaa on jatkossa mahdollista käyttää starttirahana ja palkkatukena.
Erityisesti tarvitsemme toimia, joilla parannetaan työnantajien kynnystä palkata uusia
työntekijöitä, sekä toimia, jotka parantavat työttömien työnhakijoiden työllistymistä.
Nämä ovat hallituksen — ja toivottavasti meidän kaikkien — tavoitteita. Tulen erityisesti
seuraamaan aktiivisesti uuden työnäytepalvelun kokeilemista, mikäli sellainen on tulossa. 

Itä-Suomen yliopiston päätös Savonlinnan opettajankoulutuslaitoksen siirtämisestä Jo-
ensuun kampukselle on Savonlinnan kannalta erittäin ikävä ja Joensuun kannalta hyvä
asia. Lakkauttamisella on negatiiviset vaikutukset koko Savonlinnan alueen talouteen.
Päätöksen tekee tässä asiassa lain mukaisesti Itä-Suomen yliopisto, ei nykyinen Suomen
hallitus. Joka tapauksessa, jos opettajankoulutus Savonlinnasta päätetään lakkauttaa, tulee
hallituksen etsiä uusia mahdollisuuksia korvaaviin toimintoihin, jotka tukevat Savonlin-
nan alueen kehitystä.

Arvoisa rouva puhemies! Tämän välikysymyksen ovat tehneet sosialidemokraatit. Heil-
lä näyttäisi olevan varsin valikoiva muisti. Edellisessä hallituksessa ollessaan he yksityis-
tivät valtion omaisuutta, leikkasivat lapsiperheiltä sekä koulutuksesta ja jäädyttivät indek-
sikorotukset heikoimmassa asemassa olevilta. Tällä hetkellä he katsovat oikeudekseen kri-
tisoida hallitusta samanlaisista päätöksistä ja lisäksi pelottelevat sellaisillakin päätöksillä,
joita ei ole edes tehty. Kuka siis puhuu valikoitua totuutta ja jättää osan kertomatta? Kysyn
vain.
104



Pöytäkirjan asiakohta PTK 54/2016 vp
Lopuksi täytyy vielä todeta, että nyt kun hallitus rakentaa, sosialidemokraatit repivät.
Arvostamani 80-luvun valtionhoitajapuolue on hajonnut kaikkea vastustavaksi vastustus-
puolueeksi, valitettavasti.

21.17 Sanna Marin sd: Arvoisa puhemies! Mikä on hallituksen valitseman linjan keskei-
nen ongelma sosiaali- ja terveydenhuollon uudistamisessa? Keskeisin nyt tekeillä oleva
virhe on palvelutuotannon pakkoyhtiöittäminen ja markkinaehtoistaminen. Tämä linjaus
on ongelmallinen useastakin syystä. Se muuttaa perustavanlaatuisesti julkisen palvelutuo-
tannon roolia ja asemaa. Kun muutos on kerran tehty, ei siitä enää ole paluuta nykyiseen
julkiseen palvelutuotantoon, ei edes siinä tapauksessa, että hallituskokoonpano muuttuisi
täysin.

Siksi asia olisi pitänyt olla ihmisillä tiedossa ennen vaaleja. Kansalaisille on annettava
mahdollisuus kertoa näkemyksensä yhtiöittämiseen ja palveluiden markkinaehtoistami-
seen. Nyt tätä mahdollisuutta ei ole ollut. Yhtiöt, ovatpa ne sitten julkisessa tai yksityisessä
omistuksessa, toimivat eri logiikalla kuin julkinen toiminta ja palvelu. Osakeyhtiölaissa to-
detaan, että yhtiön toiminnan tarkoituksena on tuottaa voittoa osakkeenomistajille. Maa-
kunnallisten yhtiöiden tapauksessa siis maakunnille, kansainvälisten terveysjättien tapauk-
sessa näiden osakkeiden omistajille. Julkisen toiminnan tarkoitus on puolestaan toteuttaa
niitä yhdessä sovittuja päämääriä ja asioita, joista demokraattisesti on päätetty. Tällä on
valtava ero.

Palvelutuotannon yhtiöittäminen pirstaloi sosiaali- ja terveydenhuoltoa, ja uudistuksen
keskeinen tavoite niin sosiaali- ja terveydenhuollon integraatiosta kuin perus- ja erikoista-
son integraatiosta vaarantuu. Myös kustannukset uhkaavat karata, ja asiantuntijat — muun
muassa Helsingin ja Uudenmaan sairaanhoitopiirin HUSin toimitusjohtaja Aki Lindén —
varoittavat, että laaja yhtiöittäminen voi johtaa ylihoitoon ja kustannusten nousuun, ei
suinkaan laskuun, kuten hallitus tuntuu uskovan tai ainakin kertoo.

Yhtiöittäminen myös eriyttää palvelun ja viranomaistoiminnan, mikä on hyvin ongel-
mallista erityisesti sosiaalipalveluissa mutta myös terveydenhuollossa ja sairaanhoidossa.
Tuottajien pirstoutuessa myös valvonnan tarve kasvaa. Tämä edellyttää lisää resursseja
valvontaan, ja tämä resurssi on pois itse palvelutuotannosta, siis hoidosta ja huolenpidosta.

Yhtiöittäminen ja koko sosiaali- ja terveydenhuollon organisointi, tilaaja ja tuottaja erot-
tamalla, uhkaa myös demokratiaa ja avoimuutta. Tämän jälkeen kansalaisten ja maakun-
nallisten luottamushenkilöiden vaikutusmahdollisuudet palvelutuotannosta kaventuvat
omistajaohjaukseksi, palvelusopimuksiksi ja asiakaspalautteeksi. Demokraattinen ja avoin
päätöksenteko siirtyisi yhtiöverhon taakse.

Voin avata tätä syntyvää demokratiaongelmaa esimerkillä. Tampereella joukko asuk-
kaita teki kuntalaisaloitteen, jonka yli 2 prosenttia kaupunkilaisista allekirjoitti. Tavoittee-
na oli kuntalain 23 §:n mukaisesti saada aloite valtuuston käsittelyyn 6 kuukauden kulues-
sa asian vireille tulosta. Koska asia koski kaupungin omistamaa yhtiötä, kaupunginhallitus
päätti, ettei se vie asiaa valtuuston käsiteltäväksi, sillä se ei kuulu valtuuston toimivaltaan
ja asian käsittely julkisesti voisi vahingoittaa yhtiötä. Tällaisiin tilanteisiin joutuvat myös
maakuntien luottamushenkilöt. Asioita ei voida enää samalla lailla tuoda demokraattisille
areenoille keskusteluun ja päätöksentekoon esimerkiksi peruspalveluiden tuotannon osal-
ta, jos ne siirretään yhtiörakenteen alle.

Tilaaja—tuottaja-malliin liittyy muitakin ongelmia. Siksi kunnissa, esimerkiksi Oulus-
sa ja nyt Tampereella, on tällaisista toimintamalleista luovuttu tai ollaan luopumassa. Suh-
105



Pöytäkirjan asiakohta PTK 54/2016 vp
taudun hyvin kriittisesti peruspalvelutuotannon yhtiöittämiseen. Mutta jos yhtiöittäminen
halutaan runnoa läpi, olisi hyvä, että kunnille, erityisesti isommille kaupungeille, annettai-
siin mahdollisuus toimia näiden yhtiöiden omistajina ja sosiaali- ja terveydenhuollon pal-
veluiden tuottajina. Tämä mahdollistaisi paremmin niiden hyvien käytäntöjen ja toiminta-
mallien säilymisen, joita kunnissa tällä hetkellä on. Nyt tällaisen erityisaseman olisi saa-
massa vain pääkaupunkiseutu. Kanssani samankaltaisen näkemyksen ovat esittäneet myös
keskustan kokenut kansanedustaja Sirkka-Liisa Anttila ja eduskunnan varapuhemies, ko-
koomuksen Paula Risikko. Toivon, että saatte näkemyksellenne tukea hallituksen sisällä. 

Arvoisa puhemies! Yhtiöittäminen on keskeisin ongelma hallituksen kaavailemassa so-
siaali- ja terveydenhuollon uudistuksessa. Se on puhtaasti ideologinen valinta ja synnyttää
ison joukon uusia ongelmia, ei suinkaan ratkaise niitä ongelmia, joita sosiaali- ja tervey-
denhuollossa toki on ja joiden ratkaiseminen on ollut myös sosiaali- ja terveydenhuollon
uudistuksen lähtökohtana.

21.22 Eero Heinäluoma sd: Arvoisa puhemies! Tässä välikysymyskeskustelussa on ol-
lut se erikoinen piirre, että siinä hallituspuolueiden osalta on aika paljon aikaa ja energiaa
mennyt siihen, että on haluttu käydä keskustelua menneestä historiasta, mutta vähemmän
siitä, mitä hallitus on nyt tekemässä. Ja sehän on kuitenkin se asia, miksi meidät tänne on
valittu: tekemään päätöksiä Suomen hyväksi, myös kansalaisten hyväksi. Tässä historia-
osuudessa on ollut niin paljon vääriä tietoja, että oikeastaan se vaatisi ilmeisestikin sem-
moisen oman varjohallituksen, joka voisi sitten saada riittävän määrän vastauspuheenvuo-
roja, jotta nämä historiankirjoitukseen liittyvät asiat tulisivat oikealle tolalle. En siis kui-
tenkaan lähde käsittelemään sitä vaan jatkan vielä tästä välikysymyksen peruslogiikasta.

Tähän mennessä meille ei ole kerrottu, minkä takia tässä terveys- ja sosiaalipalveluiden
uudistuksessa valittiin runsas kuukausi sitten linja, jossa julkinen tuotanto on päätetty yh-
tiöittää, jotta se voisi jatkossa toimia, ja lisäksi päätettiin, että vain maakunta voi olla täl-
laisten yhtiöiden omistajana. Se ei ole tullut ilmi myöskään tämän hallituksen nyt tänään
esittämän vastauksen jälkeen. Me tiedämme, että tämä ei tule Euroopan unionin lainsää-
dännöstä, niin kuin asiantuntijat ovat meille kertoneet. Ja me tiedämme, että tällä tulee ole-
maan erittäin suuri vaikutus palvelujen tuotantoon, ja kun tähän yhtiölogiikkaan mennään,
niin sitten tämä kannattavan toiminnan ensisijaisuus ajaa lävitse. Se tietysti asettaa suuren
kysymyksen, millä tavalla jatkossa palvelut tuotetaan. Olemme jo nähneet ilmiön, jossa
yksityisten terveysyhtiöiden osakkeet ovat lähteneet huomattavaan nousuun, siinä oletuk-
sessa, että tästä tulee kohtuullisen hyvä bisnes, tietysti niillä alueilla, joilla kansalaisia asuu
paljon ja joilla sitä kautta markkinaehtoiseen toimintaan on paremmat edellytykset. Mutta
miten tullaan sitten hoitamaan tämä kaikkien kansalaisten palvelu ja eri alueilla, se on ai-
kamoinen mysteeri tälläkin hetkellä.

Sitten joudun jatkamaan tätä yhtä erikoista kummajaista, joka tässä edelleenkin pyörii,
ja se on tämä työkokeilu. Ei sitä tee sen laillisemmaksi eikä hyväksyttävämmäksi, että Sit-
ra on sitä esittänyt — päinvastoin, sanoisin. Kun tällainen valtion säätiö tekee tällaisia esi-
tyksiä ja käyttää aikaa ja 750 miljoonan euron tasetta tällaiseen puuhasteluun, rohkenen
kysyä: mihin tällä tähdätään? Nimittäin ei sellaisia asioita kannata mielestäni lähteä edes
kokeilemaan, jotka ovat perustavaa laatua olevien ihmisoikeuksien kannalta kyseenalai-
sia. Kysyn sen perään, mikä on työelämän tuntemus, jos sanotaan, että työtön voi vapaa-
ehtoisesti päättää, meneekö hän tähän ilmaistyöhön, jota työnantaja tarjoaa. Jos on olosuh-
de, jossa siellä työhönoton ulkopuolella on useita tulijoita, niin eihän se ole todellisuudes-
106



Pöytäkirjan asiakohta PTK 54/2016 vp
sa vapaaehtoinen päätös, vaan jokainen, joka työpaikan haluaa, joutuu sitten toteamaan,
että ilmeisesti tämä ilmaistyö on ehto sille, että voisin myöhemmin päästä palkattuun työ-
suhteeseen. En ymmärrä, miten voidaan sanoa, että tänä aikana sitten nähdään, soveltuuko
työpaikkaan, koska sitä vartenhan meillä on voimassa oleva koeaikamenettely, joka on toi-
minut iät ja ajat. Koeajan puitteissa voi työntekijä itse nähdä, onko työpaikka oikea, mutta
myös työnantaja voi nähdä, soveltuuko henkilö tähän työhön. Kun koeaika nykyisellään on
jo neljä kuukautta ja sitä ollaan peräti pidentämässä, on vaikea nähdä, mihin tämä ilmais-
työ on tarkoitettu. Mutta sekin tarkoittaa kyllä sitten sitä, että ne, jotka ovat joutuneet työt-
tömäksi, joutuvat kärsimään yhä kovemmasta kohtelusta, ja kansalaisten tasa-arvon ja ih-
misoikeuksien kannalta se tekee kyllä aika lailla surullisen mielen.

Näistähän meidän pitäisi puhua, millä uudistuksilla ajatellaan Suomea vietävän eteen-
päin ja pelastettavan, ja antaa näihin ne vastaukset, joita ihmiset odottavat. Ja sitten täytyy
hyväksyä, että tässä voi olla niin, että tässä jää meille erilaisia käsityksiä. Me emme esi-
merkiksi kannata tällaista ilmaistyön teettämistä, koska minusta se on teettämistä ja tämä
vapaaehtoisuus on korkean työttömyyden oloissa vain silmänlumetta.

21.28 Satu Taavitsainen sd: Arvoisa puhemies! Kyllä nyt pitää sanoa suoraan, että halli-
tus petti Savonlinnan. Tällainen pääministerin pelastukoon ken voi -politiikka tuottaa ru-
maa jälkeä Etelä-Savon maakunnassa. Itä-Suomen yliopiston Savonlinnan kampuksen
opettajakoulutuksen lakkauttaminen kriisiyttää kokonaisen kaupungin. Savonlinnan
OKL:n lakkauttaminen on satojen työpaikkojen, miljoonien verotulojen ja ostovoiman me-
netys Savonlinnan kaupungille ja koko Etelä-Savon maakunnalle. Lähes tuhannen opiske-
lijan ja heidän opettajiensa lähtö heikentää alueemme vetovoimaa, aluetaloutta, opetuksen
ja kulttuurin tasoa ja pätevien opettajien saamista töihin päiväkoteihin ja kouluihin.

Viime kaudella, Jukka Gustafssonin ollessa opetusministeri, erillisrahoitus Savonlin-
naan hoitui. Yliopistojen autonomian taakse on aivan turha vetäytyä, sillä se oli voimassa
silloinkin kun Gustafsson asioita hoiti. Hän ajoi asioita koulutuskylki edellä ja teki asian
eteen silloin kaiken sen, minkä ihminen voi. Hänellä oli toiminnalleen maan hallituksen tu-
ki, koska aluepoliittisesti asia nähtiin tärkeänä.

Minulla on tässä lausunto, jonka on kirjoittanut oikeustieteen tohtori, professori Kaarlo
Tuori. Hän tässä lausunnossaan kertoo, että "yliopistolain 49 §:n 5 momentin mukaan mi-
nisteriö voi rahoitusta myöntäessään asettaa rahoituksen käyttämiselle ehtoja ja rajoituk-
sia" ja että "yliopistojen toimintayksiköiden sijaintipaikkakunnasta päättäminen ei ole sel-
lainen perustuslain 16 §:n 3 momentissa turvattuun tieteen, taiteen ja ylimmän opetuksen
vapauteen liittyvä kysymys, jota yliopistojen itsehallinto suojaisi". Lisäksi hän sanoo, että
"yliopistojen ja niiden toimintayksiköiden alueellinen sijainti on sellainen aluepoliittisesti
mutta myös valtakunnallisesti merkityksellinen tiede- ja koulutuspoliittinen kysymys, jos-
sa yliopistojen itsehallinto ei estä valtion ohjaustoimivaltaa". Eli kyllä tämä Savonlinnan
OKL:n lakkauttaminen on aivan täysin Sipilän hallituksen käsissä. Aluepolitiikkaa Suo-
messa ei tee yliopiston hallitus vaan maan hallitus.

Arvoisa puhemies! Keskustan kansanedustajien puheet eivät vastaa tekoja. Maakuntien
ihmisille annetaan ymmärtää, muttei ymmärretä antaa. Puhutaan korulauseita, että "kes-
kustan on asetuttava koko voimallaan puolustamaan tasapainoista aluekehitystä ja vastus-
tamaan keskittymiskehitystä". Maakuntien yritysten menestymiselle kaksi tärkeintä asiaa
ovat hyvät liikenneyhteydet ja koulutuspaikat. Näihin molempiin Sipilän hallitus tekee hei-
107



Pöytäkirjan asiakohta PTK 54/2016 vp
kennyksiä. Hallituksen suunta Suomelle on alaspäin, ja Sipilän johtamistyyli on halki,
poikki ja pinoon.

Päätän puheenvuoroni siteeraamalla ministeri Sanni Grahn-Laasosta. Tänään täysistun-
nossa, tässä alkupuolella, hän sanoi näin: "Aluepolitiikka ei ohjaa tämän hallituksen yli-
opistopolitiikkaa." Ja tämä kyllä Savonlinnassa huomattiin.

21.33 Eeva-Johanna Eloranta sd: Arvoisa puhemies! Tässä välikysymyksessähän on ni-
menomaan kyse Suomen suunnasta ja siitä, viitoittaako hallitus sitä oikeaan suuntaan. Tätä
suuntaa voisi tarkastella vaikkapa luovan tuhon näkökulmasta. Luova tuhohan tarkoittaa
rakennemuutosta, jossa vanhat rakenteet murtuvat ja uusia korvaavia syntyy tilalle uusien
teknologioiden ja uusien toimintamallien myötä. Työpaikkoja häviää, mutta menetykset
alkavat muuttua uusiksi työpaikoiksi uusille aloille. Tämä näkyy tänä päivänä työelämän
rakenteen muuttumisessa globalisaation, digitalisaation ja robotisaation myötä. Sanotaan,
että tekninen kehitys uhkaa jopa 36:ta prosenttia ammateista seuraavan parinkymmenen
vuoden aikana. Ihminen saattaa joutua elämänsä aikana kouluttautumaan useampaan eri
ammattiin ja vaihtamaan alaa monta kertaa. Elämänikäisestä koulutuksesta on tullut vält-
tämättömyys. 

Tästä näkökulmasta katsottuna onkin erityisen ikävää, että hallituksen leikkaustoimen-
piteet tulevat kehyskaudella kohdentumaan erityisen voimakkaasti ammatilliseen koulu-
tukseen. Kaikkiaan hallitus leikkaa ammatillisen koulutuksen rahoitusta neljän vuoden ai-
kana 248 miljoonaa, ja tämä leikkaus vastaa suuruudeltaan jopa 24 000 ammattikoulutuk-
sen opiskelijapaikan kustannuksia. Tänä vuonna yt-neuvotteluja on käyty jo noin 750 hen-
kilötyövuoden vähentämiseksi.

Toisen asteen ammatillisen koulutuksen uudistamista valmistellaan siten, että uusi oh-
jausjärjestelmä voidaan ottaa käyttöön vuoden 2018 alusta lukien, ja se on tietenkin ihan
hyvä asia sellaisenaan, mutta ikävää on se, että kuitenkin nämä isot säästöt tulevat voi-
maan vuotta aikaisemmin. Ei ole erityisen järkevää, että ohjaava lainsäädäntö tulee vasta
säästöjen jälkeen. Tarkoitus on uudistaa ammatillista koulutusta perin pohjin. Muutokses-
sa ovat ammatillisen koulutuksen lainsäädäntö, koulutuksen järjestäjän ohjausjärjestelmä,
rahoitusjärjestelmä, tutkintorakenne ja työpaikalla tapahtuva oppiminen. Tavoitteena on
sinänsä hyvä osaamisperustainen ja asiakaslähtöinen kokonaisuus.

Tänä vuonna kuitenkin jo yli 30 koulutuksenjärjestäjää on käynyt yt-neuvottelut, joiden
arvioitu vähennystarve on ollut yli 1 000 henkilötyövuotta, ja tällä hetkellä vähennyksistä
on päätetty jo yli 500 henkilötyövuoden osalta. Vähennykset ovat suurempia siellä, missä
säästöjen lisäksi vaikuttaa myös ikäluokan pieneneminen. Erityisen ikävää on se, että
myöskin lähiopetustunnit ovat pienentyneet. Kun ne takavuosina olivat ammattikoulussa
noin 36 tuntia viikossa, niin näiden vähennysten jälkeen joissakin kouluissa mennään jopa
vain noin 20 viikkotuntiin viikossa.

Aluehallintoviraston huhtikuun tietojen mukaan toisen asteen koulutuksen saavutetta-
vuus on jo nyt — vuonna 2015, viime vuoden puolella — laskenut sillä tavalla, että Etelä-
Suomessa tilanne oli paras ja sitten taas pohjoiseen ja itään mentäessä saavutettavuus on
heikentynyt sillä tavalla, että alle 10 kilometrin päähän pääsi vain 62 prosenttia itäsuoma-
laisista nuorista ja kolmen koulutusalan piiriin pääsi vain 55 prosenttia nuorista. Elikkä
tämä kertoo aika karulla tavalla siitä, miten tämä hallituspolitiikka vaikuttaa sitten tuolla
maakunnissa. Huolestuttaa myös se, minkälainen ammatillinen koulutus meillä on käsis-
108



Pöytäkirjan asiakohta PTK 54/2016 vp
sämme näiden säästöjen jälkeen, ja se, minkälaiset elämänikäisen oppimisen eväät sitten
saavat nämä opiskelijat, joilla on pitkä matka kouluun.

Pitää kuitenkin muistaa, että laadukas koulutus alkaen sieltä varhaiskasvatuksesta ja pe-
rusasteelta aina tuonne toiseen asteeseen saakka luo kuitenkin tänä päivänä sen osaamis-
pohjan, josta me ponnistamme eteenpäin. Elikkä myöskin tästä näkökulmasta katsottuna
hallituksen suunta tuntuu olevan hukassa.

21.37 Eero Heinäluoma sd: Arvoisa puhemies! Kuunneltuani tätä keskustelua ja myös
hallituspuolueiden edustajien vastauksia olen päätynyt siihen, että tulen kannattamaan
edustaja Rinteen tekemää epäluottamuslausetta ja äänestämään hallituksen epäluottamuk-
sen puolesta perjantaina.

Keskustelu päättyi ja asian käsittely keskeytettiin.
109


