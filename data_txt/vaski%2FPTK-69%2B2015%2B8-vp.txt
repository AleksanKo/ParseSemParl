















































DEM7AC0.tmpSave.xml


Pöytäkirjan asiakohta PTK 69/2015 vp
Pöytäkirjan asiakohta 

PTK 69/2015 vp

Täysistunto

Tiistai 24.11.2015 klo 13.59—22.10

8. Hallituksen esitys eduskunnalle laiksi opintotukilain muuttamisesta
Hallituksen esitys HE 40/2015 vp
Valiokunnan mietintö SiVM 5/2015 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

21.55 Li Andersson vas: Arvoisa puhemies! Tämä hallituksen esitys on kyllä opiskelijoi-
den ja koko opiskelijaliikkeen näkökulmasta erittäin surullinen. Opintotuen indeksisidon-
naisuuden poisto tarkoittaa, että me Suomessa palaamme tilanteeseen, jossa opiskelijat on
ainoa väestöryhmä, jonka ensisijaiseksi tulonlähteeksi tarkoitettu etuus ei seuraa elinkus-
tannustason muutosta. Eli palataan tilanteeseen, jossa opintotuen reaaliarvo ja ostovoima
jatkuvasti laskevat, näin kurjistaen jo valmiiksi pienituloisten suomalaisten taloudellista ti-
lannetta entuudestaan.

Näistä syistä esitän, että tämä lakiesitys hylätään.

21.56 Katja Hänninen vas: Arvoisa puhemies! Kannatan edustaja Anderssonin tekemää
hylkäysesitystä.

21.56 Sanna Marin sd: Arvoisa puhemies! Tämä hallituksen esitys opintotukilain muut-
tamisesta on kyllä äärimmäisen valitettava. Olen itsekin opiskelijana aikoinaan ollut vaa-
timassa opintotukea indeksiin, ja se on pitkän taistelun jälkeen saavutettu. Nyt tätä ollaan
viemässä pois, mikä on erittäin surullinen asia. Tämä kuvastaa sitä tietämättömyyttä taval-
listen opiskelijoiden arjesta, mitä oikeasti on elää erittäin pienillä tuloilla. Erityisen ongel-
mallista on, että näitä tuloja ei ole ollenkaan tarkistettu hyvin pitkään aikaan ja ne eivät ole
todellakaan seuranneet asumiskustannusten nousua eivätkä muiden elinkustannusten nou-
sua. Tämän vuoksi monet opiskelijat ovat pakotettuja tekemään esimerkiksi töitä opiske-
lujen ohessa.

Meidän pitäisi parantaa opiskelijoiden toimeentuloa, ei heikentää sitä, sillä toimeentu-
lon taso on todella pieni, ja tämä hallituksen esitys kyllä johtaa nyt aivan päinvastaiseen
lopputulokseen, eli ollaan viemässä tämä pitkään taisteltu, vihdoin saavutettu indeksisi-
donnaisuus pois, mikä on todella todella kurja asia monen opiskelijan näkökulmasta ja
myös tulevien sukupolvien näkökulmasta. Todella toivon, että hallitus tästäkin asiasta ve-
 Tarkistettu
3.1



Pöytäkirjan asiakohta PTK 69/2015 vp
täytyisi. Kun nyt olemme nähneet näitä tällaisia tehokkaan katumisen viikkoja näistä hal-
lituksen esityksistä, niin toivon, että tässä olisi seuraava tehokkaan katumisen kohde.

Itse kyllä kannattaisin (Puhemies koputtaa) myös tätä edustaja Anderssonin tekemää
esitystä.

21.58 Touko Aalto vihr: Arvoisa herra puhemies! Yhdyn tähän edellisten puheenvuoron
käyttäjien erittäin tärkeään huomioon. Voin vain hämmästellen seurata, kun hallitus esit-
tää opintorahan poistamista kansaneläkeindeksistä, sillä hallitus siis leikkaa jo tällä hetkel-
lä köyhyysrajan alapuolella olevilta ihmisiltä ilman, että hallitus on pystynyt perustele-
maan, mitä tämä esitys tarkoittaa koulutuksen tasa-arvolle, mitä tämä esitys tarkoittaa kou-
lutuksen saavutettavuudelle. Näistä syistä kannatan myös edustaja Anderssonin tekemää
esitystä.

21.59 Marisanna Jarva kesk: Puheenjohtaja! Kun täällä on nyt ilmeisestikin keskusteltu
opintotuen poistamisesta tästä kansaneläkeindeksistä, niin on varmasti nyt sitten hyvä
muistaa se, miten se indeksi on kehittymässä ensi vuonna — eli muuttumassa miinusmerk-
kiseksi — ja sehän tarkoittaa konkreettisesti opintotuen aivan todellisen rahasumman
muuttumista, eli opiskelija saisi ensi vuonna vähemmän rahaa tililleen, jos pitäisimme tä-
män opintotuen edelleen sidottuna tähän indeksiin. Eli lyhyellä aikavälillä nimenomaan pi-
dämme kiinni nyt siitä nykyisestä opintotuen tasosta. Se, mikä sitten yhteisesti pitää vielä
keskustella ja käydä läpi myöhemmin, on nimenomaan se, mikä on oikea indeksimuoto täl-
le opintotuelle. Jos ja kun tämä nykyinen taloustilanne on hyvin pitkään näin huono, ennen
kuin hallituksen esitykset rupeavat pureutumaan tähän taloustilanteeseen ja saamaan kan-
santaloutta nousuun ja indeksin plusmerkkiseksi, silloin pitää katsoa, sidotaanko opintotu-
ki tähän indeksiin sitten takaisin, ja tämähän voidaan tarkistaa sitten jokaisen talousarvio-
käsittelyn yhteydessä.

Mutta mikä keskustelu pitää myös käydä tämän opintotuen kehittämisen myötä, on kes-
kustelu tästä perustulosta. Sitähän hallitus aikoo kokeilla tällä vaalikaudella, ja näen, että
kyllä opintotukikin olisi syytä muuttaa tähän perustulomalliin, jotta se kannustaisi opiske-
lemaan, myös työllistymään, siinä voisi paremmin opiskelija yhdistää erilaiset elämänti-
lanteet, sen opiskelun ja mahdollisen työssäkäynnin ja perheen. Olen ymmärtänyt, että lä-
hes kaikissa puolueissa on vahvaa tukea tälle perustuloon siirtymiselle tai ainakin sen ko-
keilemiselle.

Mutta tällä erää tämä opintotukiesitys (Puhemies koputtaa) itse asiassa pitää opintotuen
määrän samalla tasolla. Tämä on opiskelijoille myönteinen esitys.

22.01 Sami Savio ps: Arvoisa puhemies! Tähän edelliseen puheenvuoroon yhtyen lyhyel-
lä tähtäimellä tosiaan tämä indeksin leikkaus ei sinänsä suoraan ainakaan huononna opis-
kelijoiden tilannetta. Toki samaan hengenvetoon täytyy myöntää, että opiskelijoiden talou-
dellinen asema on monesti erittäin vaativa eli nämä opintotuet eivät ole vuosikymmenien
aikana juurikaan nousseet — lieneekö 20 vuoden aikana nousua ollut karkeasti arvioituna
noin prosenttiyksikön verran vuodessa, en nyt varmoja lukuja tähän osaa esittää.

No, joka tapauksessa omana opiskeluaikanani havaitsin monesti sen, että työssäkäynti ei
ollut hirvittävän kannustavaa opintojen aikana, koska opintotuen tulorajat olivat hyvin tiu-
kat. Käytännössä monesti kävi niin, että noin 600 euron lisätuloista aiheutui noin 300—400
euron leikkaus opintotukeen asumislisineen. Eli itse katsoisin kyllä hyvänä vaihtoehtona
2



Pöytäkirjan asiakohta PTK 69/2015 vp
jatkossa, että kun tätä opintotuen kokonaisuudistusta tehdään, niin kiinnitettäisiin huomio-
ta näihin opintotuen tulorajoihin siten, että ne toimisivat kannustavina työntekoon ja toisi-
vat siten myös opiskelijoille työkokemusta, mikä olisi jatkossa tärkeää opintojen jälkeen
työelämään siirryttäessä.

Keskustelu päättyi ja asian käsittely keskeytettiin.
3


