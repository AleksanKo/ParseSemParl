















































DEMEB58.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

3. Hallituksen esitys eduskunnalle laiksi tiedustelutoiminnan valvonnasta ja laiksi valtion 
virkamieslain 7 §:n muuttamisesta

Hallituksen esitys HE 199/2017 vp
Valiokunnan mietintö PeVM 9/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on perustuslakivaliokunnan mietintö PeVM 9/2018 vp. Nyt päätetään
lakiehdotusten sisällöstä.

Tämän asian yhteydessä sallitaan keskustelu myös päiväjärjestyksen 4. asiasta. Esitte-
lyn tekee valiokunnan puheenjohtaja, edustaja Lapintie, olkaa hyvä.

Keskustelu

13.02 Annika Lapintie vas (esittelypuheenvuoro): Kiitos, rouva puhemies! Perustuslaki-
valiokunta on saanut valmiiksi tiedustelun valvontaa koskevat mietinnöt, kaksi mietintöä,
ja nämä molemmat liittyvät tähän laajaan tiedustelulainsäädännön [Hälinää — Puhemies
koputtaa] kokonaisuuteen eli siviilitiedusteluesitykseen ja sotilastiedusteluesitykseen. 

Sen lisäksi eduskunta on hyväksynyt muutoksen Suomen perustuslain 10 §:n muuttami-
sesta, ja tämän uuden 10 §:n 4 momentin mukaan lailla voidaan säätää välttämättömistä ra-
joituksista viestin salaisuuteen yksilön tai yhteiskunnan turvallisuutta taikka kotirauhaa
vaarantavien rikosten tutkinnassa, oikeudenkäynnissä, turvallisuustarkastuksessa ja va-
paudenmenetyksen aikana sekä tiedon hankkimiseksi sotilaallisesta toiminnasta taikka
[Puhemies koputtaa] sellaisesta muusta toiminnasta, [Hälinää — Puhemies koputtaa] joka
vakavasti uhkaa kansallista turvallisuutta.

Tämän perustuslain muutoksen yhteydessä perustuslakivaliokunta piti erityisen olennai-
sena, että tiedustelun toimintaympäristössä huolehditaan riittävistä oikeusturva- ja valvon-
tajärjestelyistä, ja nyt nämä kaksi mietintöä käsittelevät juuri tätä valvontajärjestelmää,
laillisuusvalvontaa ja parlamentaarista valvontaa. Tätä pidetään hyvin tärkeänä ehdotettu-
jen siviili- ja sotilastiedustelun toimivaltuuksien kannalta.

Sen lisäksi oikeuskäytännössä Euroopan ihmisoikeustuomioistuimessa ja Euroopan uni-
onin tuomioistuimen käytännöissä on korostettu valvontatoimielinten riippumattomuutta
ja valvonnan tehokkuutta, ja myös nämä ovat olleet taustalla tässä perustuslakivaliokun-
nan mietintöjen valmistelussa.

Tiedustelun laillisuusvalvonta, jota tämä hallituksen esitys käsittelee, on osa tiedustelu-
toiminnan valvontakokonaisuutta, johon kuuluvat sen lisäksi viranomaisten sisäinen val-
vonta, tiedustelutoimivaltuuksien tuomioistuinkäsittely ja nyt ehdotettu parlamentaarinen
valvonta, jota esittelen tuossa hetken kuluttua.
 Tarkistettu
4.0



Pöytäkirjan asiakohta PTK 132/2018 vp
Perustuslakivaliokunnan käsityksen mukaan ilman tehokasta valvontaa ei viranomaisil-
le voida antaa niin pitkälle perusoikeuksiin puuttuvia toimivaltuuksia kuin siviili- ja soti-
lastiedustelua koskevissa hallituksen esityksissä ehdotetaan. Valiokunnan mukaan ehdote-
tusta tiedustelutoiminnasta säätäminen tavallisella lailla edellyttää, että myös valvontaa ja
parlamentaarista valvontaa koskevat riittävät säännökset on jo hyväksytty siinä vaiheessa,
kun päätetään lopullisesti siviili- ja sotilastiedustelua koskevien lakien hyväksymisestä
eduskunnan täysistunnossa, ja nyt nämä kaksi asiaa ovat tässä eduskunnan käsittelyssä, ja
näin ne voidaan hyväksyä.

Tästä tiedusteluvalvontavaltuutetusta: 
Valiokunta on muuttanut viranomaisen nimikettä, nimeä, sillä tavoin, että se vastaa tän-

ne perustettavaa parlamentaarista valvontaa, muutoin tiedusteluvalvontavaltuutettua kos-
keva lakiehdotus ehdotetaan hyväksyttäväksi pääosin hallituksen esityksen mukaisena.
Kuitenkin valiokunta ehdottaa, että valtuutetun valvontatehtävä laajennetaan koskemaan
suojelupoliisin toimintaa kokonaisuudessaan. Lisäksi valiokunnan mielestä tiedusteluval-
vontavaltuutetun riippumatonta asemaa tulee vielä vahvistaa. Sen vuoksi ehdotetaan, että
tiedusteluvalvontavaltuutetuksi voidaan nimittää vain henkilö, jolla ei ole sellaisia sidon-
naisuuksia, jotka ovat omiaan vaarantamaan valvontatehtävän asianmukaista ja riippuma-
tonta hoitamista. Tämän lisäksi tiedusteluvalvontavaliokunnalle tulee antaa oikeus lausua
mielipiteensä tiedusteluvalvontavaltuutetun virantäytöstä, ja tämä uusi valiokunta voi si-
ten haastatella hakijoita niin halutessaan. 

Sen lisäksi perustuslakivaliokunta kiinnittää huomiota tiedusteluvalvontavaltuutetun re-
sursseihin. Tiedusteluvalvontavaltuutetun käytettävissä olevilla resursseilla on konkreetti-
nen vaikutus salassa tehtävän tiedustelutoiminnan valtiosääntöiseen hyväksyttävyyteen.
Uuden valtuutetun valvonnan tulee olla tosiasiallisesti tehokasta, eivätkä puutteelliset re-
surssit saa muodostaa käytännön toiminnassa estettä tehokkaalle valvonnalle. Hallituksen
esityksen johdannossa todetaan, että tiedusteluvalvontavaltuutetulla olisi tarpeellinen mää-
rä henkilöstöä, ja silloin on kaavailtu kahta päätoimista asiantuntijavirkamiestä ja yhtä pää-
toimista assistenttia. Perustuslakivaliokunnan käsityksen mukaan on ilmeistä, että ehdote-
tun laajuisella organisaatiolla ei ole mahdollista turvata kattavaa valvontaa asianmukaises-
ti ja tehokkaasti, ja valiokunta haluaakin valtioneuvoston kiinnittävän vakavaa huomiota
asiaan ja pitää välttämättömänä valvontaan osoitettavien resurssien mitoittamista peruste-
luissa kaavailtuun nähden huomattavasti suuremmiksi valvonnan riittävyyden, kattavuu-
den ja tehokkuuden turvaamiseksi. Valiokunta pitää saamansa selvityksen perusteella il-
meisenä, että tiedustelutoiminnan valvonnan vaatimat resurssit voivat olla tiedustelutoi-
minnan täytäntöönpanon edetessä jopa moninkertaiset.

Parlamentaarisen valvonnan osalta perustuslakivaliokunta ehdottaa muutoksia:
Ensinnäkin tiedusteluvalvontavaliokunnan valvontatehtävää laajennetaan koskemaan

suojelupoliisin toimintaa kokonaisuudessaan. 
Alkuperäisen puhemiesneuvoston ehdotuksen mukaan eduskunnan puhemies olisi en-

nen tiedusteluvalvontavaliokunnan asettamista hankkinut valiokunnan jäseniksi ehdote-
tuista edustajista laajan turvallisuusselvityksen. Tämän osalta perustuslakivaliokunta tote-
aa, että sinänsä tiedusteluvalvontavaliokunnan erityistehtävät sekä tiedonsaantioikeuden
kohteen erityispiirteet ja laajuus huomioon ottaen valiokunnan jäsenten luotettavuuteen ja
integriteettiin saattaa käytännössä kohdistua erityisiä vaatimuksia. Ehdotettu henkilötur-
vallisuusselvityksen hakemiseen perustuva menettely ei kuitenkaan sovi hyvin eduskun-
nan asemaan kansan valitsemana ylimpänä valtioelimenä eikä myöskään kansanedustajan
2



Pöytäkirjan asiakohta PTK 132/2018 vp
riippumattomuuteen. Riippumattomuutta korostaa myös kansanedustajan koskematto-
muus, joka muun ohella sisältää kiellon estää kansanedustajaa hoitamasta edustajantoin-
taan. 

Tämän alkuperäisen esityksen mukaisen turvallisuusselvityksen laatisi turvallisuussel-
vityslain nojalla suojelupoliisi, mikä olisi merkinnyt, että tiedusteluvalvonnan kohteena
oleva viranomainen itsenäisesti selvittäisi ennakoivasti valvovan toimielimen jäsenten luo-
tettavuuteen vaikuttavia tietoja. Tällaista asetelmaa ei perustuslakivaliokunnan mielestä
voida pitää täysin ongelmattomana eduskunnan päätöksenteon itsenäisyyden ja valvonta-
toiminnan riippumattomuuden kannalta, vaikka selvitys ei olisikaan sitonut eduskuntaa.
Tämän vuoksi perustuslakivaliokunta katsoo, että ehdotuksen tavoitteet voidaan saavuttaa
turvallisuusselvityksen sijasta eduskunnan toimintaan paremmin soveltuvalla mekanismil-
la, joka ei rakennu suojelupoliisin tekemän selvityksen varaan. 

Tiedusteluvalvontavaliokunnan jäseneksi aiotusta kansanedustajasta tehtävä laaja tur-
vallisuusselvitys korvataan valiokunnan esityksessä menettelyllä, joka perustuu tietosuo-
javaltuutetun tarkastusoikeuden ja eduskunnan pääsihteerin, asianomaisen kansanedusta-
jan sekä hänen edustamansa eduskuntaryhmän puheenjohtajan rajattuun tiedonsaantiin
sekä tämän jälkeen mahdollisesti käytävään keskusteluun. Kyseessä olisi tietosuojavaltuu-
tetun tarkastusoikeuteen nähden erityinen menettely. Tarkastusoikeus kohdistuu suojelu-
poliisin toiminnallisen tietojärjestelmän tietoihin. Tämä suojelupoliisin toiminnallinen tie-
tojärjestelmä on suojelupoliisin käyttöön tarkoitettu pysyvä, automaattisen tietojenkäsitte-
lyn avulla ylläpidettävä henkilörekisteri, johon tallennetaan tietoja, joita on tarpeen käsi-
tellä kansallisen turvallisuuden suojaamiseksi taikka oikeus- ja yhteiskuntajärjestystä tai
valtion turvallisuutta vaarantavien hankkeiden tai rikosten estämiseksi, paljastamiseksi tai
selvittämiseksi. Eli tällaisia tietoja tietosuojavaltuutettu sitten tutkii.

Valiokuntien asiakirjojen julkisuutta ja salassapitoa koskeviin säännöksiin ehdotetaan
myös muutoksia tiedusteluvalvontavaliokunnan perustamisen vuoksi. Uuden valiokunnan
pöytäkirjan liitteet ja valiokunnan muut tehtävää koskevat asiakirjat ovat salassa pidettä-
viä, jollei ole ilmeistä, että tiedon antaminen niistä ei aiheuta merkittävää vahinkoa Suo-
men kansainvälisille suhteille tai vaaranna kansallista turvallisuutta.

Eduskunnan työjärjestykseen lisätään myös viittaus salassapitorikosta koskevaan rikos-
lain säännökseen. Sinänsä viittaus ei kuitenkaan muuta oikeustilaa, eikä sillä laajenneta
rangaistavuutta kattamaan esimerkiksi tiedon oikeudetonta antamista sellaisista asiakir-
joista, jotka eivät vielä ole julkisia. Perustuslakivaliokunta pitää myös tarpeellisena todeta,
ettei esimerkiksi yhteiskuntapoliittinen keskustelu tai keskustelu eduskuntaryhmän piiris-
sä muutu sääntelyn johdosta periaatteellisesti nykyisestään. 

Lopputuloksena perustuslakivaliokunta esittää, että hallituksen esitykseen sisältyvät 1.
ja 2. lakiehdotus hyväksytään muutettuina, ja tästä toisesta asiasta, että puhemiesneuvos-
ton esitys ja siihen sisältyvä lakiehdotus hyväksytään muutettuna. Perustuslakivaliokunta
esittää uutta, 3. lakiehdotusta, jossa täsmennetään tietosuojavaltuutetun tekemää tarkastus-
ta uuden tiedusteluvalvontavaliokunnan jäseneksi aiotusta kansanedustajasta. — Kiitos. 

Puhemies Paula Risikko: Meillä on aikaa kello 14:ään tässä asiassa, ja otetaan puhujalis-
talta edustaja Kantola. 

13.14 Ilkka Kantola sd: Arvoisa puhemies! Eduskunta on 3.10. tekemällään päätöksellä
lisännyt viranomaisten valtuuksia rajoittaa luottamuksellisen viestin suojaa. Tuo päätös si-
3



Pöytäkirjan asiakohta PTK 132/2018 vp
sälsi perustuslain 10 §:n muuttamisen siten, että tiedusteluviranomaisten salainen tiedon-
hankinta voi tapahtua myös ilman yksilöityä rikosepäilyä. Perusteena voi olla tiedustelun
kohdistuminen sotilaalliseen toimintaan tai muuhun sellaiseen toimintaan, joka vakavasti
uhkaa kansallista turvallisuutta. Tuo muutos oli merkittävä.

Kansalaisten oikeusturvan ja demokraattisen yhteiskuntajärjestyksen suojaamiseksi on
perusteltua, että uusien tiedusteluvaltuuksien vastapainoksi säädetään samalla vahvasta ja
uskottavasta viranomaistoiminnan valvonnasta. Nyt käsittelyssä olevat perustuslakivalio-
kunnan mietinnöt sisältävät valiokunnan yksimielisen ehdotuksen siitä, miten tuo valvonta
on järjestettävä. Pohjana ovat hallituksen esitys tiedustelun laillisuusvalvonnasta ja puhe-
miesneuvoston ehdotus tiedustelun parlamentaarisesta valvonnasta.

Valiokunta esittää, että uuden valvovan viranomaisen, tiedusteluvalvontavaltuutetun,
toimivaltuuksia vahvistetaan siihen nähden, mitä ne olivat esityksessä. Kun Helsingin kä-
räjäoikeus käsittelee tiedustelulupa-anomuksia, tiedusteluvalvontavaltuutetulla on käräjä-
oikeuden istunnossa paitsi läsnäolo-oikeus myös puheoikeus. Tiedustelutoimintaa valvo-
van viranomaisen puheoikeus on omiaan vahvistamaan tiedusteluviranomaisten paneutu-
mista lupa-anomusten perustelemiseen.

Perustuslakivaliokunta esittää, että eduskunta osallistuisi tiedusteluvalvontavaltuutetun
valintaan. Tiedusteluvalvontavaliokunnan tulisi saada lausua ehdokkaista ennen kuin val-
tioneuvosto päättää nimityksestä. Siirtymäsäännöksellä mahdollistettaisiin se, että ensim-
mäisen tiedusteluvalvontavaltuutetun rekrytointi voidaan aloittaa jo ennen valvontavalio-
kunnan asettamista. Eduskunnan puolelta valintaan osallistuisi ensimmäisen kerran perus-
tuslakivaliokunta.

Parlamentaarinen valvonta toteutettaisiin perustamalla eduskuntaan uusi valiokunta.
Valiokunnan tehtävä olisi esitettyä laajempi. Valiokunta valvoisi supon toimintaa kokonai-
suudessaan, ei vain tiedustelutoimintaa. Uuden valiokunnan toiminnassa korostuu valio-
kunnan ja sen jäsenten salassapito- ja vaitiolovelvollisuus. Valvontatehtäväänsä hoitaak-
seen valiokunnalla on poikkeuksellisen laajat tiedonsaantioikeudet suojelupoliisin toimin-
taan.

Vaikein kysymys asian käsittelyssä on ollut se, onko tarpeen ja voidaanko kansanedus-
tajien sopivuutta valiokunnan jäseniksi tässä tapauksessa arvioida syvällisemmin kuin
mikä on vallitseva käytäntö. Perustuslakivaliokunta torjui puhemiesneuvoston ehdotukses-
sa olleen mallin, jossa eduskunnan puhemies olisi pyytänyt supolta laajan turvallisuussel-
vityksen valiokuntaan aikovista kansanedustajista. Tätä ei pidetty hyvänä ottaen huo-
mioon puhemiehen poliittinen rooli ja se, että tässä mallissa valvonnan kohdetta, supoa,
olisi pyydetty arvioimaan henkilöitä, joita ollaan asettamassa supoa valvovan valiokunnan
jäseniksi. Perustuslakivaliokunta, pitkän valmistelun ja koordinaatiotyöryhmän ja parla-
mentaarisen seurantaryhmänkin ahkeran työskentelyn pohjalta, päätyi esittämään mallia,
jossa tietosuojavaltuutettu tarkistaa tiedusteluvalvontavaliokuntaan aikovan kansanedusta-
jan pyynnöstä häntä koskevat tiedot supon rekisteristä. Tietosuojavaltuutettu informoi tar-
kastuksen tuloksesta kansanedustajaa, ja tarvittaessa käydään arvioiva keskustelu kansan-
edustajan, hänen eduskuntaryhmänsä puheenjohtajan ja eduskunnan pääsihteerin kesken.
Lopullinen päätös edustajan valitsemisesta valiokuntaan tehdään eduskunnan täysistun-
nossa jatkossa kuten muidenkin valiokuntien osalta, niin kuin nytkin tehdään. Eduskunta
päättää siis valiokuntaan valinnasta. Tämän menettelyn voi katsoa ohjaavan edustajia ja
eduskuntaryhmiä harkitsemaan omia ratkaisujaan siltä kannalta, miten voidaan parhaiten
4



Pöytäkirjan asiakohta PTK 132/2018 vp
edistää tiedusteluvalvontavaliokunnan toimintakykyä sen käsitellessä maan turvallisuu-
den kannalta äärimmäisen herkkiä ja tiukasti salassa pidettäviä tietoja.

Tietosuojavaltuutetun tiedonsaantiin nojaava kansanedustajan eräänlainen ennakkoarvi-
ointi, siihen liittyvä keskustelu, on uutuus eduskunnan käytännössä. Sen takia sitä työstet-
tiin pitkään. Tähän on kuitenkin päädytty, koska itse tiedusteluvalvontavaliokuntakin on
tehtävänsä puolesta uutuus eduskunnassa. Millään muulla valiokunnalla ei tule olemaan,
eikä ole, samanlaisia tiedonsaantioikeuksia kuin tällä uudella valiokunnalla. On siis varjel-
tu uuden valiokunnan toimintakykyä. Arvokasta on, että nyt esitetyllä ratkaisulla on edus-
kunnassa laaja parlamentaarinen tuki, josta pitää kiittää erityisesti perustuslakivaliokun-
nan varapuheenjohtajaa Tapani Tölliä, joka on vetänyt sitkeästi koordinaatioryhmää ja sitä
ennen parlamentaarista valmisteluryhmää, seurantaryhmää, jossa näitä erilaisia käsityksiä
on yhteensovitettu. Kiitos siitä työstä, jota on tehty.

13.19 Päivi Räsänen kd: Arvoisa rouva puhemies! Tämän esityksen kohdalla täytyy an-
taa kyllä suuri kiitos tälle eduskunnalle, joka on hienosti kyennyt nyt tähän pisteeseen tä-
män saattamaan. Mielestäni koko tämä prosessi osoittaa ensinnäkin sen, että parlamentaa-
risella valmistelulla on ollut valtavan tärkeä ja arvokas rooli tässä, ja myös sen, että turval-
lisuuspolitiikka on koko eduskunnan yhteinen asia. Tämän asian käsittelyssä ei ole miten-
kään tarpeettomalla tavalla noussut hallitus—oppositio-välinen politiikka vaan ymmärre-
tään, että tämä on meidän kaikkien yhteinen asia ja tässä ollaan nimenomaan kansallisen
turvallisuuden asialla, mikä ei ole lyhytnäköisen poliittisen pelin paikka.

Tämän lakipaketin valmisteluhan on ollut varsin huolellista ja perusteellista. Valmistelu
käynnistettiin jo viime vaalikaudella itse asiassa nimenomaan sisäministeriön ja puolustus-
ministeriön yhteisestä esityksestä ja sitten UTVAn päätöksellä vuonna 2013, jolloin ase-
tettiin tiedonhankintalakityöryhmä — sen vuoksi itsekin tätä valmistelua ihan alkuvaihees-
ta lähtien tiiviisti seurasin. Tämä sai esitykset valmiiksi tiedustelulainsäädännön suuntavii-
voiksi, mutta sitten siltä pohjalta Sipilän hallitus jatkoi valmistelua. Esityksiähän on käsi-
telty tiiviisti edustaja Töllin todellakin hienosti ja ansiokkaasti johtamassa parlamentaari-
sessa seurantaryhmässä. 

Haluan edustaja Töllille antaa kiitoksen siitä, että hän kykeni niin sovinnollisesti vie-
mään tätä eteenpäin ja huomioimaan kaikki näkemykset, niin että olemme nyt tässä pis-
teessä. Haluan tässä nyt vielä mainita erityisesti tuon parlamentaarisen seurantaryhmän
edustaja Kasvin, joka on ollut kyllä aivan todellinen asiantuntija tämän asian käsittelyssä.
Uskon, että teidän panoksellanne, edustaja Kasvi, oli kyllä aika ratkaiseva merkitys siihen,
että ymmärrettiin, mistä on kysymys, ja että ollaan nyt tässä.

Itse olen hyvin vakuuttunut siitä, että tätä lakipakettia todellakin tarvitaan. Me elämme
tilanteessa, jossa terrorismiuhka on lisääntynyt. Vakava terrori-isku, kansallista turvalli-
suutta uhkaava kyberhyökkäys on milloin tahansa mahdollista, ja olemme valitettavasti
joutuneet todistamaan viime vuosina sitä, että myös sotilaallisten uhkien luonne on muut-
tunut, mikä konkretisoitui Krimin valtauksessa. Kun Puolustusvoimien perinteiset tiedus-
teluvaltuudet ovat perustuneet analogiseen tiedusteluun, niin todellakaan se ei enää riitä.
Organisaatioiden viestintä on siirtynyt digitaaliseen muotoon, ja sekin tätä lainsäädännön
edistämistä vauhdittaa. 

Tässä on, voisin sanoa, mielestäni jopa menty eteenpäin siitä esityksestä, joka annettiin.
Itse pidän kyllä aika nerokkaana sitä tapaa, jolla ratkaistiin kysymys tiedusteluvalvontava-
liokunnan jäsenistä hankittavasta selvityksestä. On kyllä tunnustettava, että kansanedusta-
5



Pöytäkirjan asiakohta PTK 132/2018 vp
jien aseman riippumattomuus on tärkeä periaate, ja kun ministereistäkään ei näitä laajoja
turvallisuusselvityksiä tehdä, niin pidän kyllä aika hyvänä ja suorastaan nerokkaana tätä
ratkaisua, että nyt sitten tietosuojavaltuutetulta voi tämän selvityksen tilata ja pyytää, en-
nen kuin on edes tullut valituksi tähän tehtävään, ja samalla sitten saa tarkastettua nämä tie-
dot — kuitenkin pystytään turvaamaan se, että sopivat henkilöt tähän tehtävään valitaan.

Oikeastaan yksi huolenaihe, joka tähän edelleenkin jää ja jonka edustaja Lapintie, valio-
kunnan puheenjohtaja, nosti tuossa hyvässä puheenvuorossaan esiin, liittyy nimenomaan
tiedusteluvalvontavaltuutetun resursseihin. Kyllä perustuslakivaliokunta aika vahvasti to-
teaa sen, että käytännössä vaadittavat resurssit voivat olla jopa moninkertaiset nyt ehdotet-
tuun verrattuna, ja olisin itse asiassa toivonut, että täällä olisi ministeri ollut arvioimassa ja
kommentoimassa, millä tavoin hallitus näkee, että nämä resurssit tulisi tulevaisuudessa
turvata. Tämä perustuslakivaliokunnan huomio joka tapauksessa täytyy ottaa vakavasti. 

Arvoisa puhemies! Tähän kiitospuheen lopuksi haluan kyllä erityisen kiitoksen vielä an-
taa perustuslakivaliokunnan puheenjohtaja Annika Lapintielle, joka on osoittanut niin täs-
sä kuin monessa muussakin yhteydessä erittäin ansiokasta työskentelyä: kiitos siitä, että
olemme nyt tässä pisteessä.

13.26 Pauli Kiuru kok: Arvoisa rouva puhemies! Todellakin hyvää työtä valiokunta on
tehnyt. Täytyy muistaa, mistä tässä lähdetään liikkeelle: kansainvälisestä tilanteesta ja
Suomen tarpeista.

Tässä kyseisessä laissa ja mietinnössä nyt sitten lähdetään liikkeelle siitä, että valvon-
nan pitää olla tehokasta, mutta sen pitää olla myös riippumatonta. Myös tämän parlamen-
taarisen valvonnan pitää toteutua, ja se tässä toteutuu, ja tämä mietintö vie sitä eteenpäin.

Perus- ja ihmisoikeuksien pitää toteutua. Ne toteutuvat. Valtuutettu toimii Tietosuoja-
valtuutetun toimiston yhteydessä, ja niin kuin tässä mietinnössä korostetaan, aseman pitää
olla itsenäinen ja riippumaton. Ihan aiheellisesti korostetaan myös sitä, ettei saa olla sidok-
sia valvottavaan organisaatioon esimerkiksi niin, että on virkavapaalla kyseisestä organi-
saatiosta ja sitten on ikään kuin valvomassa ystäviään tai kavereitaan.

Tässä tuli esille myös tämä, että tiedusteluvalvontavaliokunnalla on tilaisuus esittää
mielipide tiedusteluvalvontavaltuutetusta, eli tämäkin on sitä parlamentaarisuutta, ja tämä
on ihan oikein.

Resursseista: juuri näin, pitää olla riittävät resurssit, jotta myös käytännössä pystytään
tekemään sitä työtä, mitä tässä pitää tehdä.

Valiokunnan koko, sehän tässä tuli myös esille: 11 jäsentä, 2 varalla, ja se on se pienin,
mikä valiokunnan koko perustuslain mukaan voi olla. Koko tietysti lähtee siitä, että kun on
salassa pidettäviä tietoja, niin ne helpommin pysyvät salassa, kun ryhmän koko on pieni.

Tähän proseduuriin vielä: Menettely on nyt sitten kehittynyt siitä, mitä hallituksen esi-
tyksessä on. Lisää vastuuta tulee myös eduskuntaryhmille, ja olen kyllä varma, että tämä
vastuu ryhmissä ymmärretään ja myös kannetaan.

13.28 Simon Elo sin: Arvoisa rouva puhemies! Sininen eduskuntaryhmä kannatti yksi-
mielisesti tiedustelulakien kiireellistä uudistamista. Niin kuin tässä edustaja Kiuru toi esil-
le, niin täytyy sanoa, että tällä hetkellä jokainen päivä ilman tätä uudistettua lainsäädäntöä
vaarantaa meidän kansallisen turvallisuutemme.

Kun ajattelee sitä tilannetta, mikä pakolaiskriisin seurauksena — osittain sen seuraukse-
na — Eurooppaa on kohdannut, niin on tullut paljon henkilöitä, jotka ovat radikalisoitu-
6



Pöytäkirjan asiakohta PTK 132/2018 vp
neet, tekevät täällä erilaisia terrori-iskuja tai muuten epävakauttavat eurooppalaisia yhteis-
kuntia. Sitten tietysti itänaapurimme valitettava toiminta Ukrainassa ja Krimin laiton mie-
hitys ovat vaikuttaneet niin, että sekä siviili- että sotilaspuolella tarvitaan uutta lainsäädän-
töä — muistaen, että me olemme monia muita maita jäljessä.

Eduskunnan ulkoasiainvaliokunnan kanssa vierailimme Kanadassa, ja siellä tapasimme
heidän tiedusteluvaliokuntansa jäsenen. Heillä oli jopa niin pitkälle mennyt lainsäädäntö,
että he saavat operatiivisetkin tiedot. Kysyimme heiltä, mikä on oikeudellinen rangaistus,
jos tietoja vuotaa ja se pystytään oikeudessa toteen näyttämään. Vähintään 15 vuotta van-
keutta. Eli kyllä muihin maihin on yhtymäkohtaa, vertailukohtaa, jota me voimme tässä sit-
ten tarkastella, kun valiokunnan työ lähtee käyntiin.

Olen samaa mieltä edustaja Räsäsen kanssa siitä, että nyt löydettiin hyvä parlamentaa-
rinen yksimielisyys sille mallille, miten katsotaan, että näillä henkilöillä, jotka tähän valio-
kuntaan hakevat, on taustat kunnossa. Tässä täytyy tietysti myös muistaa tämä tiedustelu-
valtuutetun rooli, joka tulee olemaan hyvin merkittävä, ja on tärkeää, että tässä siirtymä-
ajan aikana voidaan ruveta jo sitäkin puolta katsomaan.

Tässä on otettu esille myös nämä resurssit. Olikin hyvin tärkeää, että perustuslakivalio-
kunta lisäsi tähän esitykseen vaatimuksen siitä, että Tiedusteluvalvontavaltuutetun toimis-
toon on saatava riittävät resurssit heti, kun se toimisto laitetaan pystyyn, samoin Helsingin
käräjäoikeuteen, kun käynnistetään se osasto, joka käsittelee tiedustelulakeihin perustuvia
asioita.

Meillä on nyt pohja, miten me voimme lähteä tätä uutta lainsäädäntöä toteuttamaan,
mutta täytyy myös korostaa niitden henkilöiden merkitystä, jotka tullaan tähän tiedustelu-
valiokuntaan asettamaan, he ovat paljon vartijoina.

13.30 Ilkka Kanerva kok: Arvoisa puhemies! Kyllä kai se vähän niin on, että tästä pro-
seduraalisesta puolesta ilman muuta kiitos kuuluu edustajille Tölli, Lapintie et cetera, ja
näin muodoin pyydänkin heitä vielä kerran fundeeraamaan sitä, olisikohan tuo ilmoitus jät-
täytyä pois seuraavista vaaleista aihetta uudelleen arvioida. Esimerkkejä löytyy. [Naurua]

Arvoisa puhemies! Minulla on ollut tilaisuus pariinkin otteeseen tässä viime aikoina
käydä tutustumassa siihen ajattelutapaan, jota Yhdysvalloissa tänä päivänä on poliittisesti
pinnalla koskien ennen muuta ulko-, turvallisuus- ja puolustuspolitiikkaa, eikä ole kovin
mieluisa asia tulla sanomaan julkisesti, etten ehkä muista nyt ainakaan lähivuosikymmen-
ten ajalta vaihetta, jolloin olisin siinä mitassa ollut huolestunut kansainvälisen tilanteen ke-
hityksen suunnasta kuin mitä tällä hetkellä on asianlaita. Tämä havainto ei perustu tietys-
tikään yksinomaisesti siihen, mitä oli konkreettisesti luettavissa, kuultavissa, keskustelta-
vissa yhtä lailla Washingtonissa ja New Yorkissa kuin hieman aiemmin myöskin Ottawas-
sa, on vaan valitettavasti niin, että kansainvälisen tilanteen kehityksen suunta on huolestut-
tava myöskin muualla, ja tällöin tietysti tarkoitan kansainvälisen kehityksen luonnetta mo-
nikansallisuuden näkökulmasta, kansainvälisen sopimusjärjestelmän pitävyyden kannalta
siinä, miten moninapaisuuden vaihtelut heijastuvat mannerlaatoissa ja niin edelleen, ja niin
edelleen. Valitettavaa on se, että monella tapaa Euroopan manner saattaa pahimmoisim-
millaan olla se, joka joutuu maksamaan koko tämän laskun. Viittaan erityisesti INF-sopi-
muksen mahdollisiin seurauksiin.

Kun asiaintila on tämänkaltainen, niin se ei tarkoita sitä, että tässä oltaisiin ajautumassa
perinteiseen aseelliseen konfliktiin, sitäkään riskiä ei valitettavasti voida meidänkään tur-
vallisuusympäristössämme sulkea kokonaisuudessaan pois, vaan kysymys on siitä, että
7



Pöytäkirjan asiakohta PTK 132/2018 vp
maailmankuva on muuttunut tavalla, jossa sodan ja rauhan välissä on laaja harmaa vyöhy-
ke, jonka puitteissa aktiivisuus monella tapaa kukoistaa erittäin kiusallisella ja valitettaval-
la tavalla — tavalla, jota emme ole edes kovin kauaa osanneet nähdä. Joudumme elämään
maailmassa, jossa kohtaamme muun ohella terrorismin kaapuun pukeutuneita varsin ko-
viakin asenteita, jotka motivoivat toimijoita, jotka ovat meidän kulttuurillemme vieraita —
erittäin vieraita ja vastenmielisiä.

Vastustaja on älykäs, se on innovatiivinen, se osaa käyttää modernia teknologiaa taita-
vasti ja tehokkaasti hyväkseen. Sen keinot ovat moninaiset, ja se kykenee iskemään taval-
la, jota emme osaa ennakoida. Meillä on käytössämme diplomatia, meillä on käytössämme
pelotevaikutukset. Luonnollisesti tehostamme puolustustamme ja koetamme ylläpitää re-
silienssiämme, oman yhteiskuntamme sisäistä sietokykyä. Mutta se ei riitä tässä tilantees-
sa vaan on kyettävä myöskin olemaan valppaana ja kyettävä näkemään ehkä myöskin en-
nakoivasti, mitä uhkia mekin saatamme kansakuntana joutua kokemaan ja näkemään. Tä-
män vuoksi minusta on loistava asia, että eduskunta voi tänä päivänä nähdä tämän tilan-
teen tässä vaiheessa lainsäädäntöprosessia, jota täällä on tässä vaiheessa käsitelty. 

Avoin yhteiskunta on aina haavoittuva kyberiä, hybridiä, perinteistäkin vakoilua tekno-
logialla toteutettuna kohtaan. Me emme tiedä, mitä meissä vakoillaan. Emme me tienneet
sitä, että syksyllä 2013 julki tulleella tavalla ulkoministeriö oli pitkäaikaisen, vakavan va-
koilun kohteena. Sen takia puolustan tässä puheenvuorossani suomalaista mallia toimia
mahdollisimman tehokkaasti oman kansakuntamme hyvinvoinnin ja turvallisuuden hy-
väksi ja sitä, että monin kerroin monissa yhteyksissä paheksuttu konsensus suomalaisessa
yhteiskunnassa ei toivottavasti raskaan sarjan asioissa ole kirosana vaan suomalaisen yh-
teiskunnan vahvuus.

Puhemies Paula Risikko:  Meidän tosiaan pitää kello 14:ään mennessä tämä lopettaa,
mutta sitten jatketaan illalla myöhemmin keskustelua.

13.36 Hannu Hoskonen kesk: Arvoisa rouva puhemies! Nyt käsittelyssä oleva tieduste-
luvalvontaa koskeva perustuslakivaliokunnan mietintö on mielestäni yksi tärkeimpiä pape-
reita, mitä vähäisen poliittisen urani aikana olen päässyt käsittelemään. Suomalaisen tur-
vallisuuden kannalta on aivan välttämätöntä, että saamme omaan sotilastiedusteluun ja si-
viilitiedusteluun liittyvän lainsäädännön muun Euroopan ja muun maailman tasolle. Aivan
kuten edustaja Kanerva erinomaisessa puheenvuorossaan kuvasi tilannetta, maailma ei ole
tänä päivänä hyvä ja turvallinen paikka. Tulee mieleen väkisin se erään viisaan Ehrensvär-
din sana, että kansakunnan kannattaa seisoa omalla pohjallaan eikä luottaa vieraan apuun.
Ystäviä totta kai pitää hakea, mutta omien tietojen ja tiedonhankinnan pitää olla ajan tasal-
la.

Tässä yhteydessä haluan kiittää perustuslakivaliokunnan puheenjohtaja Annika Lapin-
tietä ja varapuheenjohtaja Tapani Tölliä ja koko valiokuntaa aivan erinomaisen hyvästä
työstä. Puheenjohtaja Lapintie on pitänyt kyllä asiat hyvin hallinnassa, ja asiat ovat eden-
neet ihailtavan kiitettävällä tavalla. Siitä lämmin kiitos.

Se, että nyt olemme pääsemässä sille tasolle tiedustelutoiminnassa ja tiedusteluvalvon-
nassa, mitä maailma vaatii, on suuren ilon aihe. Ei tarvinne teille, arvoisat edustajakolle-
gat, luennoida siitä, mitä maailmassa on tapahtunut viimeisen kolmen vuoden aikana.
Maailma ei ole enää niin turvallinen paikka kuin se aikanaan oli, ja niin kuin tiedämme, tie-
dustelumenetelmien, erilaisten vakoilumenetelmien kehittyminen maailmassa on niin hur-
8



Pöytäkirjan asiakohta PTK 132/2018 vp
jaa ja niin nopeaa, että tietoverkkoihin mukaan meneminen ja valvonnan ulottaminen sin-
ne on Suomen kannalta aivan välttämätöntä. Onhan kummallista, että tähän saakka vierai-
den valtioiden tiedustelijat ovat päässeet Suomen tietoverkkoihin vapaasti mutta meidän
viranomaisemme eivät ole sinne voineet mennä. 

Kaiken julkisen toiminnanhan tulee perustua lakiin, ja lakia on tarkoin noudatettava, ku-
ten perustuslakimme toteaa. Tämän takia on välttämätöntä, että tämä laki ja koko tieduste-
lulakipaketti saadaan läpi ja ennen kaikkea voimaan mahdollisimman nopeasti. Perustus-
lakivaliokunta on antanut mielestäni erinomaiset mietinnöt ja lausunnot eri lakeja koskien
tähän asiaan liittyen, ja ne ovat todella hyvää ja vahvaa luettavaa. Eduskunta on jo hyväk-
synyt lainsäädännön, jonka mukaan luottamuksellisen viestin suojaan, perustuslain
10 §:ään, voidaan kajota silloin, kun kansallinen turvallisuus on vakavasti uhattuna. Ei niin
mitään toimintaa ole olemassa, ettei sille pitäisi olla järkevää ja hyvää kontrollia, ja tässä
mietinnössä tämä kontrolli on nyt saavutettu. Se on kirjoitettu siihen muotoon, missä sen
olla pitää.

Joka tapauksessa tarvitaan tätä tiedusteluvalvontavaliokuntaa, joka perustetaan, ja tie-
dusteluvalvontavaltuutettua, joka aloittaa työnsä tietosuojavaltuutetun kanssa yhteistyös-
sä, molempia instansseja tarvitaan, ja niille pitää antaa riittävät resurssit toimiakseen ja en-
nen kaikkea niin, että valvonta ulotetaan koko tiedustelutoimintaan. Tässähän nämä pelin
kehykset ovat kaikilta puolin: valvonta on olemassa, tiedustelu toimii, ja näiden toimijoi-
den tehtäviä ja heidän päätöksiään valvotaan kattavasti. Tämän takia tämä mietintöpaketti,
mikä nyt on eduskunnan käsiteltävänä, on erittäin hyvä, ja täällä on muutamia semmoisia
kohtia, jotka kannattaa painaa mieleen:

”Perustuslakivaliokunnan mielestä tiedustelutoiminnan valvonnan kannalta on tärkeää,
että tiedustelutoiminnan laillisuusvalvonta on kattavasti järjestetty”, sanotaan mietinnössä
Valvonnan kattavuus -kohdassa. Tämä on juuri se iso asia, joka pitää nyt painaa terävästi
mieleen ja joka linjaa, miten tiedustelua toimitetaan tässä maassa.

Ja sitten toinen kohta: ”Valiokunnan mielestä valvonnan kattavuus edellyttää myös sitä,
että riittävät valvontajärjestelyt ulotetaan suojelupoliisin toimintaan kokonaisuudessaan.”

Näitä muutamia lauseita hienosta mietinnöstä siteeraten voi sanoa, että me olemme saa-
vuttamassa tiedustelussa tason, joka on tälle kansakunnalle vain hyvästä. On selvää, että
kun luottamuksellisen viestin suojaan kajotaan, niin siihen pitää olla vahvat perusteet.
Nämä perusteet tähän mietintöön kirjattuna ovat aivan erinomaisia.

Vielä lopuksi, arvoisa puhemies: Kun katsotaan tiedustelutoimintaa, on myös niin, että
se koskee, totta kai, meidän viranomaisiamme — poliiseja ja muita viranomaisia, Rajavar-
tiolaitosta ja niin edelleen — mutta se koskee tietenkin myös sotilastiedustelua, josta saa-
tava tieto on kansakunnan turvallisuuden kannalta ensiarvoisen tärkeää. Mutta siinäkin
asiassa pitää olla huolellinen, että saavutamme sellaisen tiedon tason, ja Suomessahan tie-
tokoneen käyttötaito ja tietotekniikka osataan, elikkä ei se meillä osaamisesta ole kiinni.
Nyt vain, kun tämä laki tulee, me saamme tälle toiminnalle selkeät rajat, mikä helpottaa
myös viranomaisten toimintaa, ja asiaan saadaan selvä kehikko ympärille. Tiedustelutoi-
mintahan palvelee myös meidän yritystoimintaamme. Meidän tietoverkoissammehan totta
kai koko ajan liikkuu sotilastoimintaa ja muuta siviilitiedustelutoimintaa koskevia haitta-
ohjelmia, joihin ei ole tähän asti päässyt millään käsiksi, mutta nyt me pääsemme niin lai-
tetekniikkamme, tietotaito-osaamisemme kuin myös lainsäädäntömme kannalta sille tasol-
le, millä olla pitää.
9



Pöytäkirjan asiakohta PTK 132/2018 vp
Moni suomalainen yritys on tänä päivänä menettänyt valtavia omaisuuksia sen takia,
että erilaisilla vakoiluohjelmilla on viety tietoa, niin että yritys on menettänyt valtavia ta-
loudellisia arvoja, ja ne ovat peruuttamattomia vahinkoja. Tänä päivänä toisen omaisuu-
den haltuun ottaminenhan ei tapahdu enää missään markkinatorilla niin, että viedään tas-
kusta kukkaro tai jotain muuta, vaan se tapahtuu hyvin pitkälti tietoverkoissa. Ajatelkaapa
nyt vaikka pankeissa liikkuvia tietoja — jos joku pääsee peukaloimaan tilitietoja tai jopa
tekemään tilisiirtoja — tai yrityksiä, joilla on hallussaan esimerkiksi erittäin tärkeitä pa-
tentteja: niihin murtautuminenhan tietää sitä, että yhtiö menettää, yritys menettää, ihmiset
menettävät valtavia omaisuusarvoja sen tautta, että meillä ei tiedustelulainsäädäntö ole ol-
lut ajan tasalla. Sen takia pidän tätä lakipakettia, mikä nyt on käsittelyssä, erittäin tärkeänä.

Vielä lopuksi, arvoisa puhemies: kiitoksia valiokunnan puheenjohtajalle ja varapuheen-
johtajalle erinomaisesti tehdystä työstä.

Puhemies Paula Risikko: Edustaja Tölli. — Otetaan sitten sen jälkeen debatti tähän lop-
puvaiheeseen, niin saadaan purettua hieman puhetta.

13.42 Tapani Tölli kesk: Arvoisa puhemies! Nyt käsiteltävänä olevat esitykset tieduste-
luvalvonnasta ovat tärkeä osa kokonaisuutta — voi sanoa, että keskeinen edellytys sille,
että varsinaiset tiedustelulait eli siviilitiedustelulaki ja laki sotilastiedustelusta voidaan hy-
väksyä. Tässä kokonaisuudessa lisätään merkittävästi tiedustelutoimivaltuuksia, ja tulem-
me lähemmäksi meidän verrokkimaidemme tasoa ja tilannetta. Pystymme paremmin vas-
taamaan kansallisesta turvallisuudestamme. Mutta se edellyttää, että meidän valvontajär-
jestelmämme on hyvä, ja rohkenen arvioida, että tämä valvontakokonaisuus on pitävämpi
ja tiukempi kuin monessa muussa maassa. Ja se on hyvin tärkeää.

Tämä työ, mitä tässä on tehty, osoittaa mielestäni sen, että parlamentaarinen valmistelu
yhteisissä tärkeissä asioissa kannattaa. Haluan kiittää kaikkia teitä, jotka olette mukana ol-
leet tässä työssä parlamentaarisessa seurantaryhmässä, koordinaatioryhmässä ja
asianomaisissa valiokunnissa. Mielestäni tämä osoittaa sen, että oma onnistuminen tulee
vain yhteisen onnistumisen kautta. Tämä osoittaa, että tarvittaessa kyetään yhteiseen vas-
tuunkantoon. Ja kun on vaikeita tilanteita ja on tietyllä tavalla ratkaisupakko, niin ratkai-
suja myös löytyy. Se on tässä mielessä ollut tärkeää.

No, sitten tämän työn kannalta on yksi mielenkiintoinen havainto — en tiedä, onko so-
pivaa, että totean, mutta totean sen kuitenkin: olen havainnut, että esimerkiksi puolustus-
hallinnon ja sisäministeriön eli sisäisen turvallisuuden ja ulkoisen turvallisuuden välinen,
voisiko sanoa, raja-aita on häipynyt, eli tämä turvallisuus nähdään entistä yhtenäisemmin
ja puhutaan samaa kieltä, ja se ei ole vähäinen asia.

En mene yksityiskohtiin tässä valvonnassa mutta joiltakin osin mainitsen siitä. Tämän
laillisuusvalvojan eli tiedusteluvalvontavaltuutetun valitseminen, rooli ja valtuudet tulevat
olemaan merkittäviä — on uusi laillisuusvalvoja. Tässä on kiinnitetty huomiota laillisuus-
valvojan resursseihin. Kuitenkin tässä valmistelun kuluessa on koko ajan ollut se selkeä
linja, että resurssit tulee turvata sen mukaisesti kuin on tarve. On vain niin, että täsmällistä
arviota siitä, minkä kokoiset ne ovat, on vaikea sanoa, mutta lähtökohta on juuri niin kuin
perustuslakivaliokuntakin linjasi, että resurssien tulee olla riittävät.

Sitten tästä valvontavaliokunnasta. Tämähän on uusi, monessa mielessä uusi, ja sen teh-
tävä on rajattu. Se poikkeaa melkoisella tavalla eduskunnan muista valiokunnista, ja tämän
valiokunnan jäsenten tehtävä on vastuullinen. Eli kun ryhmissä valitaan edustaja tähän,
10



Pöytäkirjan asiakohta PTK 132/2018 vp
niin kyllä silloin pitää tuntea vastuuta, että tämä henkilö sen vastuun kantaa. Oleellinen
sana tähän mielestäni on ”luottamus”, se, että tähän henkilöön voi luottaa, mutta myöskin
se, että on keskinäinen luottamus, eikä olisi haitaksi, jos — niin kuin monessa muussakin
asiassa — hiljaa kysyy itseltään, että voiko minuun luottaa. Se järjestelmä edellyttää sitä,
että tämä näin toimii, ja siksi myöskin kansanedustajan taustan ennakollinen tarkastus on
perusteltua, ja se tässä perustuslakivaliokunnan esityksessä on nyt hoidettu sillä tavalla,
että tietosuojavaltuutettu on tässä se taho, joka sen hoitaa. Tässä ei ole mielestäni mitään
kummallista, se on luonnollinen asia.

Sitten ajan myötä — koska tämä on uusi valiokunta — osoittautuu, mitkä ovat toimin-
takäytännöt ja työrytmi ja niin edelleen, miten usein valiokunta kokoontuu, mutta yhteis-
työ tulee olemaan tiivis tämän laillisuusvalvojan kanssa. Se on tiivis yhteistyökumppani, ja
tieto kulkee sitä kautta. Ja tietysti valiokunta kuulee tarvittaessa niitä tahoja, joita on tar-
peen kuulla. Keskeinen tehtävä tällä valiokunnalla on myös kiinnittää huomiota siihen, että
toteutuu se, mitä lainsäätäjä lakia säätäessään on tarkoittanut, ja silloin, kun tarvitsee läh-
teä muuttamaan, lähdetään muuttamaan.

Tämä on valtavan kokoinen paketti, sisältää valtavasti yksityiskohtia. On luonnollista,
että pitää seurata myös, onko tähän tehtävä päivityksiä, mutta tässä on hyvät edellytykset,
kun on suuri yhteisymmärrys siitä, että tätä pakettia tarvitaan. Ja tämähän ei ole vain tätä
hetkeä varten, ei tätä hallitusta eikä seuraavaa eikä sitä seuraavaa, vaan se on pidemmän ai-
kavälin asia. Tämän järjestelmän tulee kestää myös murrosajat ja kriisiajat. Se ei saa olla
poliittisille suhdanteille altis.

Mielestäni tältä pohjalta on hyvä jatkaa.

Puhemies Paula Risikko:  Kiitoksia. — Myönnän seuraavaksi vastauspuheenvuoroja,
mutta nyt me emme kerkeä ottaa näistä kuin muutaman. En luettele, koska täällä tuli niin
paljon näitä nimiä. Otan siinä järjestyksessä kuin on varattu. — Edustaja Kasvi aloittaa.

13.49 Jyrki Kasvi vihr (vastauspuheenvuoro): Arvoisa puhemies! On tosiaan mainiota,
että näistä tiedustelulakien viimeisistäkin yksityiskohdista on löytynyt yksimielisyys. Näin
tärkeä asia ei saa jäädä politikoinnin jalkoihin. Erityisen tyytyväinen olen tosiaan siitä, että
tiedusteluvalvonnan merkitys on ymmärretty ja tämä naiivi usko viranomaisiin, joka meil-
lä on joskus ollut, ei ole enää sokaissut meitä. Jos jotain hyvää tapaus Aarniosta ja ylim-
män poliisijohdon oikeudenkäynnistä on löydettävissä, niin se on ehkä sitten tämä, että me
ymmärrämme, että luottamus hyvä, valvonta tarpeen.

Tiedustelua valvomaan luotuja rakenteita voitaisiinkin minun mielestäni käyttää hyväk-
si myös muualla, missä on vastaavaa toimintaa. Esimerkiksi kun ajatellaan poliisin salaisia
pakkokeinoja, joiden lainmukaisuutta on vähän kyseenalaistettu välillä, niin siellä voisi
olla vastaavalle pakkokeinovaltuutetulle tarvetta.

13.50 Markus Mustajärvi vas (vastauspuheenvuoro): Arvoisa puhemies! Omaa maa-
taan pitää puolustaa kaikin mahdollisin keinoin, ja siihen kuuluu myös parlamentarismi ja
kansalaisten perusoikeuksien puolustaminen. Nyt löydetty ratkaisu siihen, kuinka mahdol-
lisesti tiedusteluvalvontavaliokuntaan valittavan kansanedustajan edellytykset toimia teh-
tävässään tarkistetaan ennen valintaa, on perusteltu. Yhteen väliin näytti siltä, että näitä
parlamentarismin puolustajia on aika lailla vähän. Valintaprosessi, jossa suojelupoliisi oli-
11



Pöytäkirjan asiakohta PTK 132/2018 vp
si ollut mukana, vaikkakaan ei päättämässä tai lausumassa tulevasta valvojastaan, olisi ol-
lut perin outo, ja sen on kyllä todennut perustuslakivaliokuntakin. 

Tulevina vuosina näkyy sitten, kuinka tämä valiokunta löytää roolinsa, tehtävärajansa.
Sillähän on valtavan laaja tiedonsaantioikeus mutta tiukka, ankara salassapitovelvollisuus,
tiivis yhteistyö tiedusteluvaltuutetun, suojelupoliisin ja sotilastiedustelun kanssa, ja jo se
asettaa kovat vaatimukset yhteistyölle. 

13.51 Eero Heinäluoma sd (vastauspuheenvuoro): Arvoisa puhemies! Tässä on valmis-
tumassa erittäin jyhkeä lakipaketti. Se varmasti vastaa ajan haasteisiin, niin kuin täällä on
todettu. Samalla on selvää, että tässä annetaan viranomaiselle poikkeuksellisen laajoja val-
tuuksia puuttua kansalaisten viestin lähettämiseen. Näin ollen, kun näitä kovia valtuuksia
annetaan, on välttämätöntä, että siihen liittyy myös viranomaistoiminnan valvonta. 

Olen iloinen siitä, että suojelupoliisin osalta on päästy yhteiseen ratkaisuun, jossa koko
suojelupoliisi tulee normaaliin parlamentaariseen valvontaan. Sitä kautta voidaan luottaa
siihen, että laitos tekee työnsä tasapuolisesti ja objektiivisesti ja kaikki yhteiskuntapiirit
voivat olla sen työhön tyytyväisiä. 

Olen hyvin iloinen siitä, että hallituspuolueiden keskuudessa on osoitettu huomattavaa
kompromissihalua tämän lainsäädäntökokonaisuuden eteenpäin viemisessä. Pyydän yhtyä
niihin kiitoksiin, joita täällä on lausuttu sekä perustuslakivaliokunnan puheenjohtajalle,
edustaja Lapintielle että varapuheenjohtaja Töllille, jotka ovat tehneet suuren työn, niin
että tämä voi olla yksimielisen päätöksenteon kohteena tänään. Se on kunniaksi suomalai-
selle kansanvallalle.

13.52 Johanna Ojala-Niemelä sd (vastauspuheenvuoro): Arvoisa rouva puhemies! Kä-
sittelemme tärkeää lakipakettia. Kuten tiedämme, olemme olleet muiden maiden tieduste-
lutiedon varassa, ja on hyvä, että nyt asia korjaantuu tämän lakiesityksen mukaan. 

Täällä on käyty hyvää analyysiä turvallisuustilanteen heikentymisestä kansainvälisesti.
Meille on myös ilmennyt tarve varautua Suomen kansallista turvallisuutta uhkaavaan toi-
mintaan, samoin kuin viestiteknologian nopea kehitys helpottaa niiden tahojen verkostoi-
tumista ja yhteydenpitoa, jotka muodostavat Suomelle uhan, ja on myös hyvä päästä tähän
kiinni aikaisempaa paremmin. Myös monenlaisia uusia ilmiöitä on pinnalla: hybridivaikut-
tamista, kybertoimintaympäristön merkitys kasvaa, terrorismi. 

Valvonta on elimellinen osa tätä lakipakettia, ja on totta, että ilman tehokasta valvontaa
ei voi lisätä toimivaltuuksia. Kannan huolta myös tiedustelutoiminnan valvonnan vaati-
mista resursseista. Ne on turvattava sekä laillisuusvalvonnan että parlamentaarisen valvon-
nan osalta.

13.53 Kimmo Kivelä sin (vastauspuheenvuoro): Puhemies! Minä myös yhdyn niihin kii-
toksiin, mitä tulee edustajiin Lapintie ja Tölli, ei ainoastaan hoksnokan, vaan myös sellais-
ten persoonallisten ominaisuuksien vuoksi, mitä heillä, kunnioittamillani edustajilla, on. 

Tämä asia meni hienosti maaliin. Tämä asia on ollut perustuslakivaliokunnalle kypsyys-
koe, josta se on suoriutunut erinomaisesti. On jaksettu viipyä ajan kanssa tämän asian ää-
rellä ja saatiin aikaiseksi yksimielinen mietintöluonnos. Yhteiskunnan kannalta fundamen-
taalien asioiden äärellä ei ole syytä leikkimiseen ja sooloiluun, ja siihen ei perustuslakiva-
liokunta todellakaan millään muotoa syyllistynyt, päinvastoin. Keskustelimme todellakin
näistä resurssikysymyksistä. Asiantuntijavaiheessa oli osittain epäselvää, miten esimerkik-
12



Pöytäkirjan asiakohta PTK 132/2018 vp
si sijaisuusjärjestelyt hoidetaan, mutta tämäkin asia tuli selväksi: se tulee sitten aikanaan
määritellyksi valtuutetun viran johtosäännössä.

13.55 Peter Östman kd (vastauspuheenvuoro): Arvoisa rouva puhemies! KD:n eduskun-
taryhmä on useampaan otteeseen ilmaissut tukensa lakiesityksen viemiseksi maaliin mah-
dollisimman nopeasti, koska olemme pitkään olleet, niin kuin olemme kuulleet, muita län-
simaita jäljessä nimenomaan tiedustelulainsäädännön osalta.

Suomalaisen turvallisuuden takaamiseksi on viranomaisilla oltava käytössään työkalu-
pakki, jonka avulla ei jouduta hapuilemaan pimeässä. Nyt viranomaiset ovat saaneet tar-
vittavat työkalut. 

Olen iloinen myös siitä, että kaikki eduskuntaryhmät — kiitos vielä kerran edustaja Töl-
lille hänen neuvottelutaidoistaan — pääsivät yhteisymmärrykseen ja vielä niin, että myös
perustuslakivaliokunta muutamien korjauksien jälkeen sai mietintönsä nopeasti valmiiksi. 

Tämä laki on tarkoitettu toimimaan kaikkien suomalaisten puolesta, ei ketään suoma-
laista vastaan.

13.56 Kaj Turunen kok (vastauspuheenvuoro): Arvoisa puhemies! Menettelytapa tie-
dusteluvalvontavaliokunnan jäseneksi hakeutuvan edustajan kohdalla on vielä kuitenkin
pikkuisen epäselvä tässä uudessa systeemissä, jonka perustuslakivaliokunta muotoili. Käy-
tännössähän tämä menee niin, että edustaja, joka haluaa jäseneksi valiokuntaan, ottaa itse
yhteyttä tietosuojavaltuutettuun ja tietosuojavaltuutettu sitten katsoo toiminnallisen tieto-
rekisterin suposta. Tämän jälkeen edustaja sitten keskustelee tietosuojavaltuutetun kanssa,
ja edustajalla on mahdollisuus tässä yhteydessä tehdä myöskin omat johtopäätöksensä sii-
tä, jatkaako hakeutumistaan. Minun mielestäni menettelytapa on oikein hyvä, ja tässä kan-
nattaa muistaa se, että joka tapauksessa eduskuntaryhmät valitsevat ehdokkaat tähän tie-
dusteluvalvontavaliokuntaan ja loppupelissä sitten täysistunto vahvistaa nämä jäsenyydet.
Tämä menettelytapa on hyvä.

13.57 Leena Meri ps (vastauspuheenvuoro): Arvoisa puhemies! Perustuslakivaliokun-
nan jäsenenä kiitän tässä nyt ihan kaikkia, ketkä ovat olleet tässä työssä mukana. Kaikkien
panos on ollut merkittävää. 

On hyvä huomata täällä — tämä kiinnosti erityisesti mediaa ja kansalaisia — miten tämä
kansanedustajien turvallisuusselvitys tulee menemään, ja nyt se on tosiaan tämmöinen tar-
kastus. Ja on hyvä huomata täältä perusteluista, että ensin se tieto annetaan kansanedusta-
jalle itselleen elikkä siinä voi sitten vielä pysähtyä miettimään omaa luottamustansa. Mut-
ta luottamus on hyvä. 

Täällä oli vertauskuva myös rangaistustarpeeseen: Elikkä niiden muutaman ihmisen,
jotka sitten saavat tietää niistä asioista, on hyvä huomata, että rikoslaissa on tieto- ja vies-
tintärikoksena tuomittava tämä salassapidon rikkominen. Tiedämme, että poliitikoilla on
välillä tapana vuotaa, elikkä myös heitä voi sitten odottaa rangaistussäännös, jos menee toi-
sista tämmöisiä kertomaan. 

Tämän ohella me emme kuitenkaan saa unohtaa hallittua maahanmuuttopolitiikkaa ja
rajavalvontaa, niin että tiedämme, keitä kansalaisia täällä on. Meillä on nyt yksi lisätyöka-
lu valvontaan, mutta emme saa unohtaa sitäkään.
13



Pöytäkirjan asiakohta PTK 132/2018 vp
13.58 Anna-Maja Henriksson r (vastauspuheenvuoro): Värderade talman, arvoisa puhe-
mies! För det första vill jag säga att det är ett oerhört gott betyg för riksdagen att vi tillsam-
mans nu har kunnat komma så här långt, och det ska vi vara glada över. Men jag skulle ock-
så vilja påpeka att det skulle vara skäl att läsa grundlagsutskottets utlåtande mycket noga
både när det gäller resurserna till den nya tjänsten, det vill säga till underrättelsetillsynsom-
budsmannen och hans byrå, och också till domstolarna.

Arvoisa puhemies! Tässä on paljon hyvää työtä tehty, ja varmasti kaikki tässä salissa ovat
omalla tavallaan myötävaikuttaneet siihen, että me nyt luomme historiaa ja pystymme saa-
maan aikaiseksi lainsäädännön, joka on ajan tasalla myös mitä tulee tiedusteluvalvontaan
ja valvonnan valvontaan. Se on erittäin tärkeätä demokratiassa.

Arvoisa puhemies! Kiinnittäisin vielä huomiota näihin resurssitarpeisiin sekä tieduste-
luvalvontavaltuutetun toimistolle että myös tuomioistuimille, ja toivon, että nyt [Puhemies
koputtaa] jatkokäsittelyssä luetaan tarkasti, mitä mieltä perustuslakivaliokunta on ollut
näissä kaikissa asioissa.

Ja sitten viimeisenä asiana huomautan myös, että perustuslakivaliokunta on pitänyt erit-
täin tarpeellisena [Puhemies koputtaa] sitä, että eduskuntaryhmät ovat laajasti edustettuina
tiedusteluvalvontavaliokunnassa.

Puhemies Paula Risikko: Otetaan vielä kolme vastauspuheenvuoroa: edustajat Lohi, Par-
viainen Olli-Poika ja lopuksi valiokunnan puheenjohtaja, edustaja Lapintie.

14.00 Markus Lohi kesk (vastauspuheenvuoro): Arvoisa puhemies! Tässä on käytetty
erinomaisia puheenvuoroja ja kiitetty aiheestakin paitsi parlamentaarista työtä myös niitä,
jotka ovat vastuuta kantaneet, niin että kompromissit syntyvät. Haluan itsekin lausua kyllä
kiitoksen heille.

Kun puhutaan näistä asioista, ei pelkästään nyt käsittelyssä olevasta valvontalaista tai
eduskunnan työjärjestyksen muuttamisesta vaan tästä koko tiedustelulakikokonaisuudes-
ta, on valtavan tärkeää se, että täällä eduskunnassa on ensinnäkin löytynyt laaja yksimieli-
syys siitä, että nämä ovat tarpeellisia, mutta varsinkin siitä, minkä sisältöisinä nämä voi-
daan hyväksyä. Minusta tämä on erinomainen esimerkki siitä, että silloin kun ollaan kan-
sakuntaamme koskevissa perusasioissa liikkeellä, niin kyllä tästä talosta voi löytyä myös
yksituumaisuutta. Nyt meillä on siitä erinomainen esimerkki, ja toivon, että varmasti jat-
kossakin näin olisi.

14.01 Olli-Poika Parviainen vihr (vastauspuheenvuoro): Arvoisa rouva puhemies! Tie-
dustelun valvonnan asianmukainen ja laaja järjestäminen on välttämätöntä, ja nyt niin ol-
laan tekemässä, hyvä niin. 

Tiedusteluvalvontavaltuutetun rooli tulee korostumaan jatkossa, ja meille vihreille on
erityisen tärkeää, että valtuutettua valittaessa kiinnitetään huomiota esimerkiksi ihmisoi-
keus- ja perusoikeusosaamiseen, koska valtuutetun työssä ja tiedustelutoiminnassa ylipää-
tään korostuu esimerkiksi kansainvälinen tietojenvaihto ja sen valvonta. 

On myös tärkeää, että suojelupoliisi saadaan kokonaan parlamentaarisen valvonnan pii-
riin. 
14



Pöytäkirjan asiakohta PTK 132/2018 vp
Tämä on erittäin tervetullut uudistus, ja vihreät ovat tyytyväisiä siihen, että tähän kes-
kusteluun laajasta turvallisuusselvityksestä on nyt löydetty sellainen ratkaisu, johon kaikki
eduskuntaryhmät ilmeisesti voivat sitoutua.

14.02 Annika Lapintie vas (vastauspuheenvuoro): Rouva puhemies! Ehkä tämän debat-
tiosuuden lopuksi voisin todeta, että on hyvä muistaa, että tämä liittyy laajaan tiedustelu-
lainsäädäntökokonaisuuteen, jonka valmisteluun ovat ottaneet osaa lukuisat virkamiehet ja
myös lukuisat kansanedustajat, niin kuin tässä on puhuttu. Sen jälkeen, kun täysistunto
suurella enemmistöllä totesi, että perustuslain muuttaminen on kiireellinen, perustuslaki-
valiokunta ja myös muut valiokunnat sekä virkamiehistö ovat tätä kiireellisenä valmistel-
leet, ja jotta tämä siviili- ja sotilastiedustelulainsäädännön sisältö voi edetä, niin perustus-
lakivaliokunta silloin totesi, että sen edellytyksenä on, että valvonta on kunnossa. Nyt näi-
den kahden mietinnön osalta laillisuusvalvonta ja parlamentaarinen valvonta tulevat kun-
toon, jotta asia voi edetä vielä tämän vaalikauden aikana.

Puhemies Paula Risikko: Nyt ovat kaikki ryhmät saaneet vastauspuheenvuoron, ja jou-
dumme tässä vaiheessa keskeyttämään, eli keskustelu ja asian käsittely keskeytetään.
Asian käsittelyä jatketaan tässä istunnossa pääluokan 23 yleiskeskustelun päätyttyä.

Keskustelu keskeytettiin kello 14.03.

————

Keskustelua jatkettiin kello 00.02.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn asiakohdan 3 käsittelyä.

0.03 Eerikki Viljanen kesk: Arvoisa puhemies! Tässä ehdotetaan säädettäväksi laki tie-
dustelutoiminnan valvonnasta. Uudella lailla järjestetään siviili- ja sotilastiedustelun lailli-
suusvalvonta sekä säädetään eräistä parlamentaarisen valvonnan yksityiskohdista.

Arvoisa puhemies! Yksikään meistä ei varmasti väheksy tehtäväämme kansalaisten tur-
vallisuuden puolustajina ja turvaajina. Tämän lakipaketin valmistelu ja käsittely on osoit-
tanut sen, että kansallisen turvallisuuden asioissa on löydettävissä yksimielisyys, vaikka
erilaisia painotuksia asioissa eri puolueilla onkin. Näiden painotusten huomioimisesta,
huomioon ottamisesta ja ehdotusten muotoilemisesta niin, että niiden taakse on saatu mah-
dollisimman laaja kattavuus, yksimielisyys, haluan kiittää vastuullisia niin valmistelun
kuin eduskuntatyönkin osalta: sekä parlamentaarista työryhmää että eduskunnan valiokun-
nassa tätä käsitelleitä.

Kuten monet täällä jo aiemmin tänään totesivat ja kiittivät, minäkin haluan lausua eri-
tyiskiitokset edustaja Töllille ja edustaja Lapintielle erittäin merkittävästä konsensushakui-
sesta työstä, jonka he tämän eteen ovat tehneet. Tämän kokonaisuuden eteneminen, yksi-
mielisen päätöksen aikaansaaminen hankalasta asiakokonaisuudesta, osoittaa, että tässä ta-
lossa kyllä kyetään yhteistyöhön kansalaisten parhaaksi.
15



Pöytäkirjan asiakohta PTK 132/2018 vp
0.05 Pertti Hakanen kesk: Arvoisa rouva puhemies! Liittyen tähän tiedustelutoiminnan
valvonnan lainsäädäntöön, jota parlamentaarisesti on valmisteltu, myöskin minä haluan
heti alussa kiittää edustaja Tölliä ja edustaja Lapintietä siitä johtajuudesta, siitä arvokkuu-
desta, siitä neuvottelutaitoisuudesta, millä tavalla tämä on viety eteenpäin. Kuten edustaja
Viljanen äsken totesi, se on myös hyvä osoitus siitä, että tällaisen ison, laajan, herkänkin
asian äärelle löytyy täältä talosta Suomen kansan puolelle yksimielisyys, hyvä järjestel-
mällisyys ja myöskin oikealla tavalla painopistettä siihen, jotta me voimme myöskin läh-
teä tätä toimintaa harjoittamaan.

Ehkä yksi sellainen asia, joka siinä pitkäänkin puhututti — ja varmaan se täällä kaikilla
meilläkin vielä mielessä on — oli tämä edustajan valinta tähän kyseiseen valiokuntaan.
Minä toivon, että tämä ratkaisu, mihin tässä nyt päädyttiin, on sellainen, että me voimme
oikeasti myöskin sitten tämän valiokunnan työskentelyä riittävän laajasti hoitaa, niin ettei
tämä millään tavalla tule sitten rajoittamaan sen valiokunnan tiedonsaantia. Me jokainen
kuitenkin ymmärrämme sen, mitä me tällä tavoittelemme, mihin me tällä pyrimme. Me py-
rimme siihen, että Suomen kansan turvallisuustilanne entisestään parantuu ja voimme tur-
vata sen, että me olemme aina askeleen edellä, kun jotakin sellaista tiedustelutietoa meille
on saatavilla, joka sitten myöskin rajoittaa meidän turvallisuutta. Elikkä minä toivon, että
tämä menettely, missä nyt päädyttiin edustajat nimeämään tähän valiokuntaan, ei tiedon-
saantia millään tavalla rajoita.

0.07 Toimi Kankaanniemi ps: Arvoisa rouva puhemies! Valiokuntien työ ansaitsee kii-
toksen. Sisällön osalta ei ole minulla huomauttamista, ja minä myös yhdyn niihin kiitok-
siin, mitä täällä on esitetty näille edustajille, jotka ovat hyvän työpanoksen tehneet.

Haluan tässä yhteydessä nostaa esille tämän valmistelutavan ja pidän sitä erittäin hyvä-
nä. Tällaisissa laadultaan vaikeissa tai laajuudeltaan suurissa asioissa tämä parlamentaari-
nen valmistelu, on se sitten komitea tai tällainen työryhmätyyppinen, on kyllä paikallaan,
ja saattaa olla, että tämäkin hanke sai yksimielisen ratkaisun sen tähden, että tässä oli par-
lamentaarinen valmistelu, jolloin kaikki eduskuntapuolueet ovat siinä olleet mukana.
Kaikki ovat saaneet oikeat perustiedot asiasta, kaikki ovat päässeet vaikuttamaan asiaan.
Keskustelun taso vaikeassa asiassa on näin noussut sekä täällä eduskunnassa, julkisuudes-
sa että kansalaistenkin keskuudessa, ja kansan luottamus tällä tavalla koko meidän lainsää-
däntöjärjestelmäämme on, uskoisin, vahvistunut, kun nähdään, että näin voidaan vaikeita
asioita viedä eteenpäin sovussa ja hyvän lopputuloksen etsimisen hengessä. Nyt voidaan
todeta, että tämä lopputulos on varsin hyvä. Siitä siis lämmin kiitos. Nyt onkin aika vedota
siihen, että seuraava hallitus nykyistä ja edellisiä tehokkaammin ja määrätietoisemmin
käyttää tällaista parlamentaarista valmistelua näissä laajoissa asioissa. Jospa sotekin olisi
valmisteltu tällä tavalla, niin meillä olisi se jo varmasti pitkällä. Nyt kun edessä on sotu,
niin sen valmistelu olisi viisasta tehdä tällä tavalla eli ottaa kaikki mukaan ja hankkia kai-
kille vaikuttamis- ja tiedonsaantimahdollisuudet sellaisessa työryhmässä tai komiteassa,
jossa asiantuntijoita kuullaan ja voidaan asioista perusteellisesti keskustella.

Arvoisa puhemies! Kun tiedustelulainsäädäntö osiltaan koskettaa myös nykyistä kyber-
toiminnan, datan ja muun tällaisen toiminnan käsittelyä yhteiskunnassa, niin uudistan sen
ajatuksen, minkä olen jo kyllä vuosia sitten täällä sanonut, että olisi hyvä, jos meillä olisi
hallituksessa tietoyhteiskuntaministeri, jolla olisi koko tämä sektori hallussa poliittisesti,
vastuullisesti ja näin poikkihallinnollisesti. Niin valtio kuin kunnatkin ovat satoja miljoo-
nia hukanneet — voi sanoa, että hukanneet — rahaa, kun ovat näitä tietoyhteiskuntahank-
16



Pöytäkirjan asiakohta PTK 132/2018 vp
keita vieneet eteenpäin, ja nyt olisi viimeinen aika ottaa se tilanne haltuun ja hoitaa tällä ta-
valla vastuullisesti. Ehkäpä, jos vihreät nousevat hallitukseen, edustaja Kasvi olisi tälle mi-
nisterin paikalle mitä parhain henkilö. [Naurua — Vasemmalta: No niin!]

0.11 Sirpa Paatero sd: Arvoisa rouva puhemies! On todellakin hyvä, että ollaan tässä vai-
heessa. Nyt ollaan hieman yli puolenvälin tässä koko tiedustelulakipaketissa. Tämä alkoi
siitä 10 §:n muutoksesta, elikkä hyvin poikkeuksellisella tavalla koko eduskunta, tai siis
viisi kuudesosaa eduskunnasta, oli sitä mieltä, että turvallisuustilanne on muuttunut niin
paljon, että joudumme tekemään, tai saamme tehdä, tämän muutoksen myöskin hieman pe-
rusoikeuksia muuttaen, [Eva Biaudet: Pakottava tarve edellytettiin!] ihmisten yksityisyy-
densuojaan kajoten. Se on kyllä mielestäni se tämän koko paketin suurin muutos, että läh-
detään muuttamaan perustuslakia tältä osin.

Nyt sitten on nämä kaksi lakia, joissa on kyseessä siis valvonta, sekä parlamentaarinen
valvonta että laillisuusvalvonta. Vielä pitkälle ensi vuoteen menee varsinaisten lakien elik-
kä sotilas- sekä siviilitiedustelulain käsittely täällä eduskuntasalissa. Mutta kuten tässä
edellisissä puheenvuoroissa on todettu, minä myöskin toivon, että ne menevät samalla ta-
valla yhteisessä ymmärryksessä ja pystymme ne muutokset, jotka sinne mahdollisesti vie-
lä tarvitaan, sitten tekemään tämän seurantaryhmän avustuksella.

Laillisuusvalvonnassahan tiedusteluvaltuutettu muutettiin tiedusteluvalvontavaltuutet-
tu-nimikkeeksi ja myöskin valiokunnan nimi muutettiin, elikkä haluttiin painottaa sitä val-
vontaa siinä. Ja hyvä muutos oli tässä vaiheessa se, että myöskin saatiin tälle valtuutetulle
puhe- ja läsnäolo-oikeus oikeudessa, kun käsitellään sitä, saako tämän maksimissaan puo-
len vuoden mahdollisuuden tähän teletiedusteluun tehdä.

Toinen hyvä muutos oli siinä kohtaa, kun siirryttiin parlamentaarisen valvonnan puolel-
le, jossa supo tuli kokonaan tämän parlamentaarisen valvonnan piiriin, ei pelkästään siltä
osin, milloin se tekee tiedustelutoimintaa, vaan kokonaisuudessaan. Monessa valiokunnas-
sa on todettu, että esimerkiksi varsinainen pakkokeinolakeihin lukeutuva telekuuntelu ja
tämä tiedustelun kautta tehtävä telekuuntelu menevät joskus aika lailla limittäin, ja voi ol-
la, että siirrytään toisesta toiseen, jomminkummin päin. Sen takia on todella hyvä, että
tämä parlamentaarinen valvonta toteutuu koko supon toimintaan.

Sitten viimeisenä oli tämä kiistanalainen asia, laaja turvallisuusselvitys. Todellakin laa-
jasti Euroopan maissa on olemassa samalla tavalla tämmöinen parlamentaarinen valvonta
elikkä oma valiokunta, mutta vain kahdessa näistä yli kymmenestä on tämmöisiä laajoja
turvallisuusselvityksiä, minkä takia minun mielestäni oli erittäin hyvä myöskin, että se toi-
mija, jota tämä valiokunta valvoo, ei tee sitä kriteeristöä, millä sinne sisään päästään. Täs-
sä on erittäin hyvä ja luova vaihtoehto tullut tästä tietosuojavaltuutetusta, joka jo nykyisin-
kin pääsee niihin rekistereihin valvoessaan kaikkia rekistereitä.

Yksi asia vielä, arvoisa puhemies: Vahva seuranta on kirjoitettava näihin kaikkiin lakei-
hin. [Puhemies: Aika!] Koska tehdään täysin uutta lainsäädäntöä, tarvitaan vahva ja laaja
seuranta.

Yleiskeskustelu päättyi.

Eduskunta hyväksyi hallituksen esitykseen HE 199/2017 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
17


