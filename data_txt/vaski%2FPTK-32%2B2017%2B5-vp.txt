















































DEMD177.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

5. Hallituksen esitys laiksi ympäristövaikutusten arviointimenettelystä ja eräiksi siihen liit-
tyviksi laeiksi

Hallituksen esitys HE 259/2016 vp
Valiokunnan mietintö YmVM 4/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on ympäristövaliokunnan mietintö YmVM 4/2017 vp.
Nyt päätetään lakiehdotusten sisällöstä.

Keskustelu

17.59 Veera Ruoho ps: Arvoisa puhemies! Nyt käsittelyssä on tosiaan esitys laiksi ympä-
ristövaikutusten arviointimenettelystä ja eräiksi siihen liittyviksi laeiksi. Uudenmaan kan-
sanedustajana ympäristölupa-asiat ovat tulleet ikävälläkin tavalla tutuiksi, sillä valitetta-
van usein ympäristölupaa vaativissa isoissa hankkeissa, kuten kalliolouhinta- ja kiven-
murskaushankkeissa, paikallisten asukkaiden kokemukset jäävät konkreettisesti huomioi-
matta, vaikka heitä olisikin kuultu prosessin eri vaiheissa. Hallituksen esityksessä todetaan
samansuuntaisesti, että vaikka yva-laki onkin koettu toimivaksi, on viime vuosina entistä
vahvemmin tullut esille asiakasnäkökulma eli eri lakien samanaikainen soveltaminen
hankkeen perustamisvaiheessa tai toiminnan laajentamis- ja muutostilanteissa. Tällöin tar-
kastelun kohteina ovat ympäristövaikutusten arviointimenettely, ympäristönsuojelulain
mukainen ympäristölupamenettely, luonnonsuojelulain mukaiset poikkeamispäätökset,
vesilain mukainen lupa sekä maankäyttö- ja rakennuslain mukainen hankekaavoitus ja ra-
kennuslupamenettely.

Tosiaan viime yönä viimeksi valmistelin yhtä asiaa hallinto-oikeuteen — oliko se nyt
vastaselitysvaiheessa — ja yleensä näissä lausunnoissa, mitä on pyydetty paikallisen kau-
pungin ympäristöjohtajalta ja näin, todetaan, että tästä louhinnasta ja murskauksesta ei ai-
heudu kohtuutonta haittaa suojaetäisyyksien ollessa riittäviä. Otan taas esimerkiksi tämän
Espoo-tapauksen, eli siellä paikalliset asukkaat näkevät, että se matka kohteeseen on 100
metriä vähemmän, ja kaupunki näkee, että se on 100 metriä enemmän, mikä on erittäin eri-
koista. Näen kyllä myös mielenkiintoisena sen, että vaikka tosiaan yvassa todettaisiin
hankkeen jatkovalmisteluissa huomioitavaksi asukkaiden suurimpia huolia, niitä ei todel-
lakaan sitten huomioida. Vielä viittaan esimerkkiin Espoossa, kun siinäkin niitä viime
yönä tarkastelin. Kun siinä yvassa kuitenkin todetaan, että hankkeen toiminnoista tulee
merkittävää haittaa ympäristölle ja asutukselle, niin on se kummallista, jos eivät sitten vir-
kamiehet noudata tätä, mitä yvassa ollaan huomattu ja toteutettu.
 Tarkistettu
4.0



Pöytäkirjan asiakohta PTK 32/2017 vp
Kaiken kaikkiaan tässä asiakokonaisuudessa olen huomannut sen, että meillähän peri-
aatteessa Suomessakin laki suojaa niin ympäristöä kuin asukkaita mutta sitten käytännössä
niitä ympäristölupaehtoja ei sitten niin tarkkaan enää noudatetakaan ja sitten toisaalta, kun
haetaan muutoslupaa siihen, siellä saatetaan hakea todella merkittävän suuria louhintamää-
riä.

18.03 Katja Taimela sd: Arvoisa herra puhemies! Tämä niin kutsuttu yva-laki on varsin
kannatettava laki. Uudistuksellahan pyritään helpottamaan hankkeiden ympäristövaiku-
tusten arviointia, ja samalla tahtotila on painottaa tulevaisuudessa enemmän merkittäviä
ympäristövaikutuksia. Tulkoon sekin nyt heti jo alkuunsa sanottua, että ympäristövalio-
kunnassa tätä yva-lakia on hyvässä yhteistyössä yksimielisesti käsitelty. 

Valiokunnassa pidimme hyvänä ehdotukseen sisältyviä mahdollisuuksia vähentää pääl-
lekkäisiä menettelyjä. Tätä toteuttaa esimerkiksi mahdollisuus tehdä ympäristövaikutus-
ten arviointi kaavoituksen yhteydessä hankekohtaisella kaavalla ja yhdistää luonnonsuoje-
lulain mukainen Natura-arviointi ympäristövaikutusten arviointimenettelyyn. Tämä kaik-
ki lyhentää parhaimmillaan Natura-lausunnon antoaikaa useilla kuukausilla ja näin ollen
jouduttaa näitä lupaprosesseja jatkossa. Valiokunnassa korostimme myös mahdollisuutta
yhtäaikaiseen kuulemiseen tarvittaessa sekä ennakkoneuvotteluja koskevan säännöksen si-
sällyttämistä tähän uuteen lakiin. 

Itse koen, että vaikka on torstai-ilta ja viimeisistä asioista kysymys, niin silloin kun hal-
lituksella on lakiesityksiä, joita voi hyvällä sydämellä kannattaa, silloin se on tehtävä, ja
tämä on sellainen. Kun kuunteli edustajakollega Ruohon puheenvuoroa, niin kyllähän se
niin on, että lakien on suojeltava jatkossakin niin ympäristöä kuin ihmisiä.

18.05 Ari Torniainen kesk: Arvoisa herra puhemies! Tällä hallituksen esityksellä todel-
lakin pannaan täytäntöön ympäristövaikutusten arvioinnista annetun direktiivin muutok-
sen vaatimukset ja pyritään myös yhteensovittamaan ympäristöllisiä menettelyjä, siten että
samanaikaisesti toteutetaan myös menettelyjen sujuvoittamistoimenpiteitä. Kyllähän näis-
sä ympäristövaikutusten arvioinneissa ja sitten sen jälkeen ympäristölupa-asioissa on to-
dellakin ollut sujuvoittamistarpeita. Se on huomattu.

Hallituksen esityksessä myös ehdotetaan, että ympäristövaikutukset voidaan arvioida
hankkeesta vastaavan aloitteesta myös muussa menettelyssä kuin varsinaisessa ympäristö-
vaikutusten arviointimenettelyssä, käytännössä siis yleensä maankäyttö- ja rakennuslain
mukaisen kaavoitusmenettelyn yhteydessä. Se on myöskin hyvä asia. Hallituksen esityk-
sessä on hyvää nimenomaan mahdollisuudet vähentää päällekkäisiä menettelyjä, että saa-
daan sujuvoitettua asioita ja menettelyjä ja nopeutettua myöskin isoja hankkeita. 

Kaiken kaikkiaan, kuten edustaja Taimela jo toi esille, tämä yva-laki oli ympäristövalio-
kunnan käsittelyssä ja ympäristövaliokunnan mietintö on myöskin yksimielinen, ja hyväs-
sä yhteisymmärryksessä tätä isoa asiaa saadaan näin vietyä eteenpäin, ja toivottavasti
myöskin nämä yva-asiat tuolla käytännössä sitten toteutuvat hyvässä yhteisymmärrykses-
sä ja myöskin sujuvasti käytännössä.

18.06 Eeva-Maria Maijala kesk: Arvoisa puhemies! Meillä on tässä salissa ollut viime
päivinä keskustelua useammastakin ympäristönsuojelun lainsäädännöstä ja niiden hoita-
misesta ympäristövaliokunnan kautta. Meillä ympäristövaliokunnassakin on ollut hyvin
värikkäät keskustelut näistä, ja olen oikein tyytyväinen, että näitten kanssa on päästy nyt-
2



Pöytäkirjan asiakohta PTK 32/2017 vp
ten eteenpäin. Tämä ympäristövaikutusten arviointia koskeva laki on meille ehkä kaikkein
helpoin laki näistä, koska siitä hyvin laajasti oltiin sitä mieltä, että on järkevää viedä tällä
tavalla tätä hommaa eteenpäin, että voitaisiin vähentää byrokratiaa ja selkeytettäisiin ja su-
juvoitettaisiin toimintaa.

Tässä laissa nyt sitten on kyse siitä, että ympäristövaikutusten arviointimenettelystä an-
netun lain sekä maankäyttö- ja rakennuslain kuulemiset olisi mahdollista yhdistää — hy-
vä. Samoin ehdotetaan yhdistettäväksi luonnonsuojelulain mukainen Natura-arviointi ja
ympäristövaikutusten arviointimenettely. Laki ympäristövaikutusten arviointimenettelys-
tä mahdollistaisi myös sen, että ympäristövaikutusten arviointi toteutettaisiin muun lain
mukaisessa menettelyssä, jos tuo menettely täyttää säädetyt vaatimukset. Tämä on justiin-
sa sitä, mitä lainsäädäntömuutosten pitää ollakin. Tämä työ tulee jatkumaan, ja ympäristö-
ministeriössä on valmisteilla — ja toivon mukaan saadaan hyvinkin pian tänne käsittelyyn
— muitakin näitä prosesseja, joissa lupamenettelyä tullaan selkeyttämään hyvinkin paljon.

Eihän tämä tule keventämään kaikkia isoimpia ongelmia. Silloin kun olin itse Savukos-
ken kunnassa töissä ja meillä oli muun muassa Soklin kaivokseen liittyvät ympäristövai-
kutusten arvioinnit ja ympäristölupakäsittelyt, niin olihan se vaikeaa ja monimutkaista.
Mutta toivon, että nyt sitten tällä muutoksella, mikä tässä esityksessä on, myöskin valitta-
jat tietäisivät, koska ja milloin on järkevää valittaa — ettei joka vaiheessa tarvitse alkaa
erikseen valittamaan, vaan tehdään yhdellä kertaa asiat kunnolla.

18.08 Veera Ruoho ps: Arvoisa puhemies! Tämä lupamenettelyn sujuvoittaminen ei saa
tapahtua paikallisten asukkaiden ja ympäristön kustannuksella. Itse kannatan kanssa sitä,
että hyvin varhaisessa vaiheessa jo identifioidaan ne mahdolliset ongelmat, mitkä aiheut-
tavat terveyshaittoja: melu, pöly, tärinät taikka vesien pilaantuminen, mitä voi myöskin ta-
pahtua. Olen ymmärtänyt, kun olen asiasta keskustellut ruotsalaisten kollegoiden kanssa,
että on tärkeätä nimenomaan se, että ei aloiteta toimintaa sellaisella alueella tai paikassa ol-
lenkaan — sitten vähenevät ne valitukset. Se on hirvittävä vuosikausien valitusprosessi, ja
siitä tulee sekä kustannuksia että ihmisille ihan inhimillistä kärsimystä.

18.10 Eeva-Maria Maijala kesk: Arvoisa puhemies! Vielä tästä laista se, että tässä on
hyvä asia se, että on säännös ennakkoneuvottelumenettelystä, jossa valmistellaan se, min-
kälaisia asioita tulee tässä ottaa käsittelyyn ja ketä pitäisi alkaa kuulemaan ja kuuntele-
maan. Todellakaan tämä ennakkoneuvottelumenettelystä oleva säännös, mikä tässä on, ei
kuitenkaan ole tämmöinen valituskelpoinen päätös, elikkä tässä on lähinnä keskustelua,
jossa tämä ympäristövaikutusten arviointia työstävä viranomainen ja yrittäjä keskustelevat
yhdessä, mitkä ovat todennäköisesti ne asiat, joita tässä pitäisi ottaa huomioon, jotta saa-
taisiin tämä prosessi mahdollisimman jouhevasti menemään eteenpäin. Sen jälkeen kun al-
kaa tämä varsinainen prosessi, niin siinä sitten huomioidaan se, että varmasti kaikki, joita
tämä asia koskettaa, tulevat kuulluiksi ja kuunnelluiksi, ja siinä tehdään sitten se valitus-
kelpoinen ympäristövaikutusten arviointiprosessi, jossa voivat olla kaikki olennaiset toi-
mijat sitten mukana.

Yleiskeskustelu päättyi.

Eduskunta hyväksyi hallituksen esitykseen HE 259/2016 vp sisältyvien 1.—16. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


