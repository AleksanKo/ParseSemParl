















































DEME7FB.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

12. Lakialoite laiksi tuloverolain 93 §:n muuttamisesta
Lakialoite LA 73/2016 vp Touko Aalto vihr ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

20.04 Jani Mäkelä ps: Arvoisa puhemies! Jos vihreiden aikaisemmalla aloitteella hyö-
kättiin työkoneurakoitsijan kimppuun, niin tällä aloitteella vihreät hyökkäävät nyt henki-
löautoilun kimppuun, keppihevosena työmatkavähennys. En voi käsittää tätä oppositiosta-
kin kumpuavaa työnantaja- ja työntekijävihaa ja tässä tapauksessa myös pääkaupunkiseu-
dun ulkopuolisten, omalla autollaan työssä käyvien ihmisten vihaa. Vihreät väittävät aloit-
teessaan, että nykyinen vähennysjärjestelmä lisää liikennettä, koska se kannustaa ihmisiä
muuttamaan kauemmas työpaikasta. Tulen itse maakunnasta, Lappeenrannasta, missä to-
della harvassa paikassa voi asua ja käydä töissä ilman omaa autoa. Tuntuu siltä kuin vih-
reät olisivat irrallaan tästä maakuntien todellisuudesta esittäessään tällaista. Suosittelenkin
kasvukeskusten vihreille joskus käyntiä maakunnissa ja muutaman päivän kokeilua siitä,
kuinka työssäkäynti onnistuu ilman omaa autoa, kun bussi ei vain kulje. Se voisi hieman
avartaa perspektiiviä.

20.05 Touko Aalto vihr: Arvoisa puhemies! Aika ajoin tässä salissa on järkevää keskus-
telua, jossa kuunnellaan, mitä toinen edustaja sanoo, ja reagoidaan sitten siihen. Itse tulen
maakunnasta, Keski-Suomesta. Vietän hyvin paljon aikaa Pohjois- ja Keski-Suomessa,
muun muassa Viitasaarella ja Saarijärvellä, ja tiedän tasan tarkkaan, että siellä ei bussi kul-
je ja siellä oman auton käyttäminen on täysin välttämätöntä. Sen takia toivoisin, että kun
puhun täällä jotain, niin sillä olisi jotakin vaikutusta seuraavaan puheenvuoroon. Sen takia
korostin tässä näin, että vihreät pyrkivät ajattelemaan muun muassa tämmöisen järjestel-
män luomisen kautta sitä, että maaseudulla, taajamissa, joissa ei ole sitä julkista liikennettä
samalla tapaa käytössä kuin vaikka tässä Eduskuntatalon ulkopuolella, ne korvaukset oli-
sivat suurempia ja vaikka täällä pääkaupunkiseudulla hieman pienempiä. Nykyinen malli
ohjaa 80 prosenttia kaikista euroista puhtaasti tänne pääkaupunkiseudun ja kasvukeskus-
ten ympärille, missä olisi paljon vaihtoehtoja kehittää järjestelmää.

Keskustelu päättyi.
 Tarkistettu
4.0



Pöytäkirjan asiakohta PTK 108/2016 vp
Asia lähetettiin valtiovarainvaliokuntaan.
2


