















































DEM86C3.tmp.xml


Pöytäkirjan asiakohta PTK 48/2016 vp
Pöytäkirjan asiakohta 

PTK 48/2016 vp

Täysistunto

Keskiviikko 4.5.2016 klo 14.00—16.20

4. Hallituksen vuosikertomus 2015 
Kertomus K 10/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Asia lähetetään tarkastusvaliokuntaan, jolle muiden erikoisvalio-
kuntien on annettava lausunto viimeistään 3.6.2016.

Keskustelu

15.45 Katri Kulmuni kesk: Arvoisa puhemies! Ajattelin ihan muutamalla sanalla ylei-
sesti kommentoida, kun kysymyksessä nyt kuitenkin on vuosikertomus. Kyllähän katse
tietenkin kiinnittyy sivuun 45, jolla puhutaan julkisesta taloudesta, joka on epäilemättä
määritellyt viimeisten vuosien kansallistakin keskustelua. Vuonna 15 Suomen bkt lisään-
tyi jopa 0,5 prosenttia, eli se on pienellä plussalla mutta erittäin hauras. Siihenhän varmasti
liittyy tämän hallituksen suurin kritiikki tänä vuonna, mitä ollaan saatu, että miksi tehdään
näin suuria leikkauksia, mutta toisaalta tasapainottamistoimia on täytynyt tehdä, että pääs-
tään luomaan uutta kasvua ja kehitystä. Ne linjaukset, mitkä tehtiin hallitusohjelmassa, vii-
si kärkihanketta — työllisyys ja kilpailukyky, osaaminen ja koulutus, hyvinvointi ja ter-
veys, biotalous ja puhtaat ratkaisut sekä digitalisaatiokokeilut ja normien purkaminen —
kyllähän tästäkin raportista käy ilmi ja tulee selville se, että myös hirvittävän paljon asioita
on saatu eteenpäin. Se kritiikki, mitä monesti sanotaan, että hallitus ei riittävästi tee, ei ehkä
ole aina ihan uskottavaa, kun kuitenkin kritisoidaan leikkauksia ja sitten toisaalta kritisoi-
daan, etteivät nämä isot asiat mene eteenpäin. Täältä näkyy myös vaikka tämä kysymys
maakuntauudistuksesta, valtavan suuri ja historiallinen asia Suomessa, ja jos se saadaan —
kun se saadaan — eteenpäin, niin Suomikin vihdoin astuu kansainväliseen aikaan myös
maakuntatason rakenteessa.

Tämä vuosikertomus kyllä sisältää valtavan määrän mielenkiintoista tietoa, ja on tär-
keää, että siihen sitten tarkastusvaliokunta ja muut valiokunnat osaltaan hyvin perehtyvät.
Tämä on tämmöinen hyvä käsikirja varmaan jokaiselle edustajallekin siitä, mitä täällä on
saatu aikaiseksi.

15.47 Päivi Räsänen kd: Arvoisa herra puhemies! Hallituksen vuosikertomusten rapor-
tointitavasta on käyty keskustelua, ja varmasti tätä keskustelua tullaan tarkastusvaliokun-
nassa, johon itsekin kuulun, myös nyt tämän kertomuksen osalta käymään. Viime syksynä,
kun tarkasteltiin edellisen vuoden kertomuksia, käytiin sitä keskustelua, että näitä kerto-
muksia tulisi kehittää niin, että keskitytään enemmän politiikkavaikutuksiin, ei niinkään
niihin tehtyihin toimenpiteisiin, raportoitaisiin harvemmista asioista paremmin, ylipäänsä
 Tarkistettu
4.0



Pöytäkirjan asiakohta PTK 48/2016 vp
tehtäisiin siitä kiinnostavampi ja luettavampi ja tuotaisiin myös kustannus—hyöty-analyy-
si mukaan raportointiin ja käytettäisiin riippumattomia asiantuntijoita tässä raportoinnissa.
No, nyt on mielenkiintoista nähdä se, onko muutoksia tapahtunut. Noin nopealla silmäyk-
sellä näyttäisi, että jonkin verran on kehitetty tätä raportointitapaa ja menty eteenpäin, mut-
ta uudessakin vuosikertomuksessa pääasiassa luetteloidaan hallituksen toimenpiteitä ja
käytettyjä resursseja. Riskien tarkastelu on kyllä edellisvuodesta mielestäni parantunut,
mutta edelleen raportointi on epäyhtenäistä ministeriöiden välillä. Eli esitystapaa tulisi sel-
keyttää ja yhtenäistää ja erityisesti kiinnittää huomiota riskien määrittelyn kytkemiseen
(Puhemies koputtaa) hallinnonalan toimintaan ja ihan tuloksellisuuteen.

15.49 Susanna Huovinen sd: Arvoisa puhemies! Haluan vain lyhyesti yhtyä tuohon
edustaja Räsäsen näkemykseen — meillä kummallakin on kokemusta vähän pöydän mo-
lemmilta puolilta eli hallituksen puolelta ja sitten toisaalta täältä eduskunnan päästä — tä-
hän käsitykseen siitä, että kyllä tässä kehittämisen paikkaa olisi, ja onhan tästä puhuttu jo
pidempäänkin, että enemmän ehkä kaivattaisiin keskittymistä juuri joihinkin keskeisiin
politiikkalohkoihin ja niiden arviointiin ja sitten hiukan syvemmälti kuin vain tällaista lu-
ettelointia.

En tunne tarvetta nyt lähteä edustaja Kulmunin aloittamaan keskusteluun siitä, onko saa-
vutettu jotain. Totta kai on saavutettu, kun luetteloidaan kaikki hankkeet ja lakimuutokset.
Siellä on osin hyvin teknistäkin juttua sisässä. En pidä sitä kyllä sinänsä minään hallituk-
sen onnistumisen arvioinnin mittarina, kuinka paljon tekstiä on saatettu aikaan.

Sitten, puhemies, haluan myös huomauttaa siitä, että kun hallitus vie eteenpäin tälläkin
hetkellä erittäin merkittäviä lainsäädännöllisiä hankkeita ja uudistuksia, ollaanpa niistä po-
liittisesti mitä mieltä hyvänsä, niin pitäisin kyllä ihan ministeriöiden virkamiestenkin ajan-
käytön kannalta tämän hallituksen kertomusmenettelyn uudistamista välttämättömänä.
Kyllä siellä ministeriöissäkin ollaan näiden erilaisten revohkojen keskellä aika työntäytei-
sessä tilanteessa. Sikäli toivoisin kyllä, että tätä uudistamista tehtäisiin.

Keskustelu päättyi.

Asia lähetettiin tarkastusvaliokuntaan, jolle muiden erikoisvaliokuntien on annettava lau-
sunto viimeistään 3.6.2016.
2


