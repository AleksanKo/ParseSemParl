















































DEMF64D.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

4. Lakialoite laiksi maankäyttö- ja rakennuslain 129 §:n muuttamisesta
Lakialoite LA 5/2017 vp Peter Östman kd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään ympäristövalio-
kuntaan.

Keskustelu

17.57 Peter Östman kd (esittelypuheenvuoro): Arvoisa puhemies! Tässä aloitteessani
ehdotetaan rakennuslupamenettelyn yksinkertaistamista, normitalkoita ja turhan byrokra-
tian purkamista — totean, että tämähän on myös hallituksen tavoitteena. Tällä hetkellä
kaikkeen kiinteään rakentamiseen tarvitaan rakennuslupa. Aloitteessa esitetään aikaavie-
vää lupaprosessia yksinkertaistettavaksi siten, että asunto- ja mökkitontille voidaan raken-
taa korkeintaan 25 neliön lisärakennus ilmoitusmenettelyä käyttäen.

Ruotsissa tuli heinäkuun 2014 alussa voimaan vastaava lainsäädäntö, ja kokemukset
ovat siellä olleet hyviä. Ruotsissa rakennusluvan tilalle otettiin rakennuslautakunnalle jä-
tettävä kirjallinen ilmoitus, johon liitetään rakennuksen piirustukset, tekniset tiedot ja tar-
kastussuunnitelma. Rakentamisen voi aloittaa, kun rakennuslautakunta on kuitannut ilmoi-
tuksen ja ilmoittanut rakennusprosessin aloittamisen mahdollisista ehdoista. Lisätalon val-
mistuttua pidetään lopputarkastus. Kunnan rakennusjärjestyksessä voidaan antaa tarkem-
pia määräyksiä muun muassa rakennuksen vähimmäisetäisyydestä rantaan ja tontin rajas-
ta. Kyseinen aloite on myös johtanut kasvaviin markkinoihin erityisesti pientalojen myyn-
nissä.

Pienen lisätalon rakennuslupamenettelyä keventämällä voitaisiin madaltaa rakenta-
maan ryhtymisen kynnystä ja sujuvoittaa rakennusprosessia. Lisätalo voisi myös tarjota
uusia sosiaalisia mahdollisuuksia omakotitalon tai paritalon omistajille erilaisissa elämän-
tilanteissa. Pihapiirissä oleva pikkuyksiö voisi toimia esimerkiksi perheen lähitukea tarvit-
sevan ikäihmisen kotina tai itsenäistyvän nuoren ensiasuntona. Uudistus vähentäisi byro-
kratiaa, lisäisi ihmisten valinnanvapautta, virkistäisi talokauppaa ja toisi täten myös uusia
työpaikkoja.

Arvoisa puhemies! Syksyllä 2014 jätin tästä samasta asiasta toimenpidealoitteen, ja olen
pannut merkille, että hallituspuolueista sekä keskusta että kokoomus ovat myöskin mainin-
neet tästä asiasta ja ongelmasta heidän normipurkutalkoissaan.
 Tarkistettu
4.0



Pöytäkirjan asiakohta PTK 28/2017 vp
18.00 Pauli Kiuru kok: Arvoisa herra puhemies! Kiitos edustaja Östmanille aloitteesta.
Ja niin kuin totesitte, tämä on hyvin samansuuntainen kuin myös kokoomuksen maankäyt-
tö- ja asuntopoliittisessa raportissa, joka julkaistiin viime viikolla. 

Täydennysrakentaminen ja pienten asuntojen rakentaminen ovat sellaisia trendejä, joita
kannattaa viedä eteenpäin. Ylipäätään trendit ja kulutuskäyttäytymisen muutokset kannat-
taa huomioida. Kaupungistuminen on semmoinen asia, joka vain tapahtuu. Sille on hyvin
vaikea tehdä mitään, halusi tai ei. Ympäristötietoisuus lisääntyy, se on aivan selkeä, vahva
trendi. Ja jos otetaan vaikka pääkaupunkiseutu tai Tampere, niin siellä nuorten osalta on
ihan selvästi nähtävissä, että autoja ei hankita enää samaan malliin kuin menneinä vuosi-
kymmeninä. Ei ole tarvetta välttämättä hankkia, koska esimerkiksi Helsingissä on hyvät
joukkoliikenneyhteydet — samoin Tampereella, ja kun ratikka saadaan toimimaan, yhtey-
det paranevat entisestään.

Toinen asia rakentamisen normeihin liittyen on asuntojen koko. Esimerkiksi nykyiset
määräykset sanovat, että minimipinta-alan pitää olla 20 neliömetriä — no, 20 neliömetriä
on hyvin pieni, mutta jos esimerkiksi korkeutta on 4 metriä, niin siitä voidaan saada jo ihan
toimiva opiskelija-asunto tai sellainen asunto, jossa yhden ihmisen on aivan mahdollista
asua. Esimerkiksi Vantaan Martinlaaksossa on tämmöinen pilottikohde, jossa rakennetaan
alle 20 neliömetrin asuntoja, mutta se vaati toteutuakseen kaavamuutoksia ja poikkeuslu-
vat. Kannattaa seurata tarkkaan, miten tämä hanke etenee ja minkälaisia kokemuksia siitä
tulee ja voisiko siltä osin normeja ehkä keventää.

Pienten omakotitalojen osalta: Suomalaisista suuri osa haluaa edelleenkin asua omako-
titalossa, mutta hinta on yksi semmoinen tekijä, joka on esteenä. Muunneltavuuden täytyy
olla parempi kuin vanhoissa, koon ei tarvitse enää olla sellainen kuin aikaisemmin. Itse
asiassa suuret neliöt eivät välttämättä ole enää mikään tavoiteltava statussymboli. Energi-
an hyödyntäminen ja nimenomaan uusiutuvan energian hyödyntäminen on semmoinen
asia, joka kannattaa huomioida, ja huomioidaankin joissakin kohteissa.

Omalla paikkakunnallani Valkeakoskella oli Asuntomessut 2009. Messut menivät hy-
vin, ja nyt sitä aluetta laajennetaan länteen päin siitä, ja siellä elokuussa aukeaa Talonäyt-
tely. Talonäyttelyn teemoina ovat edullisuus, muunneltavuus ja uusiutuva energia. Alueel-
le rakennetaan 60—90 neliön pienehköjä omakotitaloja, ja tavoitteena on, että asunnot
maksavat 150 000—200 000 euroa eli sangen ovat edullisia. Jos vertaa Tampereen tai pää-
kaupunkiseudun hintoihin, niin ne saattavat tarjota esimerkiksi eläköityville hyvän mah-
dollisuuden muuttaa asuntovarallisuuttaan käyttöpääomaksi.

Kunnilla on iso merkitys, ja kuntien kannattaa ja pitääkin pyrkiä esimerkiksi hiilineut-
raaliuteen — Hinku-hanke on hyvä hanke — ja erilaisia luovia tapoja ihmisten kannusta-
miseen kannattaa kuntien aktiivisesti kehittää ja tuoda esiin. Esimerkiksi tässä Valkeakos-
ken esimerkissä kunta on sellaisen porkkanan asettanut, että omakotitontin ostaja näille
pikkuomakotitaloille saa tontin hinnasta alennusta, mikäli talossa käytetään uusiutuvaa
energiaa. Eli mieluummin mennään porkkanan kautta kuin kepin kautta. — Kiitos.

18.05 Maria Tolppanen sd: Arvoisa puhemies! Toivon tosiaan, kun täällä on muutama
hallituspuolueen edustaja vielä paikalla, että he veisivät eteenpäin viestiä, että tämä olisi
erittäin hyvä asia. Tämä olisi hyvä asia muun muassa silloin, jos asutaan omakotitalossa
omakotitaloalueella. Nyt tulee ihan omakohtainen pikku tarina: Minulla oli omakotitalo, ja
siinä oli autotalli, joka oli hirveän huonokuntoinen. Se haluttiin tehdä nätimmäksi sekä
naapurin silmälle että omalle silmälle ja toimivammaksi, ja näin sitten tehtiinkin. Mutta
2



Pöytäkirjan asiakohta PTK 28/2017 vp
mitä se vaati? Kaikilta naapureilta piti käydä kysymässä ensin lupa, voinko korjata tuon rö-
tiskön tuosta ja tehdä siihen nätin harjakaton, ja sen jälkeen vielä hakea siihen rakennus-
lautakunnalta erikseen lupa. Kyllä tämmöistä norminpurkua olisi hyvä tehdä. Se edesaut-
taisi kyllä viemään asioita sutjakkaammin eteenpäin ja vähentäisi turhaa paperinpyöritystä
ja varsinkin tässä tilanteessa, missä meillä on taloustilanne aika huono kunnissa, vähentäi-
si myöskin ylimääräisiä kustannuksia. Se olisi erittäin hyvä asia.

Tosiaan tämä idea tuli edustaja Östmanilta, että voitaisiin tehdä jopa semmoinen pieni
asuttava mökki siihen. Se olisi erittäin hyvä ensiasunnoksi nuorille taikka sitten sille per-
heen mummalle, kun se olisi pieni huone, missä olisi mukavuudet, ja siinä olisi kuitenkin
apu lähellä — siinä saataisiin ikään kuin monta asiaa yhdellä iskulla. Minun mielestäni
tämä on erittäin kannatettava asia. Toivon todella, että hallituspuolueet ottavat tästä asiasta
nyt kopin, koska valta on teillä. Uskon, että täällä on sellaisia hallituspuolueiden edustajia,
joilla on painoarvoa myöskin omassa ryhmässään viedä hallituksen kautta asioita eteen-
päin. Mehän tarvitsemme tähän tietysti hallituksen tuen, että tämä menisi läpi.

18.06 Pauli Kiuru kok: Arvoisa puhemies! Tolppasen viesti on ihan hyvä viesti, ja pa-
laan viime viikkoon, itse asiassa tähän viikkoon, jolloin käsittelimme maa- ja rakennusla-
kia. Siellä tehtiin joitakin norminpurkutekoja, ja aivan hyvä, että tehtiin. Kaikilta osin ne
eivät menneet niin pitkälle kuin esimerkiksi hallitusohjelmassa oli toiveita, mutta se joh-
tuu siitä, että esimerkiksi kaavoitus on hierarkkista ja muutokset siihen maa- ja rakennus-
lakiin vaativat hyvin pitkälle menevää valmistelua. Se hyvä uutinen on se, että maa- ja ra-
kennuslain kokonaisuudistus on vireillä, sitä valmistellaan ympäristöministeriössä. Tällä
vaalikaudella se ei tule eduskuntaan, siitä riittää ensi vaalikaudellekin. Se on iso laki, vaa-
tiva uudistus, mutta tähän suuntaan, mitä Tolppanen esitti, on syytä edetä.

Keskustelu päättyi.

Asia lähetettiin ympäristövaliokuntaan.
3


