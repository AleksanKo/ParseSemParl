















































DEM7F11.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

14. Hallituksen esitys eduskunnalle laeiksi ikääntyneen väestön toimintakyvyn tukemisesta 
sekä  iäkkäiden sosiaali-  ja terveyspalveluista annetun lain  ja  sosiaalihuoltolain 42 §:n 
muuttamisesta

Hallituksen esitys HE 218/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 14. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

19.28 Merja Mäkisalo-Ropponen sd: Arvoisa puhemies! Käytän tässä yhteydessä hiu-
kan laajemman puheenvuoron ikäihmisten hoidosta, erityisesti keskittyen muistisairautta
sairastavien hoitoon.

Hallituksen esityksessäkin mainitaan kyllä huoli muistisairautta sairastavien hoidon laa-
dusta — näin ainakin haluan tulkita lakiesityksen perusteluissa olevaa kohtaa, jossa puhu-
taan muistisairautta sairastavien suuremmasta avun ja tuen tarpeen määrästä. Kokonaisuu-
tena kuitenkin vaikuttaa siltä, ettei hallitus oikein ymmärrä, miten tärkeästä asiasta on ky-
symys.

Suomessa on lähes 195 000 muistisairautta sairastavaa henkilöä. Muistisairaudet eivät
ole enää toivottomia sairauksia, niitä voidaan ennaltaehkäistä, hoitaa ja kuntouttaa. Etene-
vässä muistisairaudessa oikea-aikaisen hoidon ja kuntoutuksen avulla voidaan hidastuttaa
sairastumisen prosessia ja estää ihmistä joutumasta kuukausikaupalla tai jopa vuosikaupal-
la vuodepotilaaksi, kuten aiemmin tapahtui. Se, että ihminen mahdollisimman pitkään ky-
kenee olemaan kotona ja sen jälkeen yhteisökodissa, siis esimerkiksi tehostetussa palve-
luasumisessa, on sekä inhimillistä että yhteiskunnan kannalta järkevää.

Muistisairaan henkilön kuntouttava hoito edellyttää ammattitaitoista henkilökuntaa, sil-
lä hyvin pienetkin asiat voivat romahduttaa muistisairaan kunnon: virtsatietulehdus, hoita-
maton tulehdus suussa, huono ravitsemustila, nesteen saannin puutteet, väärä lääkitys tai
muu sellainen voivat helposti tehdä muistisairaasta vuodepotilaan. Kun hän on ollut kaksi
päivää vuoteessa, niin kävely ei kenties enää sitten onnistukaan. Osaavaa henkilökuntaa
tarvitaan myös sen takia, että esimerkiksi huomaamaton masennus tai fyysinen kipu, jota
henkilö ei ole osannut kertoa, voivat aiheuttaa aggressiivista käyttäytymistä, jota liian hel-
posti nykyisinkin vielä hoidetaan rauhoittavilla lääkkeillä. Rauhoittavat lääkkeet voivat
hyvin pieninäkin annoksina viedä muistisairaalta niin sanotusti jalat alta eli johtaa nopeasti
kävelykyvyn menetykseen. Nämä edellä mainitut olivat vain esimerkkejä. Vain hyvin kou-
lutettu henkilöstö pystyy huomaamaan tällaiset asiat ja hoitamaan tilanteet niin, ettei toi-
 Tarkistettu
4.0



Pöytäkirjan asiakohta PTK 106/2016 vp
mintakyky heikkene turhan takia. Muistisairautta sairastavia ei voi hoitaa kuka tahansa.
Hoitotiimissä tulee olla monipuolista asiantuntijuutta.

Kotona asuvien muistisairaiden kohdalla koulutetut muistihoitajat olisivat ensisijaisen
tärkeitä kokonaisvaltaisen hoidon varmistajia. Muistihoitajia on edelleen liian vähän kun-
nissa, eikä kaikilla niin sanotuilla muistihoitajilla ole riittävää koulutusta tehtävään.

Vastuuhoitajan idea vanhuspalvelulaissa on, että asiakkaan kokonaisvaltaisen tilanteen
haltuun ottamiseksi valitaan asiakkaalle vastuuhoitajaksi henkilö, joka parhaiten pystyy
vastaamaan kokonaishoidon arvioinnista, suunnittelusta ja toteutuksen seurannasta. Kos-
ka monella muistisairautta sairastavalla on paljon hoidollisia erityistarpeita, vastuuhoita-
jaksi monessa tapauksessa soveltuisi kaikkein parhaiten esimerkiksi sairaanhoitaja. Pää-
asia kuitenkin on, että vastuuhoitajan tehtäväkuva on selkeästi määritelty. Nyt valitettavas-
ti ollaan purkamassa tätä erittäin toimivaa järjestelmää.

Hallituksen esitys lähtee siitä, että kunnissa voidaan vapaasti päättää, mitä ammattitai-
toa siellä tarvitaan. Muistiliitto on tehnyt säännöllisin väliajoin niin sanottuja muistibaro-
metrejä, joissa arvioidaan muistisairautta sairastavien hoidon kokonaistilannetta ja hoidon
laatua eri puolilla Suomea eri kunnissa. Näiden tulosten perusteella voidaan yksiselitteises-
ti sanoa, että arviointi ei monessakaan kunnassa ole tällä hetkellä onnistunut. Meillä on on-
neksi kuntia, joissa muistisairautta sairastavien hoito ja kuntoutus on melko mallikkaasti
järjestetty, mutta valitettavasti meillä on liian paljon kuntia, joissa muistisairautta sairasta-
vien asiat ovat hyvin huonolla tolalla.

Kun tähän kaikkeen lisätään vielä hallituksen kaavailema henkilömitoituksen heikenny-
sesitys yhteisökodeissa, niin ennustan hoidon laadun rajua laskua, joka aikaa myöten tulee
myös yhteiskunnalle kalliiksi. Olemmeko me palaamassa tai haluammeko me palata kohti
70—80-lukua, jolloin kouluttamattomat henkilöt hoitivat ikäihmisiä ja kuntouttavan hoi-
don puutteiden takia kunnissa oli valtavan isot pitkäaikaishoidon osastot, joissa ihmisiä
hoidettiin vuodepotilaina? Suomessa on tehty 25 vuotta työtä tämän epäinhimillisen laitos-
kulttuurin purkamiseksi ja nyt ollaan ottamassa isoja askeleita taaksepäin.

Muistisairaiden hoito edellyttää riittävää kuntouttavan hoidon osaavaa henkilöstöä, jon-
ka rinnalla työskentelee moniammatillinen asiantuntijatiimi. On myös muistettava, että ko-
tihoidon kehittämisen lisäksi tarvitaan paljon uusia yhteisökoteja, sillä muistisairaudet
ovat sairauksia, joissa yksin kotona asuminen ei ole inhimillisesti ottaen mahdollista, kun
sairaus on edennyt tiettyyn vaiheeseen. — Kiitos.

19.33 Arja Juvonen ps: Arvoisa herra puhemies! Tällä hallituksen esityksellä ei suin-
kaan viedä kaikkea osaamista pois vanhustenhoidosta. Olen ihan samaa mieltä, että ei ole
mitään syytä yhteiskunnassa mennä siihen kehitykseen, että saamme takaisin valtavan suu-
ret laitokset, missä on vain vuodepotilaita. Mielestäni tämä ei ole tämän hallituksen esityk-
sen tarkoitus.

Hallituksen esityksessä esitetään, että on riittävästi monipuolista asiantuntemusta. Ha-
luan nostaa tässä esiin — Merja Mäkisalo-Ropponen, nostitte jo sairaanhoitajat — myös
lähihoitajat. Heidän koulutusohjelmaansa kuuluu kasvun tukeminen ja ohjaus, hoito ja
huolenpito, kuntoutuksen tukeminen. Tähän kuuluu teoriaa, ohjausta ja työssäoppimista.
Lisäksi on erikoistumista, muun muassa sairaanhoito ja huolenpito, vammaistyö, vanhus-
työ — saa itse valita sieltä — suunhoito. Elikkä tässä on jo sellainen osaamisen potentiaali,
että tällä osaamisella on hienoa lähteä tekemään vanhustyötä, ja on toivottavaa, että myös
nämä vanhustyön ammattilaiset tulevat sinne työkentälle tekemään.
2



Pöytäkirjan asiakohta PTK 106/2016 vp
Minä pidän hyvänä sitä, että omatyöntekijänä voi jatkossa toimia myös terveydenhuol-
lon ammattihenkilö. Se on sitä omahoitajuutta, se on sitä, että otetaan vastuuta siitä omasta
asiakkaasta, omasta potilaasta. Ja näen kyllä, että terveydenhuollon henkilö tietyssä tilan-
teessa on siihen myös erittäin sopiva ja erittäin pätevä.

Vanhustenhoidossa koulutuksella ja osaamisella on suuri merkitys. Minä en näe myös-
kään huonona sitä, mitä ennen vanhaan oli. Meillä oli kylvettäjiä, meillä oli auttavaa hen-
kilöstöä myös siellä apukäsinä, ja täytyy sanoa, että 30 vuotta kun jouluna tulee täyteen sii-
tä, kun hoitajaksi valmistuin, niin en minä halua selkääni hoiva-avustajille kääntää, vaan
tiedän, että he ovat niitä, jotka ovat valmiita ottamaan sen kopin. Silloin kun se hoitaja on
tehnyt vaikkapa haavahoidon, suorittanut diabetekseen liittyviä insuliinipistoksia, tehnyt
näitä hoitotoimenpiteitä, niin sitten tulee vaikka se hoiva-avustaja ja järjestää siellä hoito-
työssä (Puhemies koputtaa) sitä viriketoimintaa ynnä muuta. Elikkä osaamista jaetaan.

19.36 Anneli Kiljunen sd: Arvoisa herra puhemies! Viime kaudella yksi upeimpia halli-
tuksen esityksiä oli vanhuspalvelulaki, ja kun vanhuspalvelulakia valmisteltiin ja kun se
hyväksyttiin sitten lopulta eduskunnassa eduskunnan yhteisellä lausumalla, jossa määritel-
tiin eduskunnan yhteinen tahto minimihenkilöstömitoituksesta, se oli kunniakasta meiltä
ikääntyville ja vanhuksille.

Nyt on todella surullista ja harmillista, että muutama vuosi sen jälkeen, kun hallitus
vaihtuu, hallitus lähtee murentamaan tätä vahvaa, hyvää vanhuspalvelulakia, joka on anta-
nut hyvää pohjaa käytäntöjen kehittämiselle eri puolilla Suomea. Nyt hallitus heikentää
henkilöstömitoituksia sekä linjaa hoitotyöntekijöiden vähimmäismäärän laskemaan tehos-
tetussa asumisessa sekä vanhainkodeissa 0,5:stä 0,4:ään. Tämä on vastoin keskeisten
asiantuntijoiden, ammattilaisten, vanhusten sekä omaisten mielipidettä. Olisin toivonut,
että kun meillä eri puolilla Suomea asiantuntijat, kansalaiset ja eri järjestöt ovat lähesty-
neet kansanedustajia, hallitusta ja nousseet barrikadeille, koska he ovat huolissaan vanhus-
ten tilanteesta tulevaisuudessa, niin hallitus olisi tältä osin kuullut kansalaisia ja ammatti-
laisia.

Nyt poistetaan myös listaus ammattialoista, joista kunnalla tulee olla käytettävissä eri-
tyisasiantuntemusta, ja tämä oli yksi vanhuspalvelulain perusasioita: tuotiin erityisosaa-
mista nimenomaan sen vanhusten palvelutarpeen pohjalta. Samoin kumotaan vanhuspal-
velulaista vastuutyötä (Puhemies koputtaa) koskeva säädös, joka on yksi tärkeä elementti
vanhuspalveluiden kehittämiseen. Tämä on todella surullista hallitukselta.

19.38 Eeva-Johanna Eloranta sd: Arvoisa puhemies! Sydämeltään sivistynyt yhteiskun-
ta huolehtii heikommistaan: lapsista, vammaisista, sairaista ja vanhuksista. Tämä hallitus
on päätöksillään rakentamassa sellaista yhteiskuntaa, jossa tämä periaate alkaa jäädä huo-
lestuttavasti unohduksiin. Hallituksen epäinhimillisiä suunnitelmia heikentää vanhusten-
hoivaa on vaikea hyväksyä. Talousarviossa vähennetään vanhustenhoidon kustannuksia
yli 50 miljoonalla eurolla samaan aikaan, kun ikäihmisten määrä ja palveluntarve koko
ajan kasvavat. Viime vaalikaudella säädettyyn vanhuspalvelulakiin tehdään heikennyksiä,
ja vanhuspalveluiden ympärivuorokautisen hoivan hoitajamitoituksen alarajaa aiotaan
alentaa.

Arvoisa puhemies! Vanhusväestö kasvaa ja monimuotoistuu, mikä vaatii monipuolista
osaamista työntekijöiltä. Nämä ehdotetut muutosehdotukset eivät kuitenkaan varmista tar-
koituksenmukaisen sekä riittävän osaamisen ja erityisasiantuntemuksen käyttämistä, kun
3



Pöytäkirjan asiakohta PTK 106/2016 vp
tuotetaan vanhuspalveluja yhä suuremmalle ja monimuotoistuvalle asiakasryhmälle. Ny-
kylain mukaan kunnan käytettävissä onkin oltava ikääntyvän väestön hyvinvointia ylläpi-
tävää monipuolista asiantuntemusta. Erityisasiantuntemusta on oltava ainakin hyvinvoin-
nin ja terveyden edistämisen, gerontologisen hoito- ja sosiaalityön, geriatrian, lääkehoi-
don, ravitsemuksen, monialaisen kuntoutuksen sekä suun terveydenhuollon alalta. Van-
huspalvelulain muutosesityksessä ehdotetaan, että edellä mainittu listaus poistetaan laista.
Tämän odotetaan tuovan lähes 15 miljoonan euron säästöt. Jäljelle jää enää yleisluontoi-
nen maininta ikääntyvän väestön tarvitsemia palveluja koskevasta asiantuntemuksesta.
Mutta miten sitä palvelujen tarvetta arvioidaan ilman edellä mainittua erityisosaamista, se
ihmetyttää. Ikäihmisten hoito- ja palvelusuunnitelmien tekeminen ja vaikuttava toteuttami-
nen ilman erityisasiantuntemusta lienee aika hankalaa.

Laissa oleva erityisasiantuntemusta koskeva vaatimus ei ole tähänkään asti tarkoittanut
sitä, että kuntien on palkattava kutakin asiantuntemusaluetta edustava henkilö muiden
työntekijöiden lisäksi, vaan sitä, että ainakin jonkun tai joidenkin kunnan vanhuspalveluis-
sa toimivista työntekijöistä tulee hallita gerontologinen tai geriatrinen erityisosaaminen
omalta alaltaan. On vaikea käsittää, miten erityisasiantuntemusta koskevan vaatimuksen
poistamisella laista saadaan aikaan mitään säästöjä, kun päinvastoin kunnollinen asiantun-
temus voi niitä kustannuksia säästää. Samalla nyt tuhotaan tähän mennessä hankittu asian-
tuntemus. Lisäksi mitätöidään geriatrinen ja gerontologinen koulutus ja osaaminen, joita
on kehitetty viimeiset 30 vuotta.

Arvoisa puhemies! Vanhustyön kentälle tarvitaan päinvastoin enemmän gerontologista
tietoa ja osaamista, jotta iäkkäiden ihmisten hoito ja hoiva on laadukasta. Gerontologisen
osaamisen ja ymmärryksen lisäämisen kautta ikääntyneiden asiakkaiden hoitotyöhön liit-
tyviä ajattelumalleja ja asenteita on mahdollista uudistaa. Ylipäätään gerontologisen työn
moninaisuus ja haasteellisuus tulisi tuoda näkyvämmin esille yhteiskunnassamme, ja työl-
le tulisi antaa sille kuuluva arvostus. Gerontologista osaamista tarvittaisiin lisää myös mui-
hin ennalta ehkäiseviin palveluihin, kuten sosiaalityöhön, kuntoutukseen ja palveluohjauk-
seen.

Tavoitteena oli, että esimerkiksi vanhuspalveluiden lääkäriksi valitaan ainakin yksi ge-
riatrian erikoislääkäri. Tämä ei tuota lisää lääkärinvirkoja. Kyseessä on kuntien tavan-
omaisten virkojen pätevyysvaatimusten tarkistaminen, ei uusien virkojen perustaminen.
Sama pätee muuhun henkilöstöön ja erityisosaamiseen. Esimerkiksi ravitsemusasiantunti-
joista jotkut voivat perehtyä vanhusten ravitsemukseen. Vanhuspalvelulakia valmistelleen
ohjausryhmän taustamuistiossa todettiin, että erityisosaamista voi järjestää myös usean
kunnan yhteistyönä tai ostopalveluna.

Gerontologinen sosiaalityö sekä geronomien ja sosionomien osaamisen hyödyntäminen
nykyistä paremmin pitäisi nimenomaan varmistaa eikä poistaa tuosta monipuolisen osaa-
misen listalta. Päinvastoin olisi pidettävä huolta siitä, että ammattihenkilöstön työnjako ja
tehtävänkuva ovat tarkoituksenmukaisia sekä henkilöresurssit riittävät. Erityisen huoles-
tuttavaa on vanhusten lääkehoitoa koskevan asiantuntemuksen tarpeen poistaminen. Van-
husten lääkehoito vaatii erityisasiantuntemusta. Epäasianmukaiset lääkehoidot eivät aiheu-
ta pelkästään lääkekustannuksia suorina kustannuksina. Ne johtavat vanhusten muistin
heikkenemiseen, sekavuustiloihin, kaatumisiin ja murtumiin ja aiheuttavat siten mittavat
kustannukset.

Arvoisa puhemies! Nykyinen vanhuspalvelulaki edellyttää, että kunnan on nimettävä
iäkkäälle henkilölle vastuutyöntekijä, jos hän tarvitsee apua palvelujen tuottamiseen ja yh-
4



Pöytäkirjan asiakohta PTK 106/2016 vp
teensovittamiseen liittyvissä asioissa, eli seuraamaan, toteutuuko hänelle luvattu palvelu-
suunnitelma, ja ottamaan yhteyttä asianmukaisiin tahoihin, jos puutteita ilmenee. Vastuu-
työntekijän tehtävänä on myös neuvoa ja auttaa iäkästä henkilöä palvelujen ja etuuksien
saantiin liittyvissä asioissa ja auttaa myös tarvittaessa vanhuksen yksilöllisen elämäntilan-
teen ja tarpeiden pohjalta palvelujen toteuttamiseen ja yhteensovittamiseen liittyvissä
asioissa ja neuvoa myös etuuksien saamisessa. Nyt tarkoitus on luopua myös näistä vas-
tuutyöntekijöistä ja saada siten 12,5 miljoonan euron säästöt. Tähänkin asti vastuutyönte-
kijöitä on voitu käyttää vain tarvittaessa, ei automaattisesti kaikille vanhuksille. Vastuu-
työntekijä on tarkoitettu yksinäisille, huonokuntoisille vanhuksille, jotka eivät enää pysty
pitämään puoliaan, että saavat heille kuuluvat ja luvatut palvelut. Tästä heikennyksestä tu-
levat kärsimään eniten heikoimmassa asemassa olevat ja yksinäiset vanhukset.

Arvoisa puhemies! Olisi tärkeää, että tulevassa sote-uudistuksessa ikääntyvien hyvin-
vointia ylläpitävä monipuolinen erikoisosaaminen sisältyy sekä kuntia että maakuntia kos-
kevaan lainsäädäntöön. Erityisasiantuntemusta on oltava hyvinvoinnin ja terveyden edis-
tämisen, gerontologisen hoito- ja sosiaalityön, geriatrian, lääkehoidon, ravitsemuksen, mo-
nialaisen kuntoutuksen sekä suun terveydenhuollon alalta. Erikoisosaaminen osaltaan var-
mistaa sen, että ikäihmisten hoivaa toteutetaan tarkoituksenmukaisesti, muun muassa kun-
touttavaa työotetta hyödyntäen ja samalla kustannustehokkaasti ja vaikuttavasti.

19.44 Hannakaisa Heikkinen kesk: Arvoisa herra puhemies! Minä lähdin opiskelemaan
vanhusten sairaanhoitajaksi edellisen laman jälkimainingeissa vuonna 95. Kun punnitsin
noita vaihtoehtoja, lähdenkö erikoistumaan lapsiin, nuoriin, sisätauteihin vai kenties van-
huksiin, niin suurin syy, tai oikeastaan kaksi syytä, minkä takia valitsin gerontologisen hoi-
totyön, olivat ne, että vanhusten hoitajana minun ei tarvitsisi ketään tuoreeksi ja terveeksi
parantaa, vaan minä voisin antaa iloa päivään ja minä voisin hoitaa niitä ihmisiä siinä het-
kessä omalla persoonallani. Vanhuksen kuolema on aina hyväksyttävä, toisin kuin mones-
ti voi ajatella lapsen tai nuoren kärsimystä ja kuolemaa kohdatessa.

Toinen syy sille valinnalle oli se, että tiesin, että tällä saralla on aina töitä. Erikoistuin
noissa opinnoissa erityisesti dementoiviin sairauksiin. Tuon näkökulman pohjalta minulla
on sellainen ohjenuora, että aina kun minulla on mahdollisuus puhua vanhusten hoivatyös-
tä, minä en halua voivotella, että mitenkä kauheata sitä on ja mitenkä mitoitukset eivät rii-
tä, vaan minä haluan tuntea vastuuta siitä, että myös joku muu nuori voi kokea, että se van-
husten hoivatyö on juuri minun juttuni.

Arvoisa herra puhemies! Voin nimittäin väittää, että myöskään 90-luvun puolivälissä,
kun noita opiskeluja aloitin ja ensimmäisiä harjoitteluja tein, eivät tursunneet osastot hen-
kilökuntaa. Ja noitten opiskelujen seurauksena minun tulevaisuudenkuvani muuttui sillä
tavoin, että minulla oli ajatus lähteä opiskelemaan sairaanhoitajien opettajaksi, mutta eri
vanhusten osastoilla oleva ilmapiiri sai minut miettimään, mitkä tekijät vaikuttavatkin ih-
misten työssäjaksamiseen ja työhyvinvointiin. Niinpä minä lähdin opiskelemaan esimies-
työtä ja johtamista, ja näissäkin keskusteluissa, kun mietitään riittävää hoitajamitoitusta ja
sitä, mitkä asiat vaikuttavat siihen, että henkilökunta jaksaa, on kyllä erotettavissa monia
keskeisiä asioita. On aivan totta, että henkilöitä pitää olla riittävästi, mutta toinen asia on,
että henkilöillä pitää olla riittävä koulutus, ja kolmantena: osastoilla ja työyhteisöissä pitää
olla johtamisen ja esimiestyön kunnossa.

En väitä, että esimies on ainoa tekijä siinä, että työyhteisössä jaksetaan, mutta kyllä hän
on keskeinen auktoriteetti sillä, että hän määrittää, mikä on sallittua ja mikä ei. Hän ohjaa
5



Pöytäkirjan asiakohta PTK 106/2016 vp
omalla käytöksellään ja omalla esimiestyöllään sitä, että jokainen työntekijä siinä työyh-
teisössä kantaa oman vastuunsa siitä, mitä tulee siihen työyhteisöön, kun Matti tai Maija tai
Hannakaisa siihen työvuoroon saapuu. Näillä tekijöillä on aivan valtava merkitys sille, mi-
ten työntekijät jaksavat ja miten he kohtaavat sen asiakkaan, sen potilaan, vanhukset ja hei-
dän omaisensa siellä työyhteisössä. Näistä asioista haluan muistuttaa aina, kun siihen on
mahdollisuus.

Täällä edustaja Mäkisalo-Ropponen, toinen vanhuuden asiantuntija, kävi hyvin asian-
tuntevasti läpi näitä asioita, esimerkiksi muistisairauksista, ja olen aivan samalla linjalla
hänen kanssaan siitä, että meidän tavoitteemme, myös hallitusohjelmassakin kirjattuna, on,
että haluamme ihmisten pystyvän asumaan kodissa mahdollisimman pitkään, ja sen jäl-
keen me toivomme, että erilaisia yhteisöasumisen muotoja olisi, että niin sanottu perintei-
nen laitoshoito, nykyisin monin paikoin tehostettu palveluasuminen olisi vasta se viimekä-
tinen vaihtoehto. Sen takia eri sosiaali- ja terveysministeriön alaisissa kärkihankkeissa me
vahvasti kehitämme muun muassa omais- ja perhehoitoa aivan erilaisin panostuksin kuin
koskaan aikaisemmin on tehty. Tuemme ikääntyneiden toimintakykyä erilaisin hankkein
ja ehkäisemme heidän yksinäisyyttään ja tuemme kotiin vietäviä palveluja ja niiden kehit-
tämistä mittavin panostuksin.

Täällä on kehuttu viime hallituskaudella annettua vanhuspalvelulakia. Sitä vanhempi
vanhusten hyvää hoitoa määrittävä tekijä on vanhusten hyvän hoidon laatusuositukset, jot-
ka nyt halutaan paraikaa määrittää nykypäivän haasteita vastaaviksi. Tuolla on yksi sellai-
nen asia, ja uskon, että se on hyvällä tarkoittaen sinne laitettu, ja se on tämä aiemminkin
esiin nostamani huonemitoitus. Siellä linjataan, että kaikilla pitkäaikaishoivassa olevilla
vanhuksilla pitäisi olla oma huone. Tuo kuulostaa meistä terveistä ihmisistä hyvältä ja ar-
vokkaalta asialta, mutta muistisairailla, joilla sairaus on jo keskivaikeassa tai vaikeassa
vaiheessa, yksinäisyys ja oma huone ei aina edustakaan laatua. Monelle vanhukselle se toi-
sen ihmisen näkeminen siinä samassa huoneessa voi olla kovinkin rauhoittava tekijä. Kes-
kellä yötä herätessä, kun ei tiedä, missä on — tai joskus ei edes, että kuka on — niin se, kun
näkee toisen elävän hahmon siinä huoneessa, rauhoittaa siihen, että ihminen jääkin vuotee-
seen jatkamaan unia eikä lähde unenpöpperöisenä kapuamaan pois ja etsimään ihmisiä.
Nuo hetket usein ovatkin niitä, milloin niitä kohtalokkaita kaatumisia tapahtuu — lonkka-
murtumia, rannemurtumia, vakavia päähän iskuja. Sen takia on todella hyvä, että myös tätä
huonemitoitusasiaa tarkastellaan uusiksi ja mietitään, onko se aidosti kaikkien etu.

Arvoisa puhemies! Tämän melko pitkän puheenvuoron lopuksi minä haluaisin vielä ko-
rostaa sitä, että minä toivon, että me emme yhtään enempää medikalisoi vanhuutta. On suu-
ri länsimaisen yhteiskunnan voitto jo se, että yhä useampi meistä saavuttaa korkean iän.
Parantuneen hygienian, lääketieteen, ravitsemuksen, yhteiskunnallisten olojen takia se on
meille yhä useammalle mahdollista. Mutta samoin kuin lasta taikka vammaista omaista tai
läheistä, myös vanhusta saa hoitaa ja pitää saada jatkossakin hoitaa omainen. Siinä ei vält-
tämättä aina ole suuresta asiantuntijuudesta kyse, mutta perusymmärryksestä siitä, mitä
kuuluu turvalliseen elämään. Tässä tilanteessa on vain tärkeää, että kunnissa, tulevaisuu-
dessa kenties sote-alueilla, on se osaaminen, joka pystytään tueksi antamaan niille omai-
sille, perhehoitajille ja muille tahoille, joilla ei välttämättä täällä edellä lueteltua kaikkea
osaamista itsellä, omaisella taikka hoitajalla, ole, mutta se, että se apu on saatavissa ja saa-
vutettavissa, on se tavoite. Eri tavoin me tätä haluamme tukea, eivätkä vähäisimpänä asia-
na tässä vanhusten kotihoivan ja yleensä näitten palvelujen kehittämisessä ja sen erikois-
asiantuntijuuden saavuttamisessa ole nämä hankkeet, joilla me kehitämme myös digitali-
6



Pöytäkirjan asiakohta PTK 106/2016 vp
saatiota ja näitä palveluja, jolloin sähköisesti pystyttäisiin saamaan paras asiantuntijuus,
joka ei välttämättä ole fyysisesti samassa huoneessa.

19.54 Tuula Haatainen sd: Arvoisa puhemies! Meitä vanhustyötä ihan itse tehneitä näyt-
tää nyt olevan täällä puhujapöntössä jonoksi saakka. Itse olen vanhustyötä tehnyt jo toises-
sa polvessa. Äitini teki elämäntyönsä vanhustyössä, ja hänen ensimmäinen ohjeensa, kun
tulin sinne osastolle vastavalmistuneena sairaanhoitajana ensimmäiseen kesätyöpaikkaan,
oli se, että "Tuula, kun tulet nyt työhön tälle osastolleni, niin täällä kohdellaan ihmisiä niin
kuin kohtelisit itseäsi", ja olen sitä yrittänyt aina kaikessa muistissa pitää. Eli siinä, miten
suhtaudut vanhuksiin, täytyy aina pysähtyä miettimään, käsitelläänkö, ajatellaanko, puhu-
taanko nyt vanhuksesta vai puhummeko ihmisestä — ihmisestä, jolla on paljon elämänko-
kemusta.

Mutta tähän lakiin sitten. Minulle on pieni mysteeri tai hämmästys se, että vanhuspalve-
lulakia, joka on ollut voimassa vasta vajaat kolme vuotta, ollaan jo nyt näiden norminpur-
kutalkoiden nimissä purkamassa ja heikentämässä. Nyt täällä tehdään sellaisia uudistuk-
sia, joissa sanotaan, että vanhuspalvelulain 10 §:stä poistetaan listaus näistä ammattialois-
ta, joista kunnalla tulee olla käytettävissä erityisasiantuntemusta.

Nyt, hyvät kollegat, me olemme menossa sote-uudistukseen. Kunnan tilalle nyt sitten tu-
lee hallituksen ajatusten mukaan maakunta-nimitys, ja näinhän aika laajalti puolueet yh-
teisymmärryksessä ymmärtävät, että tulee suuremmat sosiaali- ja terveydenhuollon alueet,
ja hallituksen esityksessä se on maakunta. Kun tätä listaa katsoo ja miettii, niin kysyn, että
eikö näissä tulevissa maakunnissa ole löydettävissä tätä asiantuntemusta. Minusta pitäisi
pysähtyä nyt näitten lakien justeeraamisen ja norminpurun osalta miettimään sitä, mihin
maastoon me oikein näitä lakeja itse asiassa istutamme, ja jos tästä näkökulmasta katsoo,
niin ihan takuuvarmasti ilman mitään vaikeuksia löytyy tämä asiantuntemus. Nythän tässä
sote-uudistuksessa pitäisi pystyä entistä paremmin hyödyntämään ja käyttämäänkin hy-
väksi sitä asiantuntemusta ja myös erityisosaamista, jota näissä on. Sitä ei sitten tarvitse
olla joka ikisessä pikkukunnassa, parintuhannen asukkaan kunnassa, koska tämä sote-alue
voi käyttää sitä hyödykseen paljon laajemmin ja siinä myös käyttää hyödykseen nykytek-
nologiaa ja digitalisaatiota ja niin edespäin. Eli on todella tärkeää, että tämä listaus säilyy,
että nämä tulevat alueet pitävät huolta siitä, että vanhustenhuollon osalta sitä vahvaa osaa-
mista on olemassa ja sitä myös löytyy.

No, toinen asia on nämä vastuutyöntekijät, se poistuu tästä. Nyt viitataan sitten sosiaa-
lihuoltolakiin, jossa myös on tästä — ehkä voi ajatella — vastaavanlaisia kirjauksia. Minä
en kyllä näe tässä niin suurta päällekkäisyyttä, koska kyllä tämä vanhustenhuolto tulee
meillä tässä olemaan tulevat pari—kolmekymmentä vuotta semmoinen asia, että varmasti
vastuutyöntekijä tähän tarvitaan. Kyllä meillä on nuorisotoimessa ja muuallakin koulute-
tut ammattilaiset, jotka vastaavat toimintojen eteenpäinviemisestä. Ja tämä vastuutyönte-
kijä on sellainen, joka varmasti nyt tässä tulevassa sote-maailmassakin entistä enemmän
korostuu, varsinkin siinä tilanteessa, jos mennään tämmöiseen valinnanvapausmalliin, jos-
sa sitten osa palveluista tuotetaan yhtiöissä ja joillain piti siellä maakunnassa pysyä sitten
se järki ja käsitys siitä, missä tätä ihmistä hoidetaan ja miten. Siinäkin mielessä, vaikka täs-
sä ehkä ajatellaan, että säästetään, kun normia puretaan, voipi olla, että itse asiassa tämmöi-
nen vastuutyöntekijä loppupeleissä pystyisi kustannusten nousua jopa hillitsemään.

No, sitten tästä mitoituksesta. Tämähän nyt liittyy tähän laatusuositukseen, joka vanhus-
palvelulain yhteydessä laadittiin. Senhän sosiaali- ja terveysministeriö ja Kuntaliitto yh-
7



Pöytäkirjan asiakohta PTK 106/2016 vp
dessä lähettivät kunnille, ja kehotettiin vahvistamaan vanhusten ympärivuorokautisessa
hoidossa hoitajamitoitusta niin, että päästäisiin tälle 0,5:n minimitasolle. Nyt sitten, kun on
tätä pystytty hilaamaan edes tälle vähimmäistasolle, sitä on jo oltu hallituksen taholta pur-
kamassa ja heikentämässä ja viestittämässä, että se 0,4 riittäisikin, tai 0,4—0,5. Mutta käy-
tännössä tosiasia on se, että nyt mitoitusta ei olla muuttamassa siihen, että se vastaisi tä-
män päivän tarpeisiin, vaan päinvastoin. Jos tullaan tekemään niin, että 0,4 riittäisi, niin
kyllä kaikki asiantuntijat ja tätä työtä tekevät ovat todenneet, että se ei missään nimessä rii-
tä, vaan päinvastoin, keskiarvohan pyörii siellä 0,6:ssa. Eli tämä 0,5:n minimi on ihan eh-
doton takaraja ja johtuu juuri siitä, että meillä hoidetaan vanhuksia ja vanhukset voivat py-
syä kotona yhä pidempään kotiavun ja kotisairaanhoidon turvin, mikä on hyvä asia. Tästä
johtuen meidän hoitopaikoissa ikääntyneet ovat myös entistä huonokuntoisempia.

Mihin haluan kiinnittää huomiota, on se, että Mäkisalo-Ropponen piti erittäin hyvän pu-
heenvuoron, jossa hän käsitteli muistisairaiden ongelmatiikkaa, ja kyllä täytyy sanoa, että
se tilanne, mikä tuolla on — tapauksia varmasti jokainen kuulee omaisilta ja lähipiiristä —
on sellainen, että kyllä muistisairaudet tulevat olemaan semmoinen iso asia. Se aiheuttaa
suunnatonta huolta sukulaisissa, ympäristössä, myös hoitoon osallistuvissa ihmisissä ja
naapureissa. Tästä syystä tätä meidän koko yhteiskuntaa pitäisi entistä enemmän rakentaa
vanhusystävällisemmäksi ja sellaiseksi, että myös muistisairaat pärjäävät pidempään koto-
na ja saavat myös asiantuntevan tuen ja hoidon ja että olisi myös välimuotoisia hoitopaik-
koja, joita kipeästi tarvittaisiin sen kodin ja tämmöisen laitosmaisen hoitopaikan väliin.

Tämä asia tulee meille sosiaali- ja terveysvaliokuntaan. Siellä jatkamme tästä keskuste-
lua. — Kiitos, arvoisa puhemies.

20.01 Merja Mäkisalo-Ropponen sd: Arvoisa puhemies! Minä olen itse kouluttanut 25
vuotta vanhustyötä ensin opiskelijoille ja sitten 10 vuotta työskentelin työyhteisössä työn-
tekijöiden rinnallakulkijana heidän kanssaan yhdessä laitoskulttuuria purkaen. Minä olen
siis nähnyt kulttuurien muuttuvan ja tämän muutoksen mahdollisuuden, miten täysin vuo-
depotilaita hoitavasta hoitoyhteisöstä tehdään yhteisökoti, jossa toimitaan aivan eri peri-
aatteiden mukaan. Tärkeimmät asiat tässä onnistuneessa muutosprosessissa ovat riittävä
henkilökunta, motivoitunut henkilökunta nimenomaan, riittävästi koulutettu henkilökun-
ta, eli laaja-alainen ammattitaito ja mahdollisuus hyödyntää sitten myöskin asiantuntijoita,
ja sitten omahoitajuus, yhdessä tekeminen sekä eettinen johtaminen. Kaikkein tärkeintä on
se, että ihmiset ovat ymmärtäneet, että kaiken toiminnan on oltava kuntouttavaa, joka hetki
on siellä kuntouttava hetki. Ilman jatkuvaa kuntouttavaa hoitotyötä ikäihmisistä, erityises-
ti muistisairautta sairastavista, tehdään kyllä turhan takia vuodepotilaita. Sen takia ennen
oli niitä pitkiä käytäviä siellä vuodeosastolla, jossa sitten huoneet olivat täynnä näitä vuo-
teessa hoidettavia ihmisiä.

Tämä kuntouttava hoitotyö edellyttää ammattitaitoa ja osaamista, ja sitä ammattitaitoa
ei voi olla ilman riittävää koulutusta. Kuten tuossa puheessanikin sanoin, kuka tahansa ei
voi hoitaa muistisairautta sairastavia ihmisiä. Tämmöinen ajattelu johtaa vuodepotilaiden
määrän kasvuun ihan varmasti. Tämmöiset kuntouttavan hoitotyön osaavat hoitajat pysty-
vät jokaisen tilanteen järjestämään semmoiseksi, että siinä on se kuntouttava elementti mu-
kana. Minä olen todella huolissani näiden hallitusten esitysten seurauksista, sillä minä näen
kyllä ihan selvästi, että me olemme (Puhemies koputtaa) ottamassa askelia taaksepäin vä-
hentämällä henkilökuntaa ja heikentämällä osaamisvaatimuksia.
8



Pöytäkirjan asiakohta PTK 106/2016 vp
20.03 Outi Alanko-Kahiluoto vihr: Arvoisa puhemies! On helppo yhtyä tuohon edelli-
seen puheenvuoroon. Pidän erittäin harmillisena sitä, että ministerit eivät ole vaivautuneet
paikalle kuuntelemaan tätä keskustelua, joka ainakin minun mielestäni on ollut hyvin asi-
antuntevaa, ja on ollut ilo kuunnella näiden edeltävien edustajien puheenvuoroja — selväs-
ti puhuvat asiasta, jonka itse tuntevat, mikä tässä salissa nyt ei ole ihan tavanomaista joka
asian kohdalla.

Ministeri Rehula sanoi eräällä suullisella kyselytunnilla, että nämä vanhustenhoidon
leikkaukset eivät tule heikentämään mitenkään vanhustenhoidon laatua ja että edelleen
voidaan ylläpitää osaamistasoa. Muun muassa tämän lausuman vuoksi olisi ollut erittäin
tarpeellista, että hän olisi osallistunut tähän keskusteluun. Tässä oltaisiin voitu esittää täs-
mäkysymyksiä hänelle, että kuinkas hallitus nyt sitten aikoo turvata sen, että kunnissa on
jatkossakin se osaaminen, jonka tämä koulutettu henkilöstö on kuntiin turvannut.

Olen kyllä samaa mieltä edustaja Haataisen kanssa siitä, että kun toteutetaan tämä kun-
ta- ja sote-uudistus, niin olisi erittäin tarpeellista pitää kiinni tästä 10 §:stä, jossa nimen-
omaan käydään läpi se osaaminen, jonka kussakin maakunnassa olisi jatkossakin oltava.

Pidän kyllä erittäin valitettavana sitä, että hallitus nyt on päättänyt aloittaa nämä normin-
purkutalkoot täältä kaikkein heikoimmista, ja nimenomaan sitä yhteiskuntapoliittista asiaa,
mikä tässä tapahtuu: minusta on hyvin valitettavaa, että samaan aikaan, kun puretaan lai-
tosasumista ja palveluasumista, (Puhemies koputtaa) ohjataan entistä heikko-osaisempia
vanhuksia entistä enemmän kotiin hoidettaviksi ja nostetaan omaishoidon määrärahoja,
mikä siis tarkoittaa sitä, että naiset, jotka nytkin vastaavat yli 90-prosenttisesti kaikesta
omaishoidosta, jatkossa entistä enemmän...

Toinen varapuhemies Arto Satonen: Pyydän, että puhuja tulee jatkamaan puhujapöntös-
tä.

Tulen ihan mielelläni sinne pönttöön. (Puhuja siirtyi puhujakorokkeelle) — Eli tästäkin
lakiesityksestä näkyy hyvin se, miksi hallitus ei tee vaikutusarviointeja. Jos vaikutusarvi-
oinnit olisi tehty, niin nähtäisiin aivan hyvin se, että tällä esityksellä tullaan heikentämään
naisten työllisyyden edellytyksiä, naisten työllisyysastetta ja myös yhteiskunnan verotulo-
ja, koska tässähän käy nyt niin, että kun säästetään vanhustenhoidosta ja lisätään samaan
aikaan vanhusten kotihoitoa, ohjataan puolisoita omaishoitajiksi, niin se tarkoittaa sitä, että
naisten työssäkäynnin edellytykset heikkenevät, ja se ei ole yhteiskunnan kokonaistalou-
den kannalta millään lailla järkevää, eikä se ole millään lailla oikeudenmukaista.

Vielä jos katsoo tästä sukupuolinäkökulmasta, niin kun heikennetään vanhustenhoidon
henkilöstön koulutusvaatimuksia, niin se tarkoittaa myöskin sitä, että samalla sitten pie-
nennetään niiden naisihmisten palkkoja, jotka siellä hoitavat edelleen näitä vanhuksia. Eli
se tarkoittaa sitä, että naisten tulotaso laskee, ja nämä heikennykset tarkoittavat myöskin si-
tä, että kun vähennetään hoivahenkilöstön määrää kunnissa heikentämällä tätä suhdelu-
kua, niin jokaisella hoitajalla on entistä enemmän työtä, jolloin herää kysymys, mikä on
henkilöstön jaksaminen sitten tulevaisuudessa. Elikkä kyllä tässä ollaan tekemässä isoa yh-
teiskuntapoliittista valintaa, ja olisin suonut, että ministeri olisi ollut paikalla vastaamassa,
millä tavalla perusteltua tämä nyt on ja millä tavalla perusteltua on sekin, että hallitus ei to-
siaan esimerkiksi työllisyysvaikutusten arviointeja näihin esityksiinsä liitä.

Vihreä eduskuntaryhmä ei tule tätä säästölakiesitystä hyväksymään. Me emme pidä tätä
oikeudenmukaisena emmekä myöskään järkevänä. Haluan sen vielä lisätä, että en myös-
9



Pöytäkirjan asiakohta PTK 106/2016 vp
kään pidä uskottavana sitä, että tällä säästöllä itse asiassa saataisiin myöskään niitä säästö-
jä, joita tällä tavoitellaan, koska kun väestö ikääntyy entistä enemmän ja on entistä heikko-
kuntoisempaa, niin silloin se tarkoittaa sitä, että myös henkilöstöltä tarvitaan enemmän ja
monipuolisempaa osaamista. Esimerkiksi nyt on jo todettu, että meillä ei ole riittävästi
osaamista esimerkiksi muistisairauksien suhteen eikä sitten paljon sairastavien hoitoa kos-
kevaa osaamista sillä henkilöstöllä, joka meillä nyt on. Tämä osaamistason lasku ei tilan-
netta millään tavalla paranna — voi tulla hoitovirheitä, ja ne aina maksavat. On hyvin va-
litettavaa, että meillä on Suomessa nyt ensimmäistä kertaa varmaan itsenäistymisen jäl-
keen semmoinen hallitus, jonka tietoisena tavoitteena tuntuu olevan kansan koulutustason
laskeminen, ja jotenkin ikään kuin kuvitellaan, että tällä tavalla sitten saataisiin yhteiskun-
tana säästöjä ja Suomi nousuun — ei valitettavasti tule tapahtumaan.

20.10 Anne Kalmari kesk: Arvoisa herra puhemies! Arvostan sitä osaamista, mitä täällä
salissa geriatriasta on, mutta haluaisin ihan omaisen näkökulman vielä nostaa tähän esille.

Minulla on 89-vuotias äitini palveluasunnossa ja on kokenut monet vaiheet, ennen kuin
hän on nyt jo erittäin heikossa kunnossa. Pohdin sitä, kun täällä tehtiin vanhushoiva niin
mystiseksi asiaksi ja todettiin, että vain erittäin koulutetut henkilöt voisivat tehdä sitä ja
joka ainut hetki on kuntouttava hetki. Rohkenen sanoa, että minusta myös ne hetket ovat
erittäin tärkeitä, kun joku napsauttaa äidin lempiohjelman radiosta päälle tai lukee jotain
kirjaa tai lauletaan yhdessä, tai vaikkapa niitten vapaaehtoisten työ, jotka Kivijärvellä san-
koin joukoin osallistuvat palveluasunnon virkistystyöhön, kuljettavat ikäihmisiä ulos, niin
että joka ainut vanhus, joka haluaa, pääsee käymään ulkona.

Minusta on tärkeää, että sitä osaamista on, mutta en allekirjoita ihan samoin tätä, että
kaikki se tekeminen, mitä turvallisuuden ja hyvinvoinnin hyväksi tehdään, olisi erittäin
korkeaa koulutusta vaativaa. Minusta on tärkeää läheisyys.

20.12 Anneli Kiljunen sd: Arvoisa herra puhemies! Ihan tähän loppuun, että olen edusta-
ja Kalmarin kanssa samaa mieltä elikkä meidän omaisten rooli on ihan äärettömän tärkeä
vanhuspalveluissa ja liian usein me kuulemme siitä, että meidän vanhukset ovat jääneet yk-
sin niihin palveluyksikköihin sen takia, että omaiset asuvat eri paikkakunnilla ja näiden
omaisten mahdollisuus esimerkiksi käydä siellä läheistensä luona on liian harvinaista. Sen
takia nämä piristäjät ja sitten ne vapaaehtoistyöntekijät ja niitten asema, rooli siinä vanhus-
palveluiden tukena ovat äärettömän tärkeitä, mutta se ei poista tähän vanhuspalvelulakiin
aiheutuvia lisäleikkauksia, emmekä me voi ajatella, että ne lisäleikkaukset, jotka tehdään,
korvattaisiin omaisilla tai sitten piristäjillä ja vapaaehtoistyöntekijöillä.

20.13 Merja Mäkisalo-Ropponen sd: Arvoisa puhemies! Haluan vielä edustaja Kalma-
rille sanoa, että kenties ilmaisin väärin, mitä kuntouttava hoitotyö on. Kuntouttava hoito-
työ on arjessa elämistä, arjen asioiden yhdessä tekemistä. Se tarkoittaa sitä, että joka päivä
kävellään, joka päivä seurustellaan, joka päivä ollaan yhdessä, mutta jos muistisairas ihmi-
nen ei esimerkiksi päivittäin pääse kävelemään ja on pari päivää tämmöistä, että hän vain
istuu tuolissa, niin voi olla, että kolmantena hän ei kykene enää kävelemään, tai jos muis-
tisairaan kanssa ei seurustella, jos ei olla yhdessä, niin hänen vuorovaikutustaitonsa hyvin
äkkiä katoavat, hän unohtaa, miten toimitaan arjessa. Tähän yhdessä olemiseen, kohtaami-
seen, arjen asioiden yhdessä tekemiseen tarvitaan osaavaa henkilökuntaa, niin että se koh-
taaminen on sellaista, että molemmilla on hyvä olla. Tähän tarvitaan koko ajan riittävää
10



Pöytäkirjan asiakohta PTK 106/2016 vp
henkilökuntaa, jotta pystytään ne tilanteet hoitamaan sillä tavalla, että lähdetään yhdessä
vessaan ja tehdään yhdessä asioita. Heti jos ruvetaan tekemään puolesta, niin kuin koulut-
tamaton henkilökunta usein lähtee tekemään puolesta hyvää hyvyyttään, silloin me mene-
tämme paljon siinä arjen olemisessa ja arjen kohtaamisessa.

20.14 Hannakaisa Heikkinen kesk: Arvoisa herra puhemies! Ensin tartun tähän asiaan,
mikä edellisessä puheenvuorossa nousi tästä puolesta tekemisestä. Se on tosi iso asia työ-
yhteisössä, jossa erinäisistä syistä johtuen hoitaja joko kampaa hiukset tai tekee jotakin toi-
menpidettä, joskus myös kiireen takia, mutta se ei välttämättä riipu siitä, etteikö työnteki-
jällä olisi tietoa, kuinka tulisi toimia. Ja kuten tuossa äskeisessä puheenvuorossani nostin
esille tämän esimiestyön merkityksen, niin nämä ovat juuri niitä asioita, mitä tulisi työyh-
teisössä linjata ja muistaa, että emme tee puolesta vaan aina se kuntouttava työote on siinä
mukana, ja siinä hyvähenkisessä työyhteisössä toinen toistaan kirittäen pidetään näistäkin
asioista huolta.

Arvoisa puhemies! Toinen asia, mistä halusin kommentoida, on tämä viriketoiminnan,
lukemisen, ulkoilemisen, merkitys sille toimintakyvylle. Siinä meillä on paremman mallin
oppimista monilla puolin Suomea. Toivon osaltani — kun täällä on jo paljon parjattu näitä
hankkeita ja muita — että tälläkin saralla tekisimme niitten hyvien käytäntöjen levittämis-
työtä elikkä missä on nähty, että osataan oikealla tavalla ottaa vapaaehtoiset ja omaiset pa-
remmin mukaan, se myös sallittaisiin.

Ja sitten tuosta toimintakyvyn laskemisesta vuodelevon aikana: Tutkimusten mukaan
noin 3—5 prosenttia vanhuksen lihasmassasta häviää vuorokauden vuodelevossa, ja olipa
muistisairas taikka muutoin ihminen vuodelevossa, niin se mekanismi on aivan sama.
Tämä on todella tärkeää meille kaikille: kun flunssakausi on pahimmillaan, niin jokainen
ihminen, joka kynnelle kykenee, pois vuoteesta tekemään edes ne pikkupesut veskiin. Se
liike (Puhemies koputtaa) on parasta hoitoa.

20.16 Merja Mäkisalo-Ropponen sd: Arvoisa puhemies! Kiitos edustaja Heikkiselle
erittäin hyvästä puheenvuorosta. Minä olen täysin samaa mieltä, mutta yhteen sanaan ha-
luan puuttua. Nykyisin ei mielellään puhuta viriketoiminnasta, vaan harrastamisesta ja yh-
dessä tekemisestä, koska minä en ainakaan halua olla sitten ikääntyneenä viriketoiminta-
ryhmässä, vaan minä haluan harrastaa ja minä haluan tehdä mukavia arjen asioita. Eli sa-
noillakin on merkitystä.

20.17 Hannakaisa Heikkinen kesk: Nyt puhutaan tärkeistä asioista, ja jo ihan sen takia
on hyvä pyytää seuraava puheenvuoro. — Ei varmaan ole väliä sillä, onko se viriketoimin-
taa vai harrastetoimintaa, kunhan se on niitä asioita, jotka tuovat vanhukselle siihen päi-
vään sisältöä. Minä voin vaikka tykätä pilistystoiminnasta, jos minun omat tekohampaani
ovat unohtuneet vesilasiin aamulla, kunhan siinä päivässä on iloa, ja sitä saavat tuoda niin
koulutettu henkilökunta, vapaaehtoiset kuin omaiset. Yhteisöllisesti vastataan siitä, että
ikäihmisillä on niissä paikoissa, missä he asuvat, hyvä olla ja päivissä on sisältöä. Se on
varmasti tässä salissa vielä tähän aikaan illalla olevien ihmisten yhteinen tavoite, että hoi-
vassa löydetään myös ne ulottuvuudet, jotka eivät ole sitä medikalisaatioon vievää vaan si-
tä, että siihen päivään tulee elämää, ja se perusajatus on, että ihmisillä, jotka ovat vanhuk-
sen lähellä, olipa se vapaaehtoistyötä, ammatin puolesta tai sukulaissuhteen, ystävyyssuh-
teen pohjalta, se asenne ratkaisee: on halu olla lähellä, uskallusta olla lähellä, kohdata se
11



Pöytäkirjan asiakohta PTK 106/2016 vp
vanhuus, kohdata jopa se lähenevä kuolema. Sitä ihmisyyttä mitataan niissä ihmissuhteis-
sa, kun ollaan ikäihmisen lähellä, niin kuin kaikessa muussakin hoivatyössä.

Keskustelu päättyi.

Asia lähetettiin sosiaali- ja terveysvaliokuntaan.
12


