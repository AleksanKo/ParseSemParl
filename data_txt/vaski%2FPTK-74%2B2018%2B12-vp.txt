















































DEM34EC.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59—17.57

12. Hallituksen esitys eduskunnalle laiksi maantielain muuttamisesta ja eräiksi siihen liit-
tyviksi laeiksi

Hallituksen esitys HE 45/2018 vp
Toimenpidealoite TPA 63/2017 vp
Valiokunnan mietintö LiVM 15/2018 vp

Toinen käsittely, ainoa käsittely

Toinen varapuhemies Tuula Haatainen: Toiseen käsittelyyn ja ainoaan käsittelyyn esi-
tellään päiväjärjestyksen 12. asia. Nyt voidaan toisessa käsittelyssä hyväksyä tai hylätä la-
kiehdotukset, joiden sisällöstä päätettiin ensimmäisessä käsittelyssä. Lopuksi päätetään ai-
noassa käsittelyssä toimenpidealoitteesta.

Keskustelu

17.29 Kari Kulmala sin: Arvoisa rouva puhemies! Hallituksen esityksellä ehdotetaan
muutettavaksi maantielakia sekä eräitä muita liikennealan lakeja. Esityksessä esitetään pe-
rustettaville maakunnille valtiolta siirtyvät tienpitoon ja liikennejärjestelmäsuunnitteluun
liittyvät tehtävät ja tehtävänsiirtojen täytäntöönpano. Maakuntien vastuulle kuuluisivat jat-
kossa liikennejärjestelmän toimivuus, liikenneturvallisuus, tie- ja liikenneolot, alueellinen
tienpito, maankäytön yhteistyö ja toimintaympäristöä koskevien tietojen tuottaminen val-
takunnalliseen liikennejärjestelmäsuunnitteluun. Voi jo nyt sanoa, että työtä riittää ja toi-
vottavasti johto on mahdollisimman lähellä palveluiden tarvitsijaa.

Suomen koko tieverkon pituus on noin 454 000 kilometriä. Asiakastyytyväisyyskyse-
lyn perusteella maantieverkon käyttäjät ovat pääosin tyytyväisiä matkojen ja kuljetusten
toimivuuteen maantieverkolla. Kuitenkin maantieverkon heikkenevä kunto ja rahoituksen
alhainen taso näkyvät asiakastyytyväisyydessä laskevana trendinä teiden kunnon ja erityi-
sesti talvihoidon suhteen. Vuoden 2017 alussa Suomen liikenneverkon korjausvelan arvi-
oitiin olevan noin 2,54 miljardia euroa, vaikka hallitus on tällä kaudella sitä pyrkinyt voi-
makkaasti vähentämään. Korjausvelan kasvuun ja liikenneverkon kunnon huononemiseen
on johtanut määrärahojen pitkään jatkunut liian alhainen taso. Tämänhetkisestä korjausve-
lasta noin 1,3 miljardia euroa kohdistuu maanteille, noin 1,1 miljardia euroa rautateille ja
noin 40 miljoonaa euroa vesiväylille. 

Yksi monesti keskusteluissa esiin nouseva aihe on tienpidon laadunvalvonta sekä ylei-
sesti perusväylänpidon rahoituksen riittävyys. Uskon, että tämä keskustelu ei koskaan lo-
pu, eikä niin pidä tapahtuakaan. Vain keskustelun kautta pystymme pysymään ajan her-
molla alati muuttuvassa yhteiskunnassa. 

Teiden ja katujen hoito on vaativaa ja vaatii oikeat välineet ja työntekijät. Tilastojen mu-
kaan viime vuonna kantateiden kunto säilyi ennallaan mutta seutu- ja yhdysteiden kunto
 Tarkistettu
4.0



Pöytäkirjan asiakohta PTK 74/2018 vp
heikkeni. Korjausvelan kasvu on pysähtynyt, mutta vain hetkeksi. Hallituksen tarkoitus on
ollut tehostaa ja parantaa tienhoitoa ja säästää valtion menoja, mutta seuraukset etenkin
säästöistä nähdään viimeistään nyt. Helposti unohtuu, että teiden huono kunto ei ole vält-
tämättä kunnossapitotyötä tekevien syy, vaan syy voi olla myös välineissä.

Painetta tulee kohdistaa myös kunnossapitotyön urakoinnin kilpailuttamiseen sekä sii-
hen, millaista työnlaatua kilpailutuksessa vaaditaan ja millainen työnlaatu hyväksytään.
Tiestön kunnon rapistumisen salliminen on erittäin lyhytnäköistä, etenkin kun se tapahtuu
liikenneturvallisuuden kustannuksella. Ei voi olla oikein, että samaan aikaan kun lapset
luistelevat ja pelaavat jääkiekkoa yleisellä tiellä, hälytysajoneuvot ja koulutaksit yrittävät
pysyä vaivoin tiellä, koska sitä ei ole hiekoitettu ja tien reunat ovat pehmoiset. Etenkin hä-
lytysajoneuvoja odottaa hädässä oleva ihminen. Monesti hälytysajoneuvo tai koulutaksi te-
kee aamulla ensimmäiset jäljet lumiseen seutu- tai yhdystiehen. 

Tiemestaripiirien aikaan Suomessa oli kunnia-asia, että erityisesti oman paikkakunnan
tiet olivat mahdollisimman hyvässä kunnossa. Nyt kilpailutuksen, urakoinnin ja aliura-
koinnin aikana vastuukysymykset ovat hämärtyneet. Näyttäisi siltä, että mitä pidempi on
kunnossapitotyön ketju, sitä useampi yritys ja yrittäjä ottaa oman siivunsa hinnasta, ja se ei
ole tavallisen tienkäyttäjän etu. Yksi merkittävä seikka on tien kunnostukseen tarkoitettu
kalusto. Tiemestaripiirien aikaan soratiet muotoiltiin tiekarhulla keväällä siten, ettei vesi
seiso tiellä eivätkä tienreunat kasva heinää ja vesaikkoa. Syksyllä tie ajettiin tasaiseksi au-
rausten helpottamiseksi ja talvella poistettiin polanteet. Tarpeen mukaan tiet myöhemmin
lanattiin traktorilla tai kuorma-auton alaterällä. Tällä hetkellä näitä tiekarhuja ei ole enää
kovin paljon käytössä, eikä ole myöskään niiden käyttöön koulutettuja kuljettajia. Tiekar-
hu on kuitenkin ainut väline, jolla tien polanteet saadaan poistettua ja teiden kallistukset
tehtyä yhdellä ajokerralla. 

Jatkossakin maakunnissa on huolehdittava, että käytössä on oikeanlaista kalustoa tien
kunnossapitoon ja sitä käytetään niin kuin on tarvetta. Tienhoidon tulee olla myös oikea-ai-
kaista. Olen itse monesti miettinyt, että määrittävätköhän teiden hoitoluokitukset ja lähtö-
kynnykset liian tiukasti tekemistä. Tästä on olemassa monella alueella varsin paljon myös
näyttöä. Joka tapauksessa maakunnilla on kädet täynnä jatkossakin, mikäli ne aikovat pi-
tää varsinkin haja-asutusalueiden tiet ajokelpoisina.

17.34 Sari Essayah kd: Arvoisa rouva puhemies! Tämä on tietysti yksi niistä laeista, jot-
ka nyt liittyvät tähän maakuntauudistukseen. Siihen liittyy myöskin näitä liitelakeja, joissa
toimivallan siirtoa tapahtuu niin tienpidon kuin liikennejärjestelmien suunnittelun kuin
myöskin julkisen henkilöliikenteen järjestämisen osalta. Oikeastaan olisikin ihan mielen-
kiintoista, jos täällä valiokunnassa toimivia henkilöitä on paikalla, kysyä siitä, että nyt kun
tämä aikataulutus näyttää näinkin epävarmalta, niin mitä se tarkoittaa sitten esimerkiksi tä-
män lainsäädännön osalta. Aloituksen lykkääntymistä varmastikin, mutta onko tässä joita-
kin muita seuraamuksia?

Toinen sellainen asia, mitä tässä pohdiskelin: Siellä maakunnissa hoidettava tienpidon
rahoitus ilmeisesti tulee kuitenkin hoidettavaksi erillisrahoituksella. Onko tästä käyty kes-
kustelua, mikä sen mahdollinen taso on tulevaisuudessa?

Edustaja Kulmala kyllä hyvin nosti esille näitä nykyisenkin tienpidon ongelmia, mitä
tuolla maakunnissa on. Olen kyllä kuullut juuri sensuuntaisia sanomisia, että ainut suku-
puuttoon kuollut eläin, mitä siellä tien päällä kaivattaisiin, on maantietiekarhu, jota to-
2



Pöytäkirjan asiakohta PTK 74/2018 vp
siaankaan ei tänä päivänä enää käytetä ja joka noilla polanteisilla maaseudun teillä olisi ää-
rimmäisen tarpeellinen.

Myöskin edustaja viittasi puheenvuorossaan näihin urakkasopimuksiin, mitä tänä päivä-
nä tehdään. Siinähän on ongelma, että pääurakoitsijat tekevät pääurakkasopimukset ja sen
jälkeen sitten kilpailuttavat aliurakoitsijoilla osaurakat. Se on johtanut siihen, että itse
asiassa voittoa tehdään sillä, miten vähän ja huonosti tieosuuksia hoidetaan, koska silloin
tietenkin sille, joka aliurakan myy eteenpäin, jää eniten katetta. Tämähän on aivan pääla-
ellaan oleva urakointimalli, ja muistelen, että ministeri Berner otti tähän kysymykseen kan-
taa ja totesi joskus viime talvena, että tätä asiaa pitää lähteä nytten tarkastelemaan näitten
pääurakoitsijoitten erilaisten kriteeristöjen kautta. Ei voi olla niin, että todellakin se han-
kintamekanismi tai se hankintalogiikka näissä urakointisopimuksissa lähtee siitä, että eni-
ten teet rahaa silloin, kun tiet hoidetaan mahdollisimman huonosti.

Täytyy sanoa, kun itse tulee tuolta Pohjois-Savosta, jossa tosiaankin on kunnon talvet
mutta kelit nykyisenä aikana hyvin vaihtelevia, että kyllä siellä on paljon läheltä piti -tilan-
teita ja erityisesti maatalouden ajoneuvojen, vaikkapa maitoautojen, ajaminen siellä teillä
on kyllä monesti ihan arpapeliä. Todellakin, niin kuin edustaja Kulmala totesi, siellä esi-
merkiksi koulutaksit ovat niitä, [Puhemies koputtaa] jotka työksensä auraavat tietä, jotta
pääsevät hakemaan lapset kouluun.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 45/2018 vp sisältyvät 1. ja 13. lakiehdotuksen. Eduskunta pysyi ensimmäisessä
käsittelyssä tekemässään päätöksessä hallituksen esitykseen HE 45/2018 vp sisältyvien 2.-
12. ja 14.-21. lakiehdotuksen hylkäämisestä. Lakiehdotusten toinen käsittely päättyi. Edus-
kunta yhtyi valiokunnan ehdotukseen toimenpidealoitteen hylkäämisestä. Asian käsittely
päättyi.
3


