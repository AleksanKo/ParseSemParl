















































DEM2113.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

2.1. Suullinen kysymys lastensuojelun resursseista (Maria Guzenina sd)
Suullinen kysymys SKT 161/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Guzenina.

Keskustelu

16.01 Maria Guzenina sd: Arvoisa puhemies! Lapsen etu on periaate, joka meidän lain-
säätäjien tulee aina laittaa etusijalle. Tuhat sosiaalityöntekijää lähestyi maanantaina lasten
oikeuksien päivänä päättäjiä adressilla, jossa he vaativat pikaisia toimia lastensuojelun
murheellisen tilanteen korjaamiseksi. Aivan liian moni lapsi ja nuori jää ilman tarvitse-
maansa apua, perheet jäävät ilman tukea.

Ministeri Saarikko, perheministerin ykkösasiana pitää olla aina lasten ja nuorten ja per-
heiden puolustaminen. Suosituksen mukaan yhdellä sosiaalityöntekijällä saisi olla vain 30
lasta vastuullaan, mutta todellisuudessa puhutaan kaksinkertaisesta, jopa kolminkertaises-
ta määrästä. Tilanne on kestämätön. Vastauksessanne tuhannen sosiaalityöntekijän vetoo-
mukseen te sanoitte, että mitoitusasian kuntoon saattaminen on hankala asia. Miksi hei-
koimmassa asemassa olevien lasten auttaminen on teidän mielestänne hankala asia?

16.02 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Guzenina, teidän vastuukaudellanne näissä samoissa saappaissa
muutama vuosi sitten vastasitte näistä samoista teemoista, ja haluan antaa teille tunnustuk-
sen siitä, että kaudellanne suomalainen lastensuojelu eteni hienolla tavalla eteenpäin, las-
tensuojelun laatusuositukset laadittiin aikananne. Tuohon ajankohtaan ajoittui myös valta-
va murhenäytelmä, joka herätteli suomalaisia lastensuojelun ongelmien äärelle, ja asetitte
Aulikki Kananojan, arvostamamme ylisosiaalineuvoksen työryhmän pohtimaan, miten
lastensuojelua tulisi kehittää. Sen myötä muun muassa sosiaalihuoltolaki parani, ja Kanan-
ojan työryhmä arvioi myös tätä henkilöstömitoituskysymystä, jonka nyt olen päättänyt sel-
vityttää tarkemmin. Teidän kaudellanne Kananojan raportti totesi, että henkilöstömitoituk-
sen asettaminen ei ole yksiselitteinen asia, ja siksi sitä kenties ei ole aiemmin toteutettu.

Ensimmäinen varapuhemies Mauri Pekkarinen: Pyydän niitä edustajia, jotka haluavat
esittää lisäkysymyksen, nousemaan ylös ja ilmoittautumaan painamalla V-painiketta. —
Nyt edustaja Guzenina.

16.03 Maria Guzenina sd (vastauspuheenvuoro):  Arvoisa puhemies! Kiitän ministeri
Saarikkoa hyvin rakentavasta vastauksesta. Viime hallituskaudella marraskuussa 2014 te,
 Tarkistettu
4.1



Pöytäkirjan asiakohta PTK 123/2017 vp
ministeri Saarikko, keskustapuolueen varapuheenjohtajana lupasitte keskustan puolueval-
tuuston kokouksessa, että lastensuojeluun pitää säätää mitoitus siitä, kuinka monta lasta
yksi sosiaalityöntekijä voi ottaa hoitaakseen. Nyt kun te olette vastuuministerinä tässä
asiassa, te kerrotte ymmärrettävästi, että asian kuntoon saattaminen on hankalaa, mutta ku-
ten itse viittasitte, viime kaudella me demarit teimme tuon valmistelutyön, jotta tällä halli-
tuskaudella asioiden eteenpäinvieminen olisi helpompaa. Työryhmässä, johon itsekin viit-
tasitte, työskentelivät Aulikki Kananojan lisäksi muun muassa Jari Sinkkonen ja Matti
Rimpelä. Heidän asiantuntemustaan arvostetaan kaikkialla Suomessa. Osaatteko, ministe-
ri, kertoa, kun he esittivät 54 toimenpide-ehdotusta, kuinka moni näistä toimenpide-ehdo-
tuksista on mennyt eteenpäin tämän hallituskauden aikana?

16.04 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten edustaja kysymyksessään toteaa, tätä henkilöstömitoitusasiaa, siis si-
tä, kuinka monta lasta voi olla yhden sosiaalityöntekijän vastuulla suomalaisessa sosiaali-
työssä, arvioitiin käsittääkseni ensimmäisen kerran ministeriön työryhmätasolla juuri tuol-
loin vuonna 2013, jolloin vastasitte tästä tehtävästä, ja tuolloin mainitsemanne asiantunti-
jat, jotka kaikki nauttivat arvostustamme, totesivat, että tämän mitoituksen säätäminen ei
ole yksiselitteistä. Kaivoin tuon raportin, he toteavat näin: "Kuntien olosuhteet, lastensuo-
jelun organisointi ja lasten ja perheiden muiden palvelujen toimivuus vaikuttavat lasten-
suojelun kuormitukseen ja sen kohdistumiseen lapsen asioista vastaavaan sosiaalityönteki-
jään." Siksi erilaisten kuntien tilanne on hyvin erilainen. Ja on aivan totta — en kiistä tuota
lausuntoani, päinvastoin olen aidosti huolissani — että niin isommissa kuin pienemmissä
kunnissa julkinen keskustelu on ollut voimakkaasti suurten kaupunkien ympärillä, mutta
myös pienemmissä kunnissa, [Puhemies koputtaa] joissa on vaikea saada päteviä sosiaali-
työntekijöitä, [Puhemies koputtaa] lapsia on liikaa yhdellä työntekijällä.

16.05 Kristiina Salonen sd (vastauspuheenvuoro):  Arvoisa puhemies! Kuka meistä pu-
huisi elämänsä vaikeimmista asioista, joihin liittyy paljon myös häpeää, täysin vieraalle ih-
miselle? Ja kuka tekisi sen aina vain uudestaan ja uudestaan sen takia, että työntekijät vaih-
tuvat niin usein ja tiiviisti? Harvapa meistä sen tekisi, mutta sitä me odotamme lastensuo-
jelun lapsilta. Lastensuojelussa tärkeää on luoda luottamuksellinen suhde lapseen ja hänen
vanhempaansa. Vain siten voi nähdä ja kuulla, mitä perheessä todella tapahtuu. Nyt lasten-
suojelutyötä ei voi kaikkialla tehdä hyvin, koska työmäärä on aivan liian suuri, niin kuin jo
ministerikin totesi. Yhden työntekijän pitäisi luoda tämä luottamuksellinen suhde jopa
60:een tai 80:een lapseen. Kyllä meistä jokainen ymmärtää, että ei se voi olla mahdollista.
Arvoisa ministeri, kysyn nyt: oletteko te valmis kirjaamaan lakiin maksimilapsimäärän per
työntekijä?

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastaan viimeimmäksi suoraan tähän kysymykseen. Haluan selvittää asian,
ja jos tähän päädytään, otan sen hyvin vakavasti juuri siksi, että tämä asiantuntijoiden ra-
portti ei puoltanut sitä kiistatta ratkaisuna tähän monisyiseen ja varmasti kaikkien tunnis-
tamaan pahaan ongelmaan. En voi suoraan esittää, että se olisi ratkaisu, jos vuosikymme-
nien lastensuojelutyötä tuntevat pitkän linjan asiantuntijat eivät sitä aukottomasti ole tuke-
neet ja esittäneet.
2



Pöytäkirjan asiakohta PTK 123/2017 vp
Mutta mitä tulee, edustaja Salonen, mainitsemaanne kokonaisuuteen, tunnen tietynlais-
ta, rohkenen sanoa, voimattomuutta siinä, että tämäkin hallitus on kohdistanut 10 miljoo-
naa euroa vuosittain lisärahaa kunnille eikä ylipäätään ole ottanut pois rahaa kuntien val-
tionosuuksista — eli mahdollisuudet laittaa lastensuojelutyöhön lisää resursseja, joita eit-
tämättä tarvitaan, kunnilla olisi valtion toimesta ollut. Täällä on monia kuntapäättäjiä,
muun muassa te, edustaja Salonen, ja minä uskon, että suurimmassa osassa suomalaisista
kunnista olisi tekemisen varaa siinä, että tuo hallituksen [Puhemies koputtaa] kohdentama
raha menisi oikeaan paikkaan kunnissa.

16.08 Outi Alanko-Kahiluoto vihr (vastauspuheenvuoro): Arvoisa herra puhemies! Kii-
tän lämpimästi ministeri Saarikkoa siitä, että olette vakavasti tarttunut tähän kysymyk-
seen, joka oli paljon esillä jo viime eduskuntakaudella. Muistan sen hyvin, kun tämän pik-
ku-Eerikan tapauksen jälkeen täällä käytiin ajankohtaiskeskustelu lastensuojelun kehittä-
misestä ja Aulikki Kananojan työryhmän suosituksista. Itse olen niiden kymmenen vuo-
den aikana, kun olen ollut kansanedustaja, tehnyt monia aloitteita lastensuojelun kehittä-
misestä, ja olen päätynyt siihen, että oikea tapa olisi kirjata asiakasmäärien maksimi lakiin,
koska asia ei näytä muuten korjaantuvan. En tiedä, miten tämän muotoilisin kysymyksek-
si, mutta kysyn nyt ehkä sitä, että ministeri Saarikko, oletteko tosiaan valmis sitten taiste-
lemaan hallituksessa sen puolesta, että myös määrärahoja lisättäisiin lastensuojelussa tällä
kaudella sillä tavalla, että tämä kirjaus voitaisiin lakiin tehdä. Ilman määrärahojahan kir-
jaus on aika tyhjä.

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Onneksi minun ei tarvitse taistella yksin, koska se on ollut koko hallituksen
tahto jo hallituksen työtä aloitettaessa, ja hallitusneuvotteluissa on sovittu lisärahasta ni-
menomaan lastensuojeluun, siihen lasten ja perheiden korjaavaan työmuotoon, juuri tä-
män akuutin tilanteen auttamiseksi. Toinen tärkeä kokonaisuus on valvonta, jota nyt, kun
Suomeen muodostuu uusi valvontaviranomainen, on mahdollisuus katsoa entistä enem-
män ajoissa auttavaksi.

Mutta haluaisin, jos rohkenen näin ehdottaa, että tämä keskustelu lastensuojelusta voisi
laajentua myös pohtimaan niitä ennalta ehkäiseviä toimenpiteitä, joilla pääsemme lukui-
hin, jotka eivät näytä tältä yksittäisen työntekijän tai vaikkapa suomalaisten lasten huos-
taanottojen osalta. Silloin katse kääntyy hallituksen lapsi- ja perhepalveluiden muutosoh-
jelmaan ja moniammatilliseen yhteistyöhön ja siihen, että esimerkiksi vaikkapa kunnallis-
ta kotiapua, tukea perheiden arkeen voisi saada jokaisessa suomalaisessa kunnassa ilman
lastensuojeluilmoituksen stigmaa.

16.10 Mika Niikko ps (vastauspuheenvuoro):  Arvoisa puhemies! Tämä ministerin vas-
taus on hyvä. Jos tällainen toteutuu, että kotiin saisi sitä tukea ja apua silloin, kun se on tar-
peellista ilman, että tehdään lastensuojeluilmoitusta, tämä on se oikea askel oikeaan suun-
taan. Tästä on puhuttu tässäkin salissa useita vuosia.

Olisin kuitenkin kysynyt ministereiltä siitä, millä tavalla näitä syrjäytyviä nuoria ja lap-
sia voidaan tukea konkreettisemmin. Monella lapsella on mielenterveysongelmia jo ennen
kuin he täyttävät 25 vuotta saati 18. Semmoinen 25 prosenttia kärsii jollain tavalla erias-
teisista ongelmista, ja ne tuet ovat yleensä joissain kunnissa vähän myöhässä ja ei saa riit-
tävän ajoissa sitä tukea. Kysyisin myös sitä, millä tavalla me voisimme kuntia tavallaan
3



Pöytäkirjan asiakohta PTK 123/2017 vp
palkita siitä, että ne ottavat kiinni kaikki ne syrjäytyvät ja tippuvat nuoret erilaisin keinoin.
Esimerkiksi koulutuksesta monet nuoret tippuvat juuri sen tähden, että varhaiskasvatuksen
aikana tai kouluaikana se tuki on jäänyt saamatta tai se on ollut riittämätön. Mitä konkre-
tiaa te teette näitten nuorten ja lasten hyväksi?

16.11 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tuo lapsi- ja perhepalveluiden muutosohjelma, Lapeksi sitä kutsumme, on
laajasti poikkihallinnollinen siten, että se koskettaa vahvasti myös opetusta ja varhaiskas-
vatusta. Yleinen havainto, mutta ehkä liian vähän huomioitu asia suomalaisessa sosiaali- ja
terveyspolitiikassa lasten ja nuorten osalta on se, että nämä lapsethan kohdataan päivittäin
suomalaisissa päiväkodeissa, peruskouluissa ja toisella asteella. Palveluiden pitäisi mennä
sinne, missä lapset ja perheet muutoinkin ovat. Jos tavallisen perheen leikki-ikäisen lapsen
neuvola tavoittaa kohtaamalla heidät kerran vuodessa, päiväkodin eteisessä perhe kohda-
taan joka aamu ja iltapäivä lasta tuodessa ja viedessä. Sen takia tämän palveluajatuksen yti-
messä on nyt tehdä aidosti moniammatillisia rakenteita ja tukea siten myös koulun ja var-
haiskasvatuksen henkilöiden työtä, jotta se moniammatillinen tuki lapsen kasvuun, van-
hemmuuden tukeen ja perheiden hyvinvointiin tulisi sinne, [Puhemies koputtaa] missä lap-
set muutoinkin ovat.

16.12 Li Andersson vas (vastauspuheenvuoro): Arvoisa puhemies! Lastensuojelun krii-
sissä on kyse siitä, miten yhteiskunnan turvaverkot toimivat kaikista haavoittuvimmassa
asemassa olevien suomalaisten kohdalla, ja siksi tämä asia on kyllä saatettava kuntoon.

Problematiikkahan tässä liittyy siihen, että siitä huolimatta, että valtakunnallisia resurs-
seja on lisätty, siitä huolimatta, että on tehty parannuksia liittyen laatusuosituksiin, ja siitä
huolimatta, että on panostettu enemmän ennaltaehkäisyyn, kuitenkin tämä sosiaalityönte-
kijöiden liian iso työtaakka ja nämä ongelmat, jotka liittyvät kuntien omien palveluiden ali-
resursointiin, ovat jatkuneet. Siksi lastensuojelun työntekijät tässä tuoreimmassa ulostulos-
saan nyt vaativat ja toivovat hallitukselta ja eduskunnalta päätöksiä, että eduskunta käyttää
niitä ohjausvälineitä, mitä meillä on, jotta saadaan lakisääteinen enimmäismäärä, mitä tu-
lee asiakkaisiin, jotka yhden sosiaalityöntekijän vastuulla voivat olla. Joten minun kysy-
mykseni ministerille on: onko hallitus tosiaan valmis käyttämään myöskin lainsäädäntöä
ohjausvälineenä, [Puhemies koputtaa] jotta me saamme tämän ongelman ratkaistua?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Koska tuo edellinen laaja selvitys lastensuojelusta muutaman vuoden takaa ei
anna yksiselitteistä vastausta niin että se ratkaisisi kaiken, niin en voi suoraan ilman selvi-
tystä kannattaa sitä, että tämä olisi se tapa. Pelkään myös sitä, että jos keskustelemme vain
henkilöstömitoituksesta, unohdamme ne kaikki muut toimet, jotka voivat olla aivan yhtä
vaikuttavia. Sellaisia ovat esimerkiksi työnjaolliset kysymykset, pätevyys- ja kelpoisuus-
kysymykset, sosiaaliohjaajien ja sosiaalityöntekijöiden välinen työnjako lastensuojelussa
ja kaikkinainen moniammatillinen yhteistyö. Olen nimittäin varsin toiveikas tämän lapsi-
ja perhepalveluiden muutosohjelman osalta, jossa painopiste on ennaltaehkäisyssä. On teh-
ty myös kehittämistyötä lastensuojelun ammattilaisten välisen yhteistyön parantamiseksi.
Tulokset ovat lupaavia. Yksittäisissä kunnissa, muun muassa Mäntsälässä, jos oikein muis-
tan esimerkin, on pystytty säästämään miljoonia ja juuri tätä kautta, kun työmuotoa on ke-
4



Pöytäkirjan asiakohta PTK 123/2017 vp
hitetty, on pystytty vähentämään sitä taakkaa, [Puhemies koputtaa] joka yksittäisellä työn-
tekijällä on.

16.15 Aila Paloniemi kesk (vastauspuheenvuoro):  Arvoisa puhemies! Olin itse tuossa
lastensuojelun laatusuositusryhmässä aikanaan. Se oli erinomainen ryhmä, ja olin sitä
mieltä vahvasti, että nämä mitoitusasiat pitää saada kuntoon, mutta se ei vain mennyt sil-
loin läpi. Nyt olen edelleenkin sitä mieltä, että tähän akuuttiin hätään on vastattava, ja kyllä
minä pidän erinomaisena asiana sitä, että ministeri Saarikko asettaa työryhmän tai selvityt-
tää nyt tämän mitoituksen pulmat. 

Jos Ruotsissa on voitu tehdä tämmöinen päätös lakiin, että on 35 asiakasta lastensuoje-
lutyöntekijää kohtaan, niin kyllä minä kuvittelisin, että meiltäkin löytyy vastauksia tämän
selvitystyön jälkeen siihen, voisimmeko mekin nyt tehdä näin. Nimittäin se on yhteiskun-
nallista heitteillejättöä, jos lapset ja nuoret eivät tämän vuoksi saa apua ja heidän hätäänsä
ei voida vastata. Minusta sivistysyhteiskunnassa emme voi toimia niin, ja nyt tuo akuutti
hätä on tullut monelta puolelta, ihan henkilökohtaisestikin on otettu yhteyttä, ja se on ker-
rottu ja kuvattu. Minun mielestäni nyt on tämä [Puhemies koputtaa] mitoitusasia kyllä eh-
dottomasti selvitettävä, ja kiitän ministeri Saarikkoa siitä, että ryhdyitte heti puuhaan.

Ensimmäinen varapuhemies Mauri Pekkarinen:  Nyt ministeri Saarikolla vastaus.

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Taisi olla edustaja Salosen kysymys, jossa nousi esiin henkilöstömäärän li-
säksi se toinen keskeinen ongelma, henkilöstön vaihtuvuus. Pienissä kunnissa myös koko
sosiaalityössä laajan joukon ihmisten asioista saattaa kantaa vastuuta yksi tai kaksi ihmis-
tä. Taakka on silloin suuri. Me tarvitsemme panostuksia myös työssäjaksamiseen, johtami-
seen ja työhyvinvointiin ja sitä kautta myöskin työn kohtuulliseen määrään, emme pelkäs-
tään pohdintaa henkilöstömitoituksesta.

Mutta edustaja Paloniemi, joka nosti esiin tämän laatusuositustyön: Jäin miettimään ai-
kaa, jolloin se on toteutettu. Olen vastikään tänään saanut THL:stä tuoreet materiaalit,
mikä tilanne Suomessa on tänään. Suomessa on tehty lastensuojeluilmoituksia 6 prosenttia
enemmän vuonna 2016 kuin tehtiin vuonna 2015. [Puhemies koputtaa] Se, että ilmoituksia
on enemmän, ei välttämättä ole huono asia, koska se kertoo, että me puutumme asioihin.

16.17 Ilmari Nurminen sd (vastauspuheenvuoro):  Arvoisa puhemies! Lastensuojelun
ammattilaisten viesti on otettava erittäin vakavasti jo ensinnäkin siksi, että me puhumme
hyvin heikossa asemassa olevien lasten ja perheiden tilanteesta. Arvoisa ministeri, te pu-
hutte ennaltaehkäisystä, ja kysyisinkin tästä tulevasta alkoholilainsäädännöstä, jossa saata-
vuutta lisätään 350 Alkosta yli 3 500 vähittäistavaraliikkeeseen ja kioskiin, ja asiantuntija-
arviot ovat yksiselitteisesti sitä mieltä, että sillä on vaikutuksia perheisiin ja yhteiskuntaan
ylipäätänsä. Näkisittekö, että tämä heikentää lastensuojelun tilannetta, ja näettekö, että tä-
hän asiaan pitäisi saada korjausta? Näkisittekö, että mitoitus olisi yksi keino tämän rinnalla
tuoda eteenpäin?

16.18 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On aivan totta, että lastensuojelutapausten taustalla, niitä sen karkeammin
tyypittelemättä — me kaikki tiedämme — on päihdeongelmia, niin alkoholi- kuin huu-
5



Pöytäkirjan asiakohta PTK 123/2017 vp
meongelmia, mielenterveyskysymyksiä tai muutoin vain voimattomuutta, joka on johta-
nut lapsen tai nuoren kohdalla siihen, että perheestä on tehty ilmoitus. Tiedämme myös ta-
pauksia, joissa perhe itse päätyi tekemään itsestään ilmoituksen voimavarojen vähetessä.
Juuri näihin tilanteisiin pitäisi kaiken ennalta ehkäisevän avun tulla ennemmin tueksi. 

Mitä tulee alkoholilakiin, sen lopullinen käsittely on eduskunnan käsissä juuri parhail-
laan, ja ne vaikutusarviot, jotka ovat kyllä kriittisiä lasten ja nuorten osalta, liittyvät pitkäl-
ti juuri tuohon alkoholin tilavuusvahvuuden, siis prosentin, nostoon. Eli en aio enkä voi
täältä kiistää vaikutuksia, joita alkoholilla on suomalaisten lasten ja nuorten ja sitä kautta
[Puhemies koputtaa] perheiden arkeen, mutta yksittäisten johtopäätösten tekeminen, se,
että vastaus olisi [Puhemies koputtaa] niin helppo, että on vain prosenteista kiinni — näin
ei valitettavasti ole.

16.19 Veronica Rehn-Kivi r (vastauspuheenvuoro):  Värderade talman, arvoisa puhe-
mies! Lapsiasiavaltuutettu Tuomas Kurttila on tänään arvostellut Aamu-tv:ssä hallitusta
suojelun tarpeessa olevien lasten hylkäämisestä. Olemme myös kuulleet Vantaalta, Kuo-
piosta ja Oulusta viestejä, että lastensuojelu ruuhkaantuu ja sosiaalityöntekijöillä on aivan
liian monta perhettä vastuullaan.

Barnskyddsombudsman Kurttila noterar att det nu är fråga om statens ansvar och om hur
staten sköter barnskyddet. Kurttila efterlyser en rapport kring läget för barnskyddet och att
man efter det ska vidta konkreta åtgärder. Det är tydligt att vi behöver flera socialarbetare
och att yrket måste göras attraktivt. 

Kysyn täten ministeri Saarikolta: miten aiotte toimia, että lapset ja heikommassa tilassa
olevat henkilöt eivät jää altavastaajiksi?

16.20 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Näistä toimista, olemassa olevasta laatusuosituksesta, joka varmasti aika-
naan pitää päivittää, uudesta sosiaalihuoltolaista, jonka vaikutukset alkavat vasta vähitel-
len näkyä, ja selvitystyöstä suhteessa henkilöstömitoitukseen olen kertonut aiemmissa vas-
tauksissa. Jos, edustaja, sopii, käytän tämän aikani toteamalla THL:n tuoreimmat luvut
myös siltä osin, missä olemme onnistuneet.

Ensinnäkin lastensuojeluilmoitusten määrän nousuakin voidaan pitää onnistumisena,
koska silloin puutumme ja välitämme ja ilmoitamme asioista. Me olemme onnistuneet sii-
nä, että kodin ulkopuolelle sijoitettuna olevien lasten määrä on vuoden aikana vähentynyt
— vain 2 prosenttia, mutta olemme tulossa luvuissa alaspäin. Myös huostassa vuoden ai-
kana olleiden lasten määrä on vähentynyt — 2,5 prosenttia — ja saman verran on vähen-
tynyt kiireellisesti sijoitettujen lasten määrä. Me olemme silti lukemissa, joissa kodin ul-
kopuolelle on sijoitettu yli 17 000 lasta, [Puhemies koputtaa] mutta suunta, vaikka pienes-
tikin, on nyt oikea, ja toivon, että ennalta ehkäisevät toimet purevat.

16.21 Sari Multala kok (vastauspuheenvuoro): Arvoisa puhemies! Me kaikki tiedämme,
että lastensuojelun ongelmat ovat ympäri maata vakavia. Täällä kuitenkin ministeri Saarik-
ko on kuvaillut sitä, kuinka hallitus nyt tekee työtä sen eteen, että entistä harvempi perhe
päätyisi lastensuojelun toimenpiteiden piiriin, ja se onkin erittäin tärkeää. Kysyisinkin mi-
nisteriltä: Missä vaiheessa me kaikki pääsemme nauttimaan tämän työn tuloksista? Odo-
6



Pöytäkirjan asiakohta PTK 123/2017 vp
tammeko me siihen asti, että koko työ valmistuu, vai olisiko siellä joitakin sellaisia toimen-
piteitä, joita voisimme mahdollisesti toteuttaa pikemmin?

16.22 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tärkeä kysymys, ja on ilo kertoa, että työ tapahtuu koko ajan jo nyt eri puo-
lilla Suomea. Hallitus päätti toteuttaa perhepalveluiden muutosohjelman juuri mainitsemil-
lani lähtökohdilla yhteistyössä koulujen ja päiväkotien kanssa, neuvolat pienten lasten
osalta sen ytimessä, perhekeskuksina moniammatillisena yhteistyönä nimenomaan niin,
että 18:sta tulevasta maakunnasta on jo jokainen saanut oman muutostyöntekijäjoukkonsa
tekemään näitä asioita käytännössä. Ja yksi ulottuvuus kaikkialla Suomessa on myös las-
tensuojelun kehittämistyö, sen eri muodot — laitoshoito, perhehoito ja lastensuojelun arki,
joka täällä tänään on ollut puheenaiheena — ja juuri esimerkiksi Mäntsälässä käytössä ol-
lutta moniammatillista, uutta toimintamallia lastensuojeluun on otettu käyttöön ja pilotoitu
nyt eri puolilla Suomea.

16.23 Sari Essayah kd (vastauspuheenvuoro): Arvoisa puhemies! Tuossa lapsi- ja perhe-
palveluitten muutosohjelmassa on paljon hyviä toimenpiteitä, joita kyllä täältä oppositios-
ta voi ihan lämpimästi tukea, mutta monissa kunnissa on tällä hetkellä vakava negatiivinen
kierre, elikkä siellä on tilanne, jossa todellakin työtaakka on liian suuri, työntekijät uupu-
vat ja ala ei houkuttele uusia työntekijöitä. Sinne joudutaan palkkaamaan epäpäteviä. Kaik-
ki eivät pysty silloin tekemään niitä toimenpiteitä ja niitä päätöksiä, jotka kuuluisivat heil-
le. Mitä aiotaan tehdä sille, että alalle saataisiin houkuteltua uusia työntekijöitä? Myöskin
sitten: Millä tavalla voitaisiin esimerkiksi täydennyskoulutuksen avulla saada epäpäteville
työntekijöille pätevyyksiä? Voi olla, että tässä ehkä opetusministeri Grahn-Laasonen saat-
taa olla asiantuntija.

16.24 Opetusministeri Sanni Grahn-Laasonen (vastauspuheenvuoro):  Kiitos, arvoisa
puhemies ja arvoisat edustajat, että meillä on mahdollisuus tähän tärkeään asiaan yhteises-
ti pureutua kyselytunnilla, ja pidän ministeri Saarikon esille nostamia teemoja ja puuttumi-
sen keinoja erittäin tärkeinä. Erityisesti korostaisin sitä ennalta ehkäisevää työtä ja varhais-
ta puuttumista, että mitä voimme tehdä tukeaksemme perheitä niin, että mahdollisimman
harva lapsi joutuisi sitten siihen tilanteeseen, että tapahtuisi kodin ulkopuolelle sijoittami-
nen ja jouduttaisiin ottamaan huostaan. Eli se varhainen puuttuminen, ennaltaehkäisy on
aivan ratkaisevassa roolissa, ja siinä voi myöskin koulutusjärjestelmä olla avuksi.

Näihin henkilöstön kysymyksiin liittyen on aivan oikeita havaintoja se, että alalla vaih-
tuvuus on runsasta ja työ on kuormittavaa. Se, minkä ehkä toisaalta voi nostaa esiin, on se,
että on vaikea kuvitella tärkeämpää työtehtävää [Puhemies koputtaa] kuin olla lastensuo-
jelussa sosiaalityöntekijänä tai muuna sosiaalialan ammattilaisena tekemässä sitä työtä aut-
taaksemme lapsia elämässä alkuun ja saamaan näkymän paremmasta tulevaisuudesta. [Pu-
hemies koputtaa] Tulemme myös näihin koulutuskysymyksiin paneutumaan, kun käydään
muutenkin läpi sosiaali- ja terveysalan [Puhemies: Arvoisa ministeri!] koulutusvolyymeja
tulevaisuudessa.

Ensimmäinen varapuhemies Mauri Pekkarinen: Vielä kysymyksen ensimmäisenä esit-
tänyt edustaja Guzenina.
7



Pöytäkirjan asiakohta PTK 123/2017 vp
16.25 Maria Guzenina sd (vastauspuheenvuoro):  Arvoisa puhemies! Ministeri Saarik-
ko, sanoitte, että haluatte vielä pohtia asiaa, perustaa työryhmän. Nyt on hyvä teille sanoa
tässä kaikkien edessä, että te ette tarvitse enää uutta työryhmää. Niissä 54 toimenpide-eh-
dotuksessa, jotka viime hallituskauden työryhmä teki, on ratkaisu myös tähän henkilöstö-
mitoitukseen. Toimenpide-ehdotus 13 pilotoidaan ympäri Suomea eri kunnissa, erilaisissa
tilanteissa olevissa kunnissa, erilaisia toimintatapoja, joiden perusteella voidaan myöskin
määritellä valtakunnallinen henkilöstömitoitus. Te sanoitte, että olette lukenut Toimiva
lastensuojelu -selvitysryhmän loppuraportin. Ehkä voitte jakaa sen myöskin hallituksen
muille ministereille, jotta hekin voivat siihen tutustua ja voivat tukea teidän työtänne siinä,
että me saamme lastensuojelun asiat kuntoon. Tässä ei nyt varsinaisesti ollut kysymystä,
mutta ehkä kysyn nyt sitten: [Puhemies koputtaa] käsi omallatunnolla, emmehän enää ensi
vuonna ole tässä vastaavassa tilanteessa?

Ensimmäinen varapuhemies Mauri Pekkarinen: Ministeri Saarikko vastaa kuitenkin.

16.26 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aika haastava kysymys esittää, että voinko mennä täältä takuuseen, että suo-
malaiset kunnat tekevät kaikkensa tässä asiassa niin, että missään Suomessa ei kellään
työntekijällä olisi 80 lasta. Valitettavasti, edustaja Guzenina, minulla ei ole mahdollisuuk-
sia luvata tuota, mutta sen voin luvata, että nuo Kananojan työryhmän esitykset on itse
asiassa monilta osin jo toimeenpantu laatusuosituksena ja sosiaalihuoltolakina. Henkilös-
tömitoitukseen pureudumme nyt vielä tarkemmin. Yksi osa tätä Kananojan selvitystähän
lähtee siitä, että kuntatasolla määriteltäisiin tarkemmat aikaraamit, paljonko yksi työnteki-
jä käyttää yhden perheen tai lapsen asialle. Yksi ratkaisu tulee olemaan tässä myös sote-uu-
distus, jossa sosiaalihuollon, joka on jäänyt turhankin varjoon tässä keskustelussa, vastuu-
hartiat ovat leveämmät, työnjakoa ja moniammatillisuutta voidaan tehdä enemmän. Ja mitä
tulee näihin töihin, joita on laitettu liikkeelle: [Puhemies koputtaa] me parhaillamme pilo-
toimme juuri tätä moniammatillista osaamista lastensuojelussa työntekijöiden kesken.

Kysymyksen käsittely päättyi.

Ensimmäinen varapuhemies Mauri Pekkarinen: Seuraavat kysymykset käsitellään
huomattavasti vähemmin puheenvuoroin.
8


