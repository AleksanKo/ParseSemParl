















































DEME048.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

10. Hallituksen esitys eduskunnalle laeiksi sairausvakuutuslain 11  luvun  4 a §:n, työtapa-
turma- ja ammattitautilain 62 §:n, työttömyysturvalain 6 luvun 4 §:n sekä maatalousyrit-
täjän työtapaturma- ja ammattitautilain 74 ja 77 §:n muuttamisesta

Hallituksen esitys HE 214/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

16.11 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Tässä esityksessä ehdotetaan muutettavaksi sairausvakuutuslain, työtapatur-
ma- ja ammattitautilain sekä työttömyysturvalain päivärahan laskemista koskevia sään-
nöksiä. Ehdotetut muutokset liittyvät työmarkkinoiden keskusjärjestöjen tekemässä kilpai-
lukykysopimuksessa sovittuun kokonaisuuteen.

Päivärahaetuuksien laskentaa koskevia säännöksiä ehdotetaan muutettavaksi siten, et-
teivät kilpailukykysopimuksessa ehdotetut työntekijän työeläkevakuutusmaksun, palkan-
saajan työttömyysvakuutusmaksun ja sairausvakuutuksen päivärahamaksun korotukset
vaikuta päivärahaetuuksien määrään. Jos pykäliä ei muutettaisi, päivärahojen taso pieneni-
si vastaavalla suhteellisella osuudella kuin työntekijämaksuja korotetaan niin sanotun pro-
senttivähennyksen vuoksi.

Huolimatta mainittujen työntekijämaksujen korotuksista sairausvakuutuslain, työtapa-
turma- ja ammattitautilain sekä työttömyysturvalain mukaisten päivärahojen tasot säilyvät
siis ennallaan. Esityksellä ei ole valtiontaloudellisia vaikutuksia, eivätkä muutokset vaiku-
ta myöskään työnantajien tai palkansaajien maksuihin.

Lisäksi esityksessä ehdotetaan tarkistettavaksi maatalousyrittäjän työtapaturma- ja am-
mattitautilain vahinkotapahtuman ilmoittamista koskevia säännöksiä siten, että sekä sai-
rauspäivärahan että työtapaturmasta johtuvan päivärahan hakuaika olisi sama.

Näitten lakien on tarkoitus tulla voimaan 1. päivänä tammikuuta 2017.

16.13 Anne Kalmari kesk: Arvoisa rouva puhemies! Tämä laki on osana sitä kilpailuky-
kysopimusta, millä Suomea tehdään kansainvälisesti kilpailukykyisemmäksi. On hyvä
asia, että työntekijät tulivat vastaan neuvotteluissa ja ymmärtävät sen, että työn teettämi-
sen kustannuksia tulee saada alas, ja sittenhän valtio taas omalta osaltaan tuli vastaan siinä,
että verotaulukkoa alennettiin aivan kaikilla ja niille, joille tätä alennusta ei pystytty teke-
mään, se kompensoitiin muilla huojennuksilla, jotka olivat yli 60 miljoonaa euroa.
 Tarkistettu
4.0



Pöytäkirjan asiakohta PTK 106/2016 vp
16.13 Arja Juvonen ps: Arvoisa rouva puhemies! Esitys todellakin liittyy kikyyn, ja esi-
tyksessä ehdotetaan muutettavaksi sairausvakuutuslakia, työtapaturma- ja ammattitautila-
kia sekä työttömyysturvalakia.

Näillä ehdotetuilla muutoksilla ei ole valtiontaloudellisia vaikutuksia. Muutokset eivät
vaikuttaisi myöskään työnantajien tai palkansaajien maksuihin. Esityksellä on yhteys
eduskunnan käsiteltävänä olevaan hallituksen esitykseen laeiksi työeläkelakien ja eräiden
muiden lakien muuttamisesta.

Keskustelu päättyi.

Asia lähetettiin sosiaali- ja terveysvaliokuntaan.
2


