















































DEM414C.tmp.xml


Pöytäkirjan asiakohta PTK 98/2018 vp
Pöytäkirjan asiakohta 

PTK 98/2018 vp

Täysistunto

Keskiviikko 10.10.2018 klo 14.01—17.12

4. Hallituksen esitys eduskunnalle laeiksi siviilihenkilöstön osallistumisesta kriisinhallin-
taan annetun lain, Pelastusopistosta annetun lain sekä tapaturman ja palvelussairauden 
korvaamisesta kriisinhallintatehtävissä annetun lain muuttamisesta

Hallituksen esitys HE 164/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

16.11 Antti Kurvinen kesk: Arvoisa rouva puhemies! Tämän käsittelyssä olevan halli-
tuksen esityksen ehkä suurin ja keskeisin linjaus on se, että sisäministerin tekemän linja-
uksen mukaisesti Kriisinhallintakeskus siirtyy Kuopiosta Pelastusopiston yhteydestä Hel-
sinkiin.

Arvoisa puhemies! Tämä ratkaisu on jälleen esimerkki siitä, miten Suomi valtionhallin-
non järjestämisessä kulkee valitettavasti ihan eri suuntaan kuin mitä muuten eurooppalai-
nen ja pohjoismainen linja on. Me pyrimme entistä enemmän keskittämään ja laittamaan
yhteen paikkaan kaikkia valtionhallinnon yksiköitä. Toimipisteitä myös karsitaan maantie-
teellisesti, ja valtakunnallisia tehtäviä hoitavat valtionhallinnon yksiköt eivät tunnu sopi-
van minnekään muualle kuin pääkaupunkiseudulle.

Ongelma Suomen tavassa järjestää meidän hallintoamme on se, että käytännössä yksit-
täiset ministerit ja ministeriöt käyttävät täydellistä valtaa määrittää itse ilman koko halli-
tuksen linjauksia sen, minne valtion palvelut, työpaikat ja virastot perustetaan ja mistä päin
Suomea niitä lakkautetaan. Valitettavasti aina, kun täytyy saada säästöjä aikaan, jokaises-
sa eri valtiohallinnon siilossa — on sitten kysymys sisäministeriöstä tai oikeusministeriös-
tä ynnä muuta, ynnä muuta — ainut ratkaisuvaihtoehto, mitä hallinto tarjoaa, on toimipis-
teitten vähentäminen ja keskittäminen yhteen isoon yksikköön, jossa jopa toimitilakustan-
nukset saattavat nousta ja jossa säästöt saatetaan aika nopeasti syödä pois. Valitettavasti
joissakin ministeriöissä tätä tehdään myös sumeilemattomasti, ilmeisesti hyvin ideologi-
sin perustein. Tällä hetkellä näyttää siltä, että virkamiesten mielestä ei edes maakuntien
keskuskaupungeissa, ei edes maakuntayliopistoja omaavissa keskuskaupungeissa, ole
mahdollista pitää mitään koko valtakuntaa palvelevia tehtäviä, puhumattakaan pienemmis-
tä kaupungeista, niin sanotuista seutukaupungeista. Tässä ei kysymys ole siitä, että osaa-
mista ei olisi tarjolla. Jos me katsomme tuonne länteen, lahden toiselle puolelle: Ruotsissa
valtion palveluja ja työpaikkoja hajautetaan eri puolille kuningaskuntaa. Ja meillä täällä ta-
savallassa putkinäköisesti keskitetään eikä mitään muita vaihtoehtoja kuin pääkaupunki-
 Tarkistettu
4.0



Pöytäkirjan asiakohta PTK 98/2018 vp
seutua todellisuudessa edes harkita. Itse asiassa Ruotsi pyrkii lähivuosina jopa tuhansia
työpaikkoja alueellistamaan pitkin laajaa maata.

Arvoisa puhemies! Malliesimerkki tästä valtionhallinnon keskittämisestä on viimeisin
oikeusministerin linjaus siitä, että uusi tuomioistuinvirasto sijoitetaan Vantaalle. Meillä on
ympäri Suomen hovioikeuksia, meillä on useita oikeustieteellisiä tiedekuntia, ja mielestä-
ni esimerkiksi Rovaniemi tai Vaasa olisivat olleet oikein hyviä sijaintipaikkoja uudelle
tuomioistuinvirastolle. Vaasaa olisi puoltanut kieli ja Rovaniemeä iso oikeustieteellinen
tiedekunta.

Aivan oma lukunsa on tämä tänään käsittelyssä oleva Kriisinhallintakeskuksen siirtämi-
nen Kuopista Helsinkiin. Sisäministeriö muutti jostakin syystä puolen vuoden aikana täy-
sin kantansa aikaisemmasta linjauksesta. Tämä ei ole kovin johdonmukaista hallintoa. Kat-
son, että jatkossa — tulevalla, ensi vaalikaudella — pitää valtionhallinnon virastojen si-
jaintipaikoista päättää koko valtioneuvoston kesken. Tämäkin käsittelyssä oleva muutos,
se, että Kriisinhallintakeskus ollaan siirtämässä Kuopiosta Helsinkiin, on tehty vain sisä-
ministeriön sisäisesti.

Kysymys ei ole pelkästään siitä, missä jokin virasto toimii, vaan kyse on myös ihmisten
palveluista, koko maan tasoisesta kehittämisestä ja päätösten kerrannaisvaikutuksista sekä
kaupunkien ja kuntien verotuloista. Tähän asti digitalisaatiota on perusteltu lähinnä sillä,
että voidaan lakkauttaa ja keskittää yksittäisiä yksiköitä, harventaa yksiköitä ja keskittää
niitä yksittäisiin paikkoihin. Mielestäni tässä pitäisi edetä aivan toiseen suuntaan, ja kun
meillä on käytännössä mahdollisuus jo tällä hetkellä lähes jokaisessa suomalaisessa kyläs-
sä ja kunnassa olla tehokkaitten internetyhteyksien päässä, niin olisi mahdollista harjoittaa
hallintoa vaikkapa sieltä järvenrannalta tai vaaran- tai tunturinlaelta. Ja olenkin samaa
mieltä kuin keskustan hallintovaliokuntaryhmä oli jo vuonna 2016, että kun valtio rekrytoi
uusia työntekijöitä ministeriöihin ja muihin asiantuntijatehtäviin, näille työntekijöille täy-
tyisi antaa vapaus valita oma sijoituspaikkakuntansa. Pitäisi olla mahdollisuus aina, kun
uusi rekrytointi tehdään, siihen, että henkilö saisi itse päättää, mistä hän työtä tekee. Se on
aivan mahdollinen visio nykyisillä digitaalisilla mahdollisuuksilla.

Arvoisa puhemies! Ihminen on tuottavimmillaan sellaisessa ympäristössä, jonka hän ko-
kee omakseen, ja kaikki ihmiset eivät — vaikka joskus voisi kuvitella Twitterin eliittikes-
kustelusta toisin — halua pakkautua suurimpiin kaupunkeihin. Miksi me emme anna va-
linnanvapautta, valinnanmahdollisuutta valtion virkamiehille ja työntekijöille? Tämä voisi
alentaa myös toimitilakustannuksia.

16.17 Markku Rossi kesk: Arvoisa rouva puhemies! Kiitän ensinnäkin edustaja Kurvista
erinomaisen hyvästä ja kauas katsovasta puheenvuorosta alueellistamisen ja koko Suomen
kehittämisen suhteen. Juuri noin tulee toimia noiden yleisten periaatteiden mukaan, mitä
edustaja Kurvinen tuossa edellä eduskunnan pöytäkirjaan kirjasi. Oma puheenvuoroni on
kokonaisuuteen nähden oikeastaan aika kriittinen ottaen huomioon koko Kriisinhallinta-
keskus-kysymyksen.

Arvoisa puhemies! Ihan johdantona tähän kokonaisuuteen haluan todeta, että diktaattori
Josif Stalinilla oli kovin merkillinen oikeuspoliittinen linja, joka ei ainakaan länsimaiseen
oikeusajatteluun sovi: ”Kun syyllinen tiedetään, niin rikos kyllä keksitään.” [Eero Heinä-
luoma: Todisteetkin löytyy!] — Todisteetkin löytyvät siihen, ja syyllinen löytyy samalla.
— Tämän saman asian voisi kyllä ottaa myös tähän Kriisinhallintakeskus-näkökulmaan
mukaan. Ministeri Mykkäsellä näyttää olevan tässä kysymyksessä hyvin samankaltainen
2



Pöytäkirjan asiakohta PTK 98/2018 vp
ajattelutapa, eli kun keskittäminen Helsinkiin on asetettu tavoitteeksi, niin perustelutkin
kyllä löytyvät. Luin tuossa hyvin tarkkaan tuon selvityksen, jossa katsotaan, millä perus-
teilla nimenomaan Helsinki ja pääkaupunkiseutu ovat Kriisinhallintakeskukselle paras
paikka. Olihan siinä kyllä mielenkiintoista luettavaa: ministeriöt ovat lähellä, kansalaisjär-
jestöt ovat lähellä, hyvin monet toimijat ovat lähellä, ja onhan täältä pikkasen lyhyempi
matka Eurooppaankin, jos näin lähdetään ajattelemaan tätä asiaa, saavutettavuus voi olla
heikompi muualta. Ovatko ne todellisia perusteita, sitä tänä päivänä ihan oikeasti on pakko
kysyä. Mielestäni eivät.

Arvoisa puhemies! Sisäministeriöhän tiedotti huhtikuun 6. päivänä tänä vuonna, että ni-
menomaan ministeri Mykkänen on päättänyt siirtää Pelastusopiston yhteydessä toimivan
Kriisinhallintakeskuksen Kuopiosta pääkaupunkiseudulle. Tuota päätöstä edelsi Kriisin-
hallintakeskuksen asemaa ja tehtäviä tarkastelleen selvitystyöryhmän selvitys, joka julkis-
tettiin edellisenä vuonna toukokuun lopussa. Silloinen sisäministeri Paula Risikko ja sisä-
ministeriön kansliapäällikkö Päivi Nerg ilmoittivat toukokuussa 2017, että Kriisinhallinta-
keskus säilyy ja sitä kehitetään Kuopiossa verkostomaisesti johdetuksi ja toimivaksi ei-
paikkasidonnaisena toimintana. Sisäministeri Risikon ilmoituksen jälkeen ei ole tullut mi-
tään uutta siirtoa puoltavaa tietoa ilmi. Pohjois-Savon liitto ja Kuopion kaupunki esittivät
omassa kannanotossaan perusteluja, jotka osoittivat selvitystyön loppuraportin tietoja ja
johtopäätöksiä vähintään kiistanalaisiksi. 6.4.2018 tiedotetun päätöksen valmistelu näyt-
täytyi asenteellisena, puutteellisena ja hyvän hallintotavan vastaisena. Sisäministeriö ei
vienyt asiaa alueellistamisen koordinaatioryhmän käsittelyyn ennen kuin ministeriö tiedot-
ti sisäministerin jo tehneen päätöksen. Sisäministeri Mykkäsen toiminta näyttäytyy myös
luottamuksensuojan näkökulmasta hyvän hallintotavan vastaisena, sillä edellinen sisämi-
nisteri Risikko oli jo ilmoittanut Kriisinhallintakeskuksen säilyvän Kuopiossa eikä tämän
päätöksen muuttamiselle ollut tullut uusia perusteita eikä asian uudelleen arvioinnista ollut
tiedotettu.

Ihmetystä herättää myös se, mitä ministeri Mykkäselle on esitetty virkavastuulla heti hä-
nen alkaneella virkakaudellaan, kun hän on päätynyt täysin toiseen ratkaisuun kuin edeltä-
jänsä ministeri Risikko, joka päätyi virkavastuulla ja virkamiesesittelyn pohjalta säilyttä-
vään ja kehittävään ratkaisuun. Ennen tiedotettua päätöstä sisäministeriö ei myöskään
kuullut asianomaisia paikkakuntia ja Kriisinhallintakeskuksen henkilöstöä, joiden enem-
mistö haluaa jatkaa toimintaa Kuopiossa. Sisäministeriön tiedotteessa Kriisinhallintakes-
kuksen siirtopäätös yhdistettiin Helsingin Pelastuskoulun alaisuudessa olleen koulutuksen
keskittämiseen Kuopion Pelastusopistoon. Tällä asialla ei kuitenkaan ole mitään tosiasial-
lista yhteyttä Kriisinhallintakeskukseen, vaan koulutuksen keskittäminen Kuopioon joh-
tuu maakuntauudistuksesta, jonka myötä koulutus Helsingin pelastusopistossa päättyy
joka tapauksessa. Asioiden kytkeminen toisiinsa sisäministeriön tiedottamisessa oli har-
haanjohtavaa. Ministeriön sijoittamisselvitys oli tehty painotuksiltaan niin, että Helsinki
näyttäytyy Kuopiota houkuttelevampana ratkaisuna. Tähän myös alueellistamisen koordi-
naatioryhmä kiinnitti huomiota päätöksessään. Tähän houkuttelevuuteen: kun kysytään
vaikka pariltakymmeneltä Kuopiossa tai kahdeltasadalta Helsingissä, että kummassako
paikassa haluat toimia, niin tilastosta saadaan juuri sen näköinen kuin halutaan.

Arvoisa puhemies! Vasta sisäministeriön jo tehdyn ja tiedotetun Kriisinhallintakeskuk-
sen siirtopäätöksen jälkeen eli 6.4.2018 ministeriö pyysi alueellistamisen koordinaatioryh-
män lausunnon ja teki sitten sijoittamisselvityksen. Sijoittamisselvitys näyttäytyy kyseen-
alaisena, kun siirtopäätöksestä oli jo tiedotettu. Alueellistamisen koordinaatioryhmä antoi
3



Pöytäkirjan asiakohta PTK 98/2018 vp
yksimielisesti lausuntonsa 29.6., jossa se edellytti, että ministeriön tulisi ennen toimival-
taansa kuuluvan asian ratkaisua harkita tarvetta siirtää kyseinen asia valtioneuvoston ylei-
sistunnon ratkaistavaksi. Alueellistamisen koordinaatioryhmä totesi seuraavaa: ”Alueellis-
tamislain tavoitteena on kaikkia hallinnonaloja koskeva yhtenäinen käytäntö ja kansanval-
tainen päätöksenteko. Alueellistamislain tavoitteiden toteuttamisen kannalta käsiteltävinä
olevilla sijoittamisratkaisuilla on periaatteellinen ja laajakantoinen merkitys.”

Huolimatta alueellistamisen koordinaatioryhmän lausunnossaan vahvasti edellyttämäs-
tä harkinnasta viedä päätös valtioneuvoston yleisistunnon ratkaistavaksi teki sisäministe-
riö sisäministeri Kai Mykkäsen ja kansliapäällikkö Ilkka Salmen allekirjoittamana päätök-
sen siirtää Kriisinhallintakeskuksen sijaintipaikka Kuopiosta Helsinkiin. Päätös on tehty
5.7.2018, mutta siitä tiedotettiin vasta 6.7.2018. Sisäministeri Mykkäsen lopullinen päätös
on tehty hyvin lyhyessä ajassa alueellistamisen koordinaatioryhmän käsittelyn jälkeen, jol-
loin perusteelliselle ja huolelliselle arvioinnille ei ole annettu sisäministeriössä suurta pai-
noarvoa. Toiminta ei ole ollut hyvän hallintotavan mukaista.

Kokonaisuutena Kriisinhallintakeskuksen sijoittumista koskeva päätöksentekoprosessi
näyttäytyy hyvän hallintotavan näkökulmasta kyseenalaisena. Sisäministeriö teki päätök-
sen siirrosta ja tiedotti päätöksestä, mutta vei asian alueellistamisen koordinaatioryhmän
käsittelyyn vasta tämän jälkeen. Lopuksi, arvoisa puhemies, sisäministeriö ei vienyt pää-
töstä valtioneuvoston yleisistunnon ratkaistavaksi huolimatta alueellistamisen koordinaa-
tioryhmän antamasta lausunnosta ja siinä esitetystä vahvasta signaalista päätöksen periaat-
teellisesta ja laajakantoisesta merkityksestä sekä alueellistamislain tavoitteena olevasta
kansanvaltaisesta päätöksenteosta.

Arvoisa puhemies! Tämänkin perusteella katson edelleen, että tämä siirtopäätös on erin-
omaisen selkeä keskittämispäätös ja perusteet on haettu sillä perusteella, että tämä Kriisin-
hallintakeskus-kokonaisuus halutaan siirtää Kuopiosta Helsinkiin. Kyseessä ei ole Kuopi-
on kaupungin näkökulmasta mikään dramaattinen asia, mutta tämä on hyvin pitkälti myös
periaatteellinen kysymys. Kun alueellistamiseen liittyvät omat seikat, omat asiat, myös Pe-
lastusopiston synergiahyödyt ovat varmasti sellaisia, että ne osaltaan tukevat Kriisinhallin-
takeskusta, vaikka ne on sitten tässä selvityksessä haluttu kyllä nonsaleerata.

Olen, arvoisa puhemies, tähän asiaan liittyen myös tehnyt kantelun oikeuskanslerille ja
pyytänyt häntä selvittämään ministeri Mykkäsen toiminnan lainmukaisuuden ja sen, onko
Kriisinhallintakeskuksen siirtoasiassa toimittu hyvän hallintotavan vastaisesti tai muutoin
moitittavasti. Odotan tuota päätöstä, millaisen ratkaisun oikeuskansleri osaltaan tähän
muotoseikkakysymykseen tekee. Itse katson, että itse substanssikin on senkaltainen, että
tätä eduskunnan ei tulisi hyväksyä.

16.26 Eero Heinäluoma sd: Arvoisa puhemies! Alueellistamiskysymykset ja tasapainoi-
nen aluekehitys ovat todella tärkeä osa Suomen niin tämän päivän kuin tulevaisuudenkin
menestymistä. Nyt keskustelu on kuitenkin vähän hämmentävää siltä osin, että me olem-
me kuulleet erittäin rankkaa kritiikkiä viimeksi edustaja Rossin toimesta hallituksen pää-
töksentekoa kohtaan, ja joudumme toteamaan, että emme ole kuulleet ensimmäistäkään
perustetta tämän ratkaisun tekemiseen tässä salissa. Olemme kuulleet nämä duubiot asias-
sa. No, sitten samaan aikaan joutuu kyllä kysymään, että onko tässä nyt käynnissä keskus-
tan iso käsienpesu tämän päätöksen johdosta. Pidän selvänä, että tämä asia olisi ollut koko
hallituksen ratkaistavissa, jos pääministeri olisi ollut sillä kannalla, että tämä tuodaan val-
tioneuvoston käsittelyyn ja koko hallitus ottaa kannan.
4



Pöytäkirjan asiakohta PTK 98/2018 vp
En jaksa uskoa, että tämä on mennyt ohitse ilman, että pääministeri on tietoinen asiasta,
varsinkin kun siinä on tämä valmisteluvaihe ja tämä alueellistamisen koordinaatioryhmä
toimii pääministerin alaisuudessa. Tähän viittaa sekin, että täällä ei ole ollut halua avata tä-
män päätöksen perusteita, ja ihmettelenkin tässä yhteydessä sitä, että ministeri Mykkänen
ei ole täällä paikan päällä. [Markku Rossi: Samat sanat!] On merkittävä asia käsittelyssä ja
hallituksen asiaa koskeva lakiehdotus, ja esittelevää ministeriä ei näy ollenkaan, ja tiedos-
sa piti olla, että tähän asiaan liittyy epäilyksiä, jotka ansaitsisivat tulla täällä läpivalaistuksi
ja avoimesti keskustelluksi normaalin parlamentarismin ja avoimen demokratian henges-
sä. [Markku Rossi: Samaa mieltä!] Pidän tätä huomattavana puutteena. En tiedä, mitkä
syyt tähän vaikuttavat, mutta katson, että tällaisista asioista eduskunnan johdon ja sitten
valtioneuvoston jäsenen pitäisi hakea yhteinen aika, joka mahdollistaa sen, että eduskunta
voi käydä asiasta asiallisen keskustelun.

Meillä aluekehityksestä on todella syytä olla huolissaan. Meillä on tällä alueella erittäin
huonoja päätöksiä tehtynä myös niin, että Suomen valtio on niihin myötävaikuttanut. Pu-
hun nyt yhdestä esimerkistä, joka on täällä aikaisemmin ollut käsittelyssä, ja se koskee Sa-
vonlinnan opettajakoulutuksen lopettamista. Se oli todella onneton päätös, jossa vetäydyt-
tiin sen taakse, että yliopisto tekee näitä ratkaisuja autonomisesti ja että yliopiston ei tar-
vitse miettiä muita näkökohtia kuin niitä, mitkä puhtaasti yliopiston omaan toimintaan liit-
tyvät, eikä tarvitse miettiä näkökohtia aluekehityksen kannalta. Tänä päivänä jo tiedämme
Savonlinnan opettajakoulutuslaitosta koskevan päätöksen seurauksista paitsi savonlin-
nalaisille myös koko Savonlinnan aluetaloudelle ja laveammaltikin kaikille suomalaisille.
Savonlinnassa pohditaan 10—20 talon purkamista, asuintalojen purkamista, olosuhteissa,
joissa opettajakoulutuksen lakkauttaminen vie valtaisan määrän opiskelijoita pois Savon-
linnasta mutta vie myös sitten työpaikkoja ja voimistaa sitä negatiivisen aluekehityksen
ongelmaa, joka Savonlinnan alueella jonkin aikaa on ollut olemassa.

Tätä tiettyjen kaupunkiseutujen taantumisen uhkaa, jota valtiovalta omilla päätöksillään
vauhdittaa, pohdittiin myös eduskunnan tarkastusvaliokunnassa, ja valiokunta teki tästä ai-
heesta oman selvityksensä, mitä tälle asialle voitaisiin tehdä, ja se päätyi eräisiin todella
tärkeisiin näkökohtiin. Niistä ensimmäinen koskee valtion konsernietua. Näitä yksittäisiä
päätöksiä virastojen, laitosten sijoittautumisesta ei pitäisi tehdä kapeassa osaoptimointinä-
kökulmassa. Päätetään lakkauttaa jotakin, niin kuin Savonlinnan tapauksessa, ja sen tulok-
sena sitten yhteiskunta ja valtio joutuu investoimaan uusiin opiskeluasuntoihin ja myös tu-
kemaan asuntotuotantoa niillä uusilla alueilla, joihin nämäkin opiskelu- ja työpaikat tul-
laan sijoittamaan, ja sitten puretaan tyhjilleen jääviä asuntoja toisaalla. On selvää, että tämä
Savonlinnan päätös on valtion konserninäkökulmasta negatiivinen. Ne säästöt, mitä yli-
opisto mahdollisesti tässä opettajakoulutuksen keskittämisessä saa aikaan, tulevat monin-
kertaisesti menetetyiksi niiden menetysten kautta, joita Savonlinna tällä hetkellä kohtaa.

Tarkastusvaliokunta päätyi siihen, että pitäisi tätä näkökulmaa laventaa näissä sijainti-
päätösasioissa, ja ehdotti, että yliopistolakiin pitäisi lisätä pykälä, jossa yliopistolaitos vel-
voitettaisiin ottamaan myös aluekehityksen näkökulmat huomioon, kun se päättää toimin-
tojensa sijoittautumisesta. Pidän hämmästyttävänä, että vaikka tästä päätöksestä on kulu-
nut pitkä tovi, en ole kuullut minkäänlaisia toimenpiteitä hallituksen puolelta tässä asiassa.
Siis en ole nähnyt täällä salissa yliopistolakiin liittyvää ehdotusta, joka toisi tämän asian
asialliseen käsittelyyn. Silloinkin vedottiin siihen, että ei tätä hallitus ole päättänyt vaan
että tämä päätetään siellä yliopistossa, mutta ei ollut halua käyttää, silloinkaan, hallituksen
5



Pöytäkirjan asiakohta PTK 98/2018 vp
ohjausvaltaa ja opetusministeriön ohjausvaltaa, kun tulostavoitteista yliopiston kanssa pu-
hutaan.

Tästä aiheesta voi olla eri mieltä, en tiedä, mikä on tässä oikea kanta, koska ei ole kuultu
pelastuslaitoksen osalta perusteita tälle päätökselle, mutta pidän välttämättömänä, että
nämä perusteet avataan ja kerrotaan, jotta sekä eduskunta että Suomen kansa voivat muo-
dostaa asiasta oman käsityksensä. Kaikissa tapauksissa on selvää, että koko kansakunnan
edun nimissä pitäisi tarkastella alueellistamista kiihkottomasti ja oikein, koska tasapainoi-
nen aluekehitys kuuluu menestyvän Suomen välttämättömiin ainesosiin. Ja nyt riskinä on,
että yksittäisiä päätöksiä tehdään yksittäisten säästöjen logiikasta ilman, että katsotaan näi-
den päätösten vaikutusta koko maan kehitykseen tai edes julkisen talouden koko kehityk-
seen.

Jäänkin kysymään, miksi ihmeessä me emme näe ministeri Mykkästä täällä kertomassa
asiasta. Vai onko tarkoitus vain, että tässä hetken aikaa keskustellaan ja sitten edustajat
saavat purkaa paineitaan ja saadaan riittävät lehtikirjoitukset ja sitten tämä asia jatkuu en-
nallaan, ihan niin kuin Savonlinnassakin asialle tehtiin?

16.33 Markku Rossi kesk (vastauspuheenvuoro): Arvoisa puhemies! Kaivataanko lehti-
kirjoituksia vai ei, se on toinen asia.

Myös minä kaipaan keskustelua asiasta ja todellakin olisin toivonut, että ministeri Myk-
känen olisi ollut täällä eduskunnan edessä esittämässä ne perustelut myös merkittäväksi
eduskunnan pöytäkirjaan. Yhdyn tässä teidän näkemykseenne kyllä tästä asiasta.

Se, onko tässä sitten, muun muassa minun puheenvuorossani, keskustan käsienpesua:
Minun ei ainakaan tarvitse pestä käsiä tässä asiassa mihinkään suuntaan. Hyvin laaja kan-
sanedustajien mielipide on kerrottu myös hallitukselle kokonaisuudessaan. Keskustan mi-
nisterit eivät ole tätä hanketta olleet kannattamassa. Tämä on hallituksen esitys, se on pak-
ko todeta kylläkin, mutta tämä hallintokulttuuri näyttää johtavan siihen, että yksittäisen mi-
nisterin ja ministeriön autonomia johtaa siihen, että asiat vain kulkevat sitten eteenpäin,
vaikka koko hallitus ei sitä sielunsa syvyyksien pohjalta olisi kannattamassa.

Mitä tulee Savonlinnaan, yhtä lailla minulle tulee mieleen Kemijärvi, Kajaani, Heinola
— aikoinaan kaikki ovat olleet surullisia esimerkkejä.

Toinen varapuhemies Tuula Haatainen: Halutaanko tästä käynnistää debattikeskuste-
lu? Pyydän niitä edustajia, jotka haluavat käyttää puheenvuoron, nousemaan seisomaan ja
painamaan V-painiketta.

16.34 Peter Östman kd (vastauspuheenvuoro): Rouva puhemies! Ihan lyhyt kommentti
vain tähän edustaja Rossin muuten erittäin asialliseen puheenvuoroon. Itse asiastakin olen
varmasti samaa mieltä.

Mutta sitten se, miten toimitaan hallituksessa — jos kerran on niin, että keskustan mi-
nisterit eivät tätä halua. Kyllä meillä on edelleen sellainen hallintokulttuuri Suomessa, että
kun toimitaan samassa hallituksessa, sitten neuvotellaan, kunnes päästään yhteisymmär-
rykseen. Näin toimittiin ainakin viime hallituskaudella. Siitä huolimatta, että KD oli pie-
nin ryhmä silloisessa hallituksessa, me pystyimme aina välillä torppaamaan asioita tai vie-
mään asioita eteenpäin, ja hallituskumppanit kunnioittivat sitä. [Eero Heinäluoma: Näin
oli!]
6



Pöytäkirjan asiakohta PTK 98/2018 vp
16.35 Eero Heinäluoma sd (vastauspuheenvuoro): Arvoisa puhemies! Tämä on todella
hämmentävä tilanne, että täällä on hallituksen lakiesitys käsittelyssä, jonka kuitenkin koko
hallitus on hyväksynyt, ja nyt sitten käy ilmi, että keskustassa on — en tiedä, onko koko
ryhmä tätä vastaan — ainakin merkittäviä kansanedustajia, jotka ovat vastaan. Ja yhtään
perustetta ei ole kerrottu eduskunnan puhujapöntöstä käsin tälle asialle, miksi tämä päätös
on tehty. Se on hämmentävä seikka.

Mutta palaan siihen, että meillä on muitakin asioita, jotka sietäisivät tulla läpivalaistuk-
si, kun näitä päätöksiä tehdään. Tämä Savonlinna on tapaus, joka otettiin tavallaan oppira-
porttiin, että mitä pitää tehdä, jotta tähän tilanteeseen ei jouduta uudelleen. Tuntuu siltä,
että kyllä selvitysmiestä on ollut ja paperia on tullut, mutta onko siitä opittu mitään? Jään
kysymään, onko opittu mitään, ja pahoin pelkään, että ei ole opittu mitään vaan tämä jat-
kuu ennallaan, että pyörät pyörivät ja sitten tulee vain tämä kysymys, että kenelle pannaan
poliittinen vastuu.

16.36 Antti Kurvinen kesk (vastauspuheenvuoro): Arvoisa rouva puhemies! Minusta
edustaja Heinäluoma on käyttänyt ihan hyviä puheenvuoroja täällä, kun siitä ottaa tämmöi-
sen puoluepoliittisen ja oppositiopoliittisen värin pois. Kyllähän tässä on taustalla se, että
meillä on jo pitkään ollut, ainakin parikymmentä vuotta — olen nuori ja kokematon ja nip-
pa nappa korvantaukset saanut kuivattua, ja kokeneemmat voivat kertoa, kuinka kauan —
se kulttuuri, että ministeri saa touhuta omalla hallinnonalallaan miten haluaa. Taisi olla jo
Vanhasen ykköshallituksesta lähtien ainakin. Välillä saa joku ministeri ottaa paperit itsel-
leen ja asia siirtyy viikolla valtioneuvoston istunnossa.

Tämä kulttuuri on johtanut siihen, että jokainen ministeriö kehittää toimipaikkaverk-
koaan itse. Kokonaisvaikutus on juuri tämä osaoptimointi, josta olen tosi huolissani samal-
la tavalla kuin edustaja Heinäluomakin. Tämä on juuri ongelma, että yksi siilo säästää, toi-
selle siilolle kustannuksia. Kokonaisuus on sellainen hyvin, sanoisinko, vanhan itäblokin
tyyppinen hallintokulttuuri, ei pohjoismainen tai eurooppalainen kulttuuri.

Toistan sen vaatimukseni, että jatkossa pitää [Puhemies koputtaa] sopia hallituksessa,
että käsitellään koko hallituksen virastojen paikat.

16.37 Johanna Ojala-Niemelä sd (vastauspuheenvuoro): Arvoisa rouva puhemies! Täy-
tyy sanoa, että ei ole keskustakaan enää entisensä. Kyllä on huomannut, että ei tällä Sipilän
hallituksella löydy aluepoliittisille ratkaisuille sijaa. Meillä on monia esimerkkejä hyvistä
alueellistamisista aina Lipposen hallituksen ajoista, kun Poliisin tietohallintokeskus ja Val-
tori alueellistettiin Rovaniemelle. Vielä Vanhasen hallituksen aikana jatkoa saatiin, muun
muassa Liikenteen turvallisuusviraston, Sosiaali- ja terveysalan lupa- ja valvontaviraston
sekä Tukesin kaivosyksikön toimintojen alueellistaminen, mutta tällä Sipilän kaudella va-
litettavasti suunta on juuri päinvastainen. Paitsi että meillä on tämä esitys, joka on nyt kä-
sillä, että Helsinkiin edelleen keskitetään, niin juurikin tuo tuomioistuinvirasto, minkä
edustaja Kurvinen otti tässä aikaisemmin keskustelussa esille, kappas vain Vantaalle siir-
tyi että pamahti, vaikka meillä olisi ollut paljon laajaa osaamista ja hyviä sijoituspaikkoja
maakunnissa, esimerkiksi Rovaniemellä hovioikeus, oikeustieteellinen tiedekunta ja eri
turvallisuusalan viranomaisia.

16.39 Seppo Kääriäinen kesk (vastauspuheenvuoro): Arvoisa puhemies! Edustaja Hei-
näluoma kyllä ajaa minusta ihan oikeata linjaa ja asiaa, jos karsitaan pois tämä puoluepo-
7



Pöytäkirjan asiakohta PTK 98/2018 vp
liittinen väritys, mikä aina näihin tahtoo liittyä. Alueellistaminen, tai de-alueellistaminen,
on ollut tämmöistä putkihallinnon meininkiä viime aikoina ilman kokonaisnäkemystä. Se
on tässä kaikkein huonoin asia. Nyt tähän ehkä saadaan parempi järjestys, kun ministeri
Vehviläinen asetti kahden henkilön työryhmän, Reinan ja Ikosen, tekemään tällaista tule-
vaisuuden alueellistamissuunnitelmaa, niitä perusteita, joilla alueellistetaan — niitä yhte-
näisiä perusteita, joilla alueellistetaan. Työ on valmis ensi vuoden alkupuolella, ja toivot-
tavasti maan uusi hallitus, mikä se mahtaa ollakaan, ryhtyy katsomaan aluepolitiikkaa ja
alueellistamista sitten vähän paremmalta pohjalta kuin viime aikoina on tapana ollut. Put-
kihallinnon perusteella tapahtuva alueellistaminen ei johda muuta kuin sekaannuksiin, niin
kuin on nyt voitu nähdä. Sen on oltava yhtenäistä ja mieluiten niin, että valtioneuvosto [Pu-
hemies koputtaa] ratkaisee tällaiset asiat.

16.40 Pia Viitanen sd (vastauspuheenvuoro): Arvoisa puhemies! Minusta on hyvä, että
edustajat Kääriäinen ja Kurvinen myöntävät sen, että edustaja Heinäluomalla on tässä ol-
lut hyviä näkemyksiä asian suhteen ja aitoa huolta tästä alueellistamisasiasta ja monesta
muusta. Mutta voisin sanoa lohdutukseksi myös sen, että ei tässä kyllä pelkkää oppositio-
politiikan väriäkään ole, sillä me olemme juuri eilen julkistaneet tarkastusvaliokunnan vii-
meisimmän yksimielisen mietinnön asuntopolitiikasta, jossa niin ikään jatketaan tätä Sa-
vonlinna-keskustelua. Hyvin vakavasti todetaan yksimielisesti, että muun muassa tällä oli
vakavat aluepoliittiset seuraukset myös asuntomarkkinoille. Se oli sinänsä katastrofi tuolla
alueella.

Mutta, puhemies, kyllä minä hämmennyn myös tästä keskustelusta hyvin paljon. Tun-
tuu siltä, että täällä kyllä tällaisessa tilanteessa tulisi olla ministerin paikalla. Ei käy niin,
että täällä päähallituspuolue kovasti kritisoi ja ministeri ei esitä perusteluja tälle siirrolle.
Tämä on edustajan, [Puhemies koputtaa] joka tässä salissa tätä kuuntelee, näkökulmasta
todella outo ja hämmentävä tilanne. Missä on ministeri?

Toinen varapuhemies Tuula Haatainen: Mennään puhujalistaan.

16.41 Seppo Kääriäinen kesk: Arvoisa puhemies! Tämä Kriisinhallintakeskus-päätös:
Tehtyähän ei saa tekemättömäksi. Hyvä on tunnustaa tosiasioita. Palautan mieliin, että tai-
si olla edustaja Heinäluomakin tekemässä päätöstä, jolla se aikoinaan sijoitettiin ja asetet-
tiin Kuopioon, Vanhasen ensimmäisessä hallituksessa, ja se päätös oli silloin erittäin pe-
rusteltu, hyvä päätös. Haettiin synergiaa Pelastusopiston kanssa tapahtuvasta yhteistoimin-
nasta. No, se on historiaa, ja turha niistä on enää jaaritella. Tehtyä ei saa tekemättömäksi.
Siirto on tapahtumassa. Se nyt ei mennyt kyllä oikein hyvin.

Niin kuin äsken sanoin ja totesimme, kyllähän näitä asioita pitäisi päättää koko valtio-
neuvoston puitteissa. Ne ovat isoja ratkaisuja. Ne ovat linjapäätöksiä. Ja tässäkin oli vielä
niin, että alueellistamisen koordinaatioryhmä oikein vasiten suositteli, että tehdään päätös
koko valtioneuvoston puitteissa. Näin ei kuitenkaan tapahtunut, mikä meni huonosti. Kuo-
pion kaupungin osalta ei varmaan tapahdu mitään räjähtävänhuonoa, kuten edustaja Rossi
tässä totesi, vaikka se on tietysti epäonnistunut, mutta ei tämä ole räjähtävänhuonoa, koska
Pelastusopisto kuitenkin sitten saa ikään kuin kompensaationa — jos niin haluaa tämän
asian nähdä — siirtoja täältä Helsingistä sinnepäin.

Viittasin jo siihen, että alueellistamisen perusteita paraikaa selvitellään kahden henki-
lön työryhmässä — Reina ja Ikonen — ja sieltä varmaan tulee sitten pitävämpiä, yhtenäi-
8



Pöytäkirjan asiakohta PTK 98/2018 vp
siä perusteita, kuinka näissä asioissa jatkossa toimitaan. Ruotsi on kyllä hyvä esimerkki:
siellä pitkään ovat demarit johtaneet maata, ja siellä kyllä alueellistetaan systemaattisesti
rohkealla tavalla Pohjois-Ruotsiin, pois Tukholmasta. Se on kovaa politiikkaa, kovaa
myönteistä politiikkaa. Rohkaiskoon tämä myös Suomessa katsomaan asioita tasapainoi-
semmin kuin viime aikoina on tapahtunut. Tässä seuraamme uuden hallitusohjelman muo-
dostamista sitten aikoinaan.

16.43 Pia Viitanen sd: Arvoisa rouva puhemies! Siinä oli viisautta kyllä, tuossa äskeisen
edustaja Kääriäisen puheenvuoron loppupuolella, että olisi ihan viisasta miettiä näitä asioi-
ta ihan toisesta näkökulmasta kuin tänä päivänä.

Minä, puhemies, uskon kyllä siihen, että tässä tullaan varmasti tulevina aikoina tälläkin
kaudella vielä keskustelemaan tästä alueellistamisen filosofiasta. [Seppo Kääriäinen: Kyl-
lä!] Nimittäin todella tässä asuntopoliittisessa selonteossa muun muassa, kuten totesin Sa-
vonlinnasta, on meillä vahvasti näkemystä ja kirjausta myös olemassa, ja varmasti tuleval-
la viikolla, koska silloin tämä käsittely on, siinäkin yhteydessä — siinäkin yhteydessä —
tähän palataan.

Mutta, puhemies, nyt sitten tähän menettelytapatilanteeseen, missä me tällä hetkellä
olemme. Tämä on todella ikävä ja outo tilanne eikä todellakaan vähiten hämmentävä, mis-
sä olen tässä vuosien varrella ollut eduskunnassa. Tässä on aika iso päätös, joka vaikuttaa
moneen alueeseen, ja tästä keskustellaan paljon. Tämä herättää ihmetystä, kysymyksiä,
monia mielipiteitä, ja me olemme tässä tilanteessa, että täällä kerta kaikkiaan ministeriai-
tio on tyhjä. Täällä ei ole esittelevää ministeriä, ministeri Mykkästä, paikalla. Täällä pää-
hallituspuolue esittää kovasti kritiikkiä ja esittää perusteluja toiseen suuntaan kuin mitä sit-
ten tämä päätös on ollut, ja me emme ole kuulleet yhtäkään perustelua itse ministeriltä,
miksi näin on tehty päätös. On esitetty, että onko koko valtioneuvosto ollut tietoinen, mut-
ta jotenkin voisi kuvitella, että pääministeri lienee ollut tietoinen, mutta sekin olisi varmas-
ti hyvä käydä tässä yhteisesti läpi. Se olisi varmasti hyvä käydä yhteisesti läpi, muuten tu-
lee todellakin vähän se maku suuhun, jos voisi sanoa, että tässä keskustalta on tiettyä kät-
tenpesua, niin kuin aikanaan, muistan esimerkiksi hyvin case Malmin lentokentän, jossa
kovasti toista tunnuttiin puhuvan kuin mitä sitten kuitenkin ne omat teot osoittivat.

Mutta, puhemies, minun mielestäni kyllä kuuluu tähän eduskunnan arvovaltaankin se,
että tällaiset asiat tulee käsitellä niin, että tässä ihan riviedustajalla tulee olla mahdollisuus
päästä käsitykseen, mistä kaikesta tässä on kysymys niin sisällöllisesti kuin menettelyta-
vallisestikin, ja siksi, puhemies, minusta on enemmän kuin perusteltua nyt tässä tehdä esi-
tys. Näin ollen minä teen esityksen, puhemies, että tämä asia jäisi pöydälle ensi tiistain
täysistuntoon, koska edellytän, että tällaiset asiat keskustellaan niin, että myös ministeri on
paikalla.

Toinen varapuhemies Tuula Haatainen: Edustaja Viitanen on ehdottanut, että asia pan-
naan pöydälle tiistaina 16.10. pidettävään täysistuntoon. Asia jää siis pöydälle.

Onko muita ehdotuksia pöydällepanon ajankohdasta?

Markku Rossi kesk: Arvoisa puhemies! Haluan tietystikin olla varmistamassa sen, että
ministeri Mykkänen esittelevänä ministerinä on paikalla siihen aikaan. Emme tiedä, onko
hänen tiistain kalenterinsa missä kunnossa, onko hän kotimaassa ja niin edelleen. Sinällän-
sä koen paikallaan sen, että meillä on ministeri täällä vastaamassa ja vastaamassa muun
9



Pöytäkirjan asiakohta PTK 98/2018 vp
muassa kysymykseen, että miksi hän ei vienyt asiaa valtioneuvoston yleisistunnon käsitte-
lyyn.

Toinen varapuhemies Tuula Haatainen: Meidän on nyt tässä yhteydessä päätettävä
ajankohdasta.

Keskustelu pöydällepanosta on päättynyt. Asiasta on tehty yksi ehdotus.

Asia pantiin pöydälle 16.10.2018 pidettävään täysistuntoon.
10


