















































DEMC82B.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

7. Hallituksen esitys eduskunnalle laeiksi ympäristönsuojelulain ja vesilain muuttamisesta
Hallituksen esitys HE 268/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään ympäristövaliokuntaan.

Tähän lähetekeskusteluun varataan niin ikään enintään 30 minuuttia. Asian käsittelyssä
noudatetaan aikataulutettujen asioiden osalta sovittuja menettelytapoja.

Keskustelu

16.53 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Tässä esityksessä muutetaan ympäristönsuojelulakia ja vesila-
kia sillä tavalla, että sähköinen asiointi olisi jatkossa se ensisijainen asiointimuoto. Nythän
meillä on jo tapahtunut muutoksia hallintolaissa, jossa kuulutuslainsäädäntöä on uudistet-
tu sillä tavalla, että sähköinen kuuluttaminen etenee. Kuntien sähköisestä tiedottamisvel-
vollisuudesta on säädetty kuntalaissa, ja tällä hetkellä ympäristönsuojelulaissa ja vesilais-
sa olevat säädökset eivät oikeastaan mahdollista siirtymistä laajamittaisesti sujuvaan säh-
köiseen asioitten käsittelyyn. Sen takia nyt tämä lakiesitys ja -muutos tuodaan.

Jatkossa siis asiat tapahtuisivat niin, että ympäristönsuojelulain ja vesilain mukaisten
asioitten käsittely sähköistyisi ja otettaisiin käyttöön nimenomaan sähköisen käsittelyn en-
sisijaisuus toimijoille. Asiakirjat toimitettaisiin viranomaisille sähköisessä muodossa. Vi-
ranomaisten ja kuntien ylläpitämistä fyysisistä ilmoitustauluista luovuttaisiin ja siirryttäi-
siin tietoverkossa sähköisesti tapahtuvaan tiedoksiantoon.

Kuitenkin tässä on tärkeätä huomata se, että kansalaisilla täytyy olla aina mahdollisuus
se oma kantansa ilmaista, ei pelkästään sähköisesti vaan myös sitten jatkossakin tämmöi-
sellä paperisella, fyysisellä kommentilla, ja tämä tietenkin tässä lakiuudistuksessa turva-
taan. Kaiken kaikkiaan kyse on siis siitä, että asiointi olisi mahdollisimman sujuvaa. Nämä
velvoitteet koskevat nimenomaan viranomaisia ja toisaalta sitten myös luvanhakijoita,
mutta kansalaisilla säilyy mahdollisuus oman kantansa ilmaisemiseen myös paperitse. —
Kiitoksia.

16.56 Jari Myllykoski vas: Arvoisa rouva puhemies! Haluan vielä, että ministeri täsmen-
tää: kun esittelypuheenvuorossanne toitte esille sen, että ei olisi enää kuntien ilmoitustau-
luilla niitä ilmoituksia, niin ymmärsinkö — toivottavasti — väärin, että siitähän ei todella-
kaan ole kysymys, vaan että niillä ihmisillä, joilla ei ole edellytyksiä ikänsä tai muun syyn
perusteella käyttää sähköisiä järjestelmiä, olisi mahdollisuus kuitenkin saada se tieto jolla-
kin tavoin? Se tarkoittaa sitä, että ne kuntien ilmoitustaulut ovat edelleen, varsinkin näihin
 Tarkistettu
4.0



Pöytäkirjan asiakohta PTK 125/2018 vp
asioihin liittyvissä kuntien tiedoksiannoissa, aivan se välttämätön kanava. Jos ministeri
voisi helpottaa edustaja Myllykosken tuskaa, että näinhän ei varmaan ole tarkoitus.

16.57 Riitta Myller sd: Arvoisa puhemies! Haluan minäkin kiinnittää huomiota siihen,
että kansalaisilla on yhdenvertaiset mahdollisuudet edelleenkin toimia ja saada tietoa. On
kuitenkin erinomaisen hyvä asia, että nykyaikaista teknologiaa, digitalisaatiomahdolli-
suuksia käytetään hyväksi, koska siinä on paljon etuja. On samalla tietysti myös huolehdit-
tava siitä, että viranomaisella on riittävän hyvät digitaaliset palvelut ja ne pidetään myös-
kin ajan tasalla. On myös huomattava, että kunnilla on hyvin erilaisia käytänteitä ja ne ovat
hyvin erilaisissa tilanteissa sähköisten ja digitaalisten palvelujen osalta, joten tässä varmas-
ti tarvitaan myöskin sitten hieman yhdenmukaistamista ja sen varmistamista, että ollaan
samalla viivalla. Mutta aivan erityisesti olen huolissani siitä, että kaikilla kansalaisilla on
yhdenvertaiset mahdollisuudet myös tulevaisuudessa.

16.58 Eeva-Maria Maijala kesk: Arvoisa puhemies! Kiitän ministeriä ja ministeriötä tä-
män asian eteenpäinviemisestä, sillä tämä on todella hyvä esimerkki siitä, miten me saam-
me digitalisaatiota kehitettyä kaikilla alueilla eteenpäin.

Ympäristöministeriö on muuten tällä vaalikaudella muutenkin ollut se ministeriö, missä
ovat kaikki uudistumisasiat edistyneet kaikkein nopeimmalla tavalla: ihan tämmöinen pa-
peripuolesta luopuminen ja sitten moni tämmöinen byrokratianpurkuasia on tapahtunut
siellä todella hyvin. Tosiaan kun vain muistetaan huolehtia jatkossa siitä, että sellainenkin
väestö, joka ei niitä tietokoneasioita niin hyvin hallitse, pystyisi kuitenkin nämä asiat jat-
kossa hoitamaan.

Sen verran vielä positiivisena asiana, että jatkossa ei enää tarvitse olla huolissaan siitä,
kulkeeko posti varmasti, ja nämä asiat pystyy hoitamaan ihan mistä päin maailmaa tahansa
ihan siinä hetkessä ja ajassa.

Puhemies Paula Risikko:  Haluaako ministeri tähän? — Olkaa hyvä, 3 minuuttia paikalta.

16.59 Asunto-, energia- ja ympäristöministeri Kimmo Tiilikainen: Kiitos, arvoisa pu-
hemies! Tämä edustaja Myllykosken esille nostama kysymys, että onko nyt niin, että niistä
ilmoitustauluista luovutaan: Itse asiassa hallintolaissa, missä näistä kuulutuksista sääde-
tään, ja sitten kuntalaissa on jo menty ikään kuin tähän suuntaan. Mutta viranomaisella on
velvollisuus huolehtia siitä, että vaikka kansalaisella ei ole omaa tietokonetta tai älypuhe-
linta tai tablettia, niin hänellä on oltava mahdollisuus perehtyä tähän. Käytännössä luovu-
taan niistä ilmoitustauluista, mihin fyysisiä papereita nastalla tai nepparilla naulaillaan,
mutta kunnilla on oltava tarjolla kaikille kansalaisille päätelaitteet, mistä pystyy — ja tar-
vittaessa myös opastus — tutustumaan näihin sähköisiin asiakirjoihin. Mutta todellakin
niistä paperisista kuulutuksista nyt luovutaan. Nämä muutokset on tehty hallintolaissa ja
kuntalaissa jo aiemmin, nyt nämä otetaan koskemaan myös ympäristönsuojelulakia ja ve-
silakia.

17.00 Jari Myllykoski vas (vastauspuheenvuoro): Arvoisa rouva puhemies! Varmasti
näin, mutta kysymys ei olekaan siitä, etteikö kunta voi tarjota vaikkapa kirjastoissa mah-
dollisuutta tutustua. Kysymykseni liittyi siihen, mitenkä kuntalainen saa tiedon, niin että
hän voi lähteä hakemaan jotakin, mikä häntä kiinnostaa — kysymys on siitä, että ollaan te-
2



Pöytäkirjan asiakohta PTK 125/2018 vp
kemässä jotakin ja se tulee kansalaiselle, kuntalaiselle, tiedoksi. Aivan oikein ministeri tuo
esille sen, että pitää velvoittaa kunta tuomaan ja tuottamaan niitä palveluita, niin että näin
voi olla. Mutta jos kuntalainen tai kansalainen ei saakaan tietoa siitä, että häntä koskee joku
asia, niin eihän hän osaa mennä sinne kirjastoon kysymään, missä on se minun päätteeni,
että voin tutustua tähän asiaan.

Keskustelu päättyi.

Asia lähetettiin ympäristövaliokuntaan.
3


