















































DEM57C2.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

9. Hallituksen esitys eduskunnalle laeiksi nestemäisten polttoaineiden valmisteverosta sekä 
sähkön ja eräiden polttoaineiden valmisteverosta annettujen lakien liitteiden muuttamises-
ta

Hallituksen esitys HE 138/2017 vp
Lakialoite LA 37/2015 vp, 82, 88/2016 vp, 56, 58, 61, 87/2017 vp
Toimenpidealoite TPA 6, 39/2016 vp, 40/2017 vp
Valiokunnan mietintö VaVM 18/2017 vp

Toinen käsittely, ainoa käsittely

Puhemies Maria Lohela: Toiseen käsittelyyn ja ainoaan käsittelyyn esitellään päiväjär-
jestyksen 9. asia. Nyt voidaan toisessa käsittelyssä hyväksyä tai hylätä lakiehdotukset, joi-
den sisällöstä päätettiin ensimmäisessä käsittelyssä. Lopuksi päätetään ainoassa käsittelys-
sä toimenpidealoitteista.

Keskustelu

19.38 Ville Vähämäki ps: Kunnioitettu puhemies! Siis tässähän on kysymyksessä täysin
fiskaalinen esitys, jonka tuotto on 45 miljoonaa. Kaukolämmön osalta tuotto on 15 miljoo-
naa ja öljylämmityksen osalta 10 miljoonaa. Sitten kun ajatellaan sitä, että meillä on ole-
massa tämä asumisen halpuutuksen malli, mikä tässä edellisen asian osalta tulikin monesti
mainittua, ja se sisältää myöskin sähkön hinnan halpuutusmallin, niin totean vain sen, että
Suomessa on noin 200 000 öljylämmitteistä omakotitaloa, ja nyt sitten, kun katsotaan sitä,
miten asumiskustannukset ovat nousseet ja öljyn hinta on noussut jatkuvasti, niin pienitu-
loisen eläkeläisen tuloista valiokunnassa saamamme tiedon mukaan, jos eläkeläinen yksin
asuu, jopa noin vajaa puolet menee pelkkiin lämmityskustannuksiin. Näiltä osin esitänkin,
että nämä ehdotukset hylätään vastalauseen mukaisesti.

Sitten, kun edelleen on kysymys asumisen halpuuttamisesta ja tästä meidän mallistam-
me, totean vain tässä, kun edellisen asian osalta keskusteltiin aika pitkästi ja laajasti myös-
kin Oulun kaupungin maapolitiikasta ja siitä, miten siellä se asumisen hintataso on edulli-
sempi, koska tonttien hinta on halvempi, että Oulun maapolitiikan linjaukset ovat itse
asiassa vain omistajapolitiikan täsmennyksiä ja ne koskevat maan hankintaa, tontin luovu-
tusta ja sitten näitä maankäyttösopimuksia. Itse asiassa ne ovat vain yhteisiä sopimuksia
päättäjien ja hallinnon välillä, ja ne löytyvät tuolta netin ihmeellisestä maailmasta. Tämä
sopimus on vuonna 2014 tehty, ja se on kyllä edesauttanut siinä, että vaikka kaupunki kas-
vaa nopeasti, niin asumisen hinta on edullista Oulussa.

19.40 Toimi Kankaanniemi ps: Arvoisa rouva puhemies! Kannatan edustaja Vähämäen
tekemää hylkäysehdotusta ja totean, että todellakin perussuomalaisten vaihtoehtobudjetis-
 Tarkistettu
4.1



Pöytäkirjan asiakohta PTK 129/2017 vp
sa on tämä asumisen halpuutusohjelma, jonka ryhmämme puheenjohtaja Leena Meri äs-
ken edellisen asian yhteydessä kävi nopeasti hyvin läpikin. Se on kaikkien luettavissa siel-
tä, ja siihen ei sisälly tällaista toimenpidettä, jolla asumiskustannuksia kiristettäisiin, päin-
vastoin meillä on laaja paketti, ja jos hallitus haluaa sen toteuttaa, niin olemme siitä hyvin
kiitollisia ja ennen kaikkea suomalaiset ihmiset ovat siitä kiitollisia, joten annanpa vinkin,
että katsokaa, ministerit, ja ruvetkaa töihin näissä asioissa.

Arvoisa puhemies! Tämä energiaverotuksen kiristys kohdistuu myös maatalouteen yk-
sityisten kuluttajien ohella, ja maatalous on tänä päivänä erittäin ankarassa paineessa.
Odottaisin, että nykyinen hallitus pohjansakin mukaisesti myös tältä osin tarttuisi tähän
asiaan uudella tavalla, ja siihen tulee mahdollisuus, kun menetellään näin kuin edustaja Vä-
hämäki ehdotti.

19.42 Riitta Myller sd: Arvoisa puhemies! Tämä hallituksen esitys on sekä ympäristönä-
kökulmasta että oikeudenmukaisuuden näkökulmasta puutteellinen. Sitä varten ei ole teh-
ty hyvän lainsäädännön edellyttämiä taustaselvityksiä, ja tästä syystä teen vastalauseen 1
mukaiset lausumaehdotukset: 

"1. Eduskunta edellyttää, että hallitus seuraa veronkorotusten vaikutusta asumiskustan-
nusten kasvuun ja tulonjakoon sekä ryhtyy tarvittaessa toimenpiteisiin.

2. Eduskunta edellyttää, että hallitus seuraa veronkorotusten vaikutusta päästöihin sekä
ryhtyy tarvittaessa toimenpiteisiin päästövähennysten lisäämiseksi.

3. Eduskunta edellyttää, että hallitus valmistelee kokonaisvaltaisen esityksen, jolla var-
mistetaan siirtyminen ympäristön kannalta kestäviin lämmitysjärjestelmiin. Selvityksessä
on arvioitava eri vaihtoehtoja kokonaisvaltaisesti ottamalla huomioon eri vaihtoehdot, joi-
ta ovat ennen muuta korjaus- ja energia-avustukset sekä kotitalousvähennys."

19.43 Ozan Yanar vihr: Arvoisa rouva puhemies! Tällä hallituksen esityksellä on arvioi-
tu olevan joitakin positiivisia vaikutuksia, sillä veronkorotukset parantavat muun muassa
vähähiilisten polttoaineiden ja uusiutuvien energialähteiden asemaa, mutta nämä ehdote-
tut veronkorotukset ovat kuitenkin ilmastonmuutoksen torjunnan kannalta riittämättömiä,
sillä korotus ei ohjaa riittävästi käyttämään uusiutuvia energialähteitä. Lisäksi on huomi-
oitava, että tavoitteet päästöjen vähentämisestä ja energian säästämisestä eivät toteudu, mi-
käli maataloudelle ja energiaintensiiviselle teollisuudelle myönnettävät energiaverojen pa-
lautukset toteutetaan ehdotetulla tavalla. On myös ongelmallista, että turpeen verotukselle
tämä esitys ei tee mitään. Tämä on tosi haitallista, sillä näin turpeen suhteellinen asema pa-
ranee. Turpeen saaman energiatuen pienentäminen tukisi ilmastotavoitteiden saavuttamis-
ta.

Näillä perusteilla esitän vihreiden vastalauseen eli vastalauseen 2 mukaiset lausumaeh-
dotukset.

19.44 Li Andersson vas: Arvoisa puhemies! Pidämme vasemmistoliitossa hiilidioksidi-
verotuksen kiristämistä tervetulleena suuntana. On selvää, että kasvihuonekaasupäästöjen
vähenemisen nopeuttamiseksi tarvitsemme muiden toimenpiteiden lisäksi myös nykyistä
voimakkaampaa vero-ohjausta kaikkeen fossiilienergian käyttöön sen vähentämiseksi.
Siksi olisi toivottavaa, että hallitus toisi tämänkaltaiset uudistukset eduskunnan käsiteltä-
väksi selkeämpänä kokonaisuutena yksittäin annosteltujen erillisreformien sijaan. Kuvaa-
vaa hallituksen politiikan kokonaiskuvan puutteelle on, että nyt käsiteltävänä olevan uu-
2



Pöytäkirjan asiakohta PTK 129/2017 vp
distuksen aikataulua päätettiin nopeuttaa fiskaalisista syistä, kun toisen energiaveromuu-
toksen eteneminen hallituksessa tyssähti. Tämänkaltainen menettely tekee vaikeaksi hah-
mottaa, mikä on useiden muutosten yhteisvaikutus.

Käytännön tasolla nyt käsiteltävän uudistuksen vaikutukset tuntuvat rakennusten erillis-
lämmityksessä, työkoneissa ja teollisuuden öljynkäytössä. Lämmitys-, voimalaitos- ja työ-
konepolttoaineiden verotus kiristyisi keskimäärin 7 prosenttia nykytasosta. Esityksen arvi-
on mukaan kevyen polttoöljyn kuluttajahinnat kallistuisivat noin 2 prosenttia ja raskaan
polttoöljyn noin 3 prosenttia. Öljylämmitteisten omakotitalojen kohdalla puhuttaisiin kes-
kimäärin noin 43 euron vuotuisesta lisäyksestä lämmityskuluihin. On kuitenkin huomau-
tettava, että keskiarvot peittävät alleen tärkeitä tulonjaollisia ja toimeentuloon liittyviä ky-
symyksiä. Suomessa on noin 190 000 öljylämmitteistä omakotitaloa, ja osassa näistä on
hyvin pienituloisia kotitalouksia, joiden toimeentuloa uudistus voi selvästi vaikeuttaa.

Vasemmistoliitto onkin esittänyt energiaremonttitukea, joka antaisi myös vähävarai-
semmille kotitalouksille mahdollisuuden siirtyä uusiutuvaan energiaan ja parantaa kotinsa
energiatehokkuutta. Lisäksi olemme esittäneet kotitalousvähennyksen uudistamista niin,
että se soveltuisi asunto-osakeyhtiöiden ja osuuskuntien energiaremontteihin.

Eläke- ja sosiaaliturvajärjestelmiin esittämämme muutokset parantaisivat eläkeläisten ja
esimerkiksi työttömien tai opiskelijoiden toimeentuloa huomattavasti, mikä vähentäisi fos-
siiliperäisen lämmityksen kallistumisen vaikutusta.

Pidämme myös ongelmallisena sitä, ettei esityksessä esitetä muutoksia turpeen verotuk-
seen. Käytännössä esitys luo itse asiassa lisätuen turpeen käytölle, vaikka ympäristösyistä
turpeen käyttöä tulisi nopeasti vähentää.

Edellä esitetyn perusteella ehdotan, että eduskunta hyväksyy vastalauseen 3 mukaiset
lausumat:

"1. Eduskunta edellyttää, että hallitus tuo eduskunnan arvioitavaksi kattavan ja ajanta-
saisen selvityksen jo tehtyjen ja suunnitteilla olevien energiaveromuutosten yhteisvaiku-
tuksesta tulonjakoon ja että selvityksessä eritellään vaikutuksia eri tulonsaajaryhmiin, asu-
mistyyppeihin, energiankäyttöprofiileihin ja asuinalueisiin.

2. Eduskunta edellyttää, että hallitus tuo eduskunnan käsiteltäväksi esityksen kotitalous-
tuesta, jota voidaan myöntää omakotitalojen sekä asunto-osakeyhtiöiden ja -osuuskuntien
uusiutuvan energian käyttöä ja energiatehokkuutta parantaviin remontteihin."

19.48 Pilvi Torsti sd:  Arvoisa puhemies! Haluan kannattaa edustaja Myllerin tekemiä
vastalauseen 1 mukaisia lausumaehdotuksia. — Kiitos.

19.48 Sami Savio ps: Arvoisa puhemies! Edellisessä kohdassa käsiteltiin todella pitkään
asumiskustannuksia ja niiden nousua, ja tämä lakiesitys valitettavasti nostaisi niitä edel-
leen. Todennäköisesti nostaa, kun ilmeisesti hallituspuolueiden tuella menee läpi täällä
eduskunnassa.

Mutta kuten edustajat Vähämäki ja Kankaanniemi toivat äsken keskustelussa hyvin esil-
le, niin tämä lakiehdotus lämmitys-, työkone- ja voimalaitospolttoaineiden verojen korot-
tamiseksi ei ole oikeastaan miltään osin perusteltavissa. Kannatan itsekin sen hylkäämistä.
Tämä veronkorotus nostaisi tosiaan myös kaukolämmön hintaa, ja onkin varsin ongelmal-
lista, että kun hallitus on moneen otteeseen täällä syksynkin aikana kehunut keventävänsä
tuloverotusta, niin toisaalta se toisella kädellä koko ajan ottaa kansalaisilta pois kulutusve-
rotuksen kiristämisen muodossa. Ja kun nämä veronkiristykset vieläpä kohdistuvat pitkälti
3



Pöytäkirjan asiakohta PTK 129/2017 vp
elämisen kannalta välttämättömiin hyödykkeisiin, niin ne koskettavat kaikkein kovimmin
juuri pienituloisimpia kansalaisia — näin olisi vaikuttanut myös muun muassa hallituksen
esitys kiinteistöverojen alarajojen nostamisesta. Onneksi se lopulta ymmärsi opposition
painostuksesta vetää esityksensä pois täältä eduskunnasta, ja sitä samaa suosittelen myös
tämän esityksen osalta.

Arvoisa puhemies! Tänään on keskusteltu muun muassa köyhien lapsiperheiden ase-
masta, ja käsittelyyn on kohta tulossa muun muassa kansaneläkeindeksin jäädytystä kos-
keva hallituksen esitys. Tällaiset esitykset, jotka mainitsin, ja nyt tämä polttoaineiden ve-
rotusta koskeva esitys ovat sellaisia, joita ei nousukauden jo alettua soisi nähtävän täällä
eduskunnassa kurjistamassa pienituloisimpien kansalaisten asiaa ja asemaa. Tämä suunni-
teltu veronkorotus heikentää myös elinkeinoelämän toimintaedellytyksiä. Koko lakiesitys
tähtää lisätulojen hankkimiseen valtiolle, mutta kun sen kaikki vaikutukset otetaan huo-
mioon, on kokonaisvaikutus perin juurin negatiivinen.

19.50 Outi Alanko-Kahiluoto vihr: Arvoisa rouva puhemies! Kannatan edustaja Yana-
rin esittämää vastalausetta numero 2 ja sen mukaisia lausumaesityksiä.

19.50 Silvia Modig vas: Arvoisa rouva puhemies! Energiaverotus on aivan keskeinen ele-
mentti ja työkalu meille kohti kestävää energiapolitiikkaa ja yrityksissämme torjua ilmas-
tonmuutos tai sopeutua siihen. Suomalaisten hiilijalanjäljestä merkittävä osa tulee nimen-
omaan asumisesta, ja ilmastotekojen tuleekin olla kaikille mahdollisia. Sen takia näissä rat-
kaisuissa on otettava huomioon vaikutukset eri ihmisryhmiin, heidän asumiseensa, tulon-
jakoon, ja samalla ilmastotekojen on oltava mahdollisia kaikille siinä määrin, että yksittäi-
sen ihmisen pitää pystyä tekemään ilmaston kannalta järkeviä muutoksia. Sen takia esimer-
kiksi kotitalousvähennyksen kehittäminen siten, että sillä voitaisiin nopeuttaa esimerkiksi
omakotitaloissa asuvien lämmitysjärjestelmän muutosta kestävämpään, olisi erittäin kan-
natettavaa.

Sen takia kannatan, arvoisa puhemies, edustaja Anderssonin tekemiä vastalauseen 3 mu-
kaisia lausumaehdotuksia.

19.51 Katri Kulmuni kesk: Arvoisa puhemies! Energiaverokeskusteluhan on varsin mie-
lenkiintoinen, ja kyllähän tälläkin haetaan paitsi ilmastotavoitteisiin ratkaisuja, miten voi-
simme vähentää kivihiilen käyttöä tässä maassa ja miten voisimme panostaa enemmän uu-
siutuvien energiamuotojen käyttöön, mutta toki, kyllähän tällä haetaan myös budjettiin
täytettä, ja, aivan kuten valiokunta on tässä todennut, tietenkin energiaverotuksen täytyisi
olla pitkäjänteistä ja kestävää. Aika useasti sitä myös budjetin tilkkeiksi sitten tehdään, jo-
ten olen kyllä samaa mieltä, kun tässä on muutama puhe tuonutkin esille sen, että pitem-
mällä tähtäimellä täytyy tietenkin miettiä kokonaisuudessaan verotuksen tiekarttaa ja myös
energiaverotuksen kokonaisuutta.

Siitä asiasta olen kyllä eri mieltä, mitä täälläkin on tuotu esille vaikka turpeen verotuk-
seen liittyen, eli kyllähän edellisen hallituskauden kokemukset olivat ihan selkeitä siitä,
että kun turpeen verotusta kiristetään, niin se leikkaa metsähakkeen tukea, jotka ovat kyt-
köksissä toisiinsa, ja se johtaa käytännössä kivihiilen käytön lisääntymiseen, mikä ei ole
kestävää myöskään ilmastopoliittisesti.

Mutta toki täytyy tunnustaa myös se, että tämä on niille ihmisille vaikeaa, joilla edel-
leenkin on vaikkapa haja-asutusalueella öljylämmitteisiä omakotitaloja, tai tämä on vai-
4



Pöytäkirjan asiakohta PTK 129/2017 vp
keaa heille, jotka työssään tarvitsevat paljon lämmityspolttoaineita, kun hiilidioksidiveron
komponenttiin puututaan, mutta joka tapauksessa on arvioitu, että tämä korotus olisi ke-
vyen polttoöljyn osalta noin 2 ja raskaan polttoöljyn osalta noin 3 prosenttia. Niissä kau-
pungeissa, joissa kaukolämpö on edelleenkin saastuttavaa ja kivihiilellä toimivaa, siellä-
hän ihmisille tästä tulee kuluja, mutta tietenkin toivon, kun hallitus haluaa kivihiilestä
eroon päästä — ja siinä kyllä vastuu on suurilla kaupungeilla ennen kaikkea, jotka eivät ole
siihen siirtyneet — että tämä esitys osaltaan myös kannustaisi siellä uusiutuviin.

19.53 Leena Meri ps: Arvoisa puhemies! Itse olen sitä mieltä, että jos me haluamme il-
mastonmuutokseen vaikuttaa ja siihen, että ihmiset pystyvät osallistumaan siihen, niin po-
sitiivisilla porkkanoilla kyllä saavutettaisiin paremmat tulokset, ja toisaalta joku voi haluta
osallistuakin, mutta kun hänellä ei ole rahaa. 

Olin tuossa viikonloppuna kiertämässä toreilla ja turuilla, ja muutama yksinäinen nai-
nen, joka oli eläkkeellä, kertoi juuri siitä, että on tehnyt pitkän työuran. Siinä oli toisella
noin 1 300 euroa nettoeläke ja toisella vähän päälle, lähemmäs 1 400:aa euroa. Mietin sii-
nä, että tuossa vasemmisto ehdotti tuota kotitalousvähennystä, ja se voisi olla ihan hyvä,
mutta se edellyttäisi tietysti, että ihmisellä olisi se pohja maksaa ensin, eli mistäs hän nyt
sitten sen maksaa, sitä jään miettimään.

Sosiaalidemokraatit haluavat, että hallitus seuraa tilannetta. No, jo tutkimustenkin mu-
kaan se öljylämmityslasku nousee ja maataloudessa kulut nousevat, eli en tiedä, mitä seu-
rattavaa siinä on. Hyvin paljon aina puhutaan niistä pienituloisista ja varsinkin eläkeläisis-
tä, ja sitten kun ne konkreettiset päätöksenteot tulevat, niin tässä nyt sitten nähdään, että
seurataan ja seurataan. Usein olen kuullut sosiaalidemokraateilta siitäkin, että tämä "seu-
rataan, seurataan" on vain keino päästä ikävästä asiasta eteenpäin.

Vihreiden osalta ehkä eniten kiinnitti huomiota siihen, että edustaja Yanar totesi, että
tämä ei ohjaa riittävästi kulutusta, eikä hän ollut huolissaan maataloudestakaan. Voi her-
ranjestas sentään: jos ihmisellä on tosiaan 1 200—1 400 euroa kuukaudessa ja hän on vaik-
ka yksin asuva leski, niin ei ohjaa riittävästi, kun hänellä ei ole rahaa, eli nyt pikkusen rea-
lismia.

Ja tästä syystä se on ehdottoman kannatettavaa, että jos me haluamme tätä muuttaa, niin
tätä ei nyt tehdä vaan annetaan niitä kannustimia ja panostetaan rahaa sinne ilmastonmuu-
toksen ehkäisyyn. En nyt oikein ymmärrä, että me pienituloisilta se [Puhemies koputtaa]
niskasta otetaan ja nahasta, ei ymmärrä.

19.55 Teuvo Hakkarainen ps: Arvoisa puhemies! Hallitus esittää lämmitys-, työkone- ja
voimalaitospolttoaineen verojen korotusta 45 miljoonalla eurolla. Kuten perussuomalaiset
vaihtoehtobudjetissaan toteavat, esitetty veronkorotus ei ole yhteiskunnan kokonaisedun
mukainen eikä oikeudenmukainen. Veronkorotus nostaisi myös kaukolämmön hintaa, sil-
lä se kohdistuisi ennen kaikkea fossiilista polttoainetta käyttäviin sähkön ja lämmön yh-
teistuotantolaitoksiin. Verolla olisi myös heikentävä vaikutus teollisuuden kilpailuky-
kyyn, vaikka liikenteen 3 miljoonan euron, metsätalouden 4 miljoonan euron ja muiden
työkoneiden 2 miljoonan euron osalta veronkorotuksen vaikutus onkin kohtalaisen pieni.
Muutoksen suunta on väärä, ja hallituksen keskeisen tavoitteen eli kansallisen kilpailuky-
kymme edistämisen sijaan käsittelyssä oleva hallituksen esitys heikentää kilpailukykyäm-
me. Näistä syistä esitetty veronkorotus tulee perua. 
5



Pöytäkirjan asiakohta PTK 129/2017 vp
Sitten vielä tuosta ilmastonmuutoksesta sen verran, että muun muassa sen kivihiilivoi-
malan, mikä on Helsingissä, päästöt ovat samanlaiset ja se ilma, mikä tulee sieltä, on yhtä
puhdasta kuin se, mitä intialaiset hengittävät. Ja todennäköisesti se vaikutus on sieltä in-
tialaisten päästöistä tähän maapalloon suurempi kuin tämmöisillä pikku voimaloilla. 

19.57 Satu Hassi vihr: Arvoisa puhemies! Ilmastonmuutoksen hillinnällä on oikeasti kii-
re, ja siksi onkin mielestäni hyvin ilahduttavaa, että Helsingin kaupunki on päättänyt yh-
den kivihiilivoimalaitoksen sulkemisesta, ja päätös, että Helsingistä tulee hiilineutraali
vuoteen 2035 mennessä tarkoittaa ymmärtääkseni myöskin toisen hiilivoimalan sulkemis-
ta Helsingissä.

Energiaveron hiilidioksidikomponentin korottaminen on perusteltua, mutta aina kun
ympäristöveroja nostetaan tai siitä edes keskustellaan, nousee keskustelu myös sosiaalisis-
ta vaikutuksista. Mielestäni on hyvin perusteltua se, että veron tuotosta aina käytetään osa
niiden sosiaalisten haittojen kompensoimiseen, joita joillekin ihmisryhmille muutoksesta
tulee.

Mutta, arvoisa puhemies, erityisesti haluan nostaa esille sen epäjohdonmukaisuuden
hallituksen politiikassa, että kun toisaalta pidetään aika suuria puheita ilmastonsuojelusta,
niin toisaalta sitten turpeen verosuosintaa on hallituksen aikana vain pahennettu. Eli kun
vuonna 2015 alennettiin turpeen veroa 4,9 eurosta megawattitunnilta 3,4:ään ja sitten vii-
me vuonna oikein rajusti alennettiin 1,9 euroon megawattitunnilta eli alle puoleen siitä,
mitä se oli hallituksen aloittaessa, niin tämähän suosii erittäin pahaa hiilidioksidipäästöjen
aiheuttajaa, turvetta, ja tällaisessa politiikassa ei ole kyllä mitään järkeä.

Keskustelu päättyi ja asian käsittely keskeytettiin.
6


