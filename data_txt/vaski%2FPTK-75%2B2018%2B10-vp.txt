















































DEME41E.tmp.xml


Pöytäkirjan asiakohta PTK 75/2018 vp
Pöytäkirjan asiakohta 

PTK 75/2018 vp

Täysistunto

Keskiviikko 27.6.2018 klo 14.01—19.25

10. Lakialoite laeiksi luottotietolain 18 ja 20 §:n muuttamisesta ja ulosottokaaren 1 luvun 
32§:n ja 11 luvun 1 §:n muuttamisesta

Lakialoite LA 28/2018 vp Jari Myllykoski vas ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 10. asia. Puhemiesneuvosto ehdottaa, että asia lähetetään lakivaliokuntaan.

Keskustelu

18.39 Jari Myllykoski vas (esittelypuheenvuoro):  Arvoisa rouva puhemies! Lakialoite
luottotietolain ja ulosottokaaren muuttamisesta on osoitus siitä, että olemme 136 kansan-
edustajan voimin yhtä mieltä siitä, että asioilla pitää olla mahdollisuus muuttua ja niitä pi-
tää muuttaa. Haluan tässä nyt erikseen kiittää niitä kansanedustajia, joidenka kanssa yhdes-
sä mahdollistimme sen, että meitä on 136. Jokainen allekirjoittaja on yhtä lailla samanar-
voinen ja -sisältöinen, mutta Pirttilahti, Jaskari, Taavitsainen, Alanko-Kahiluoto, Kivelä,
Vähämäki, Strand ja Laukkanen olivat tässä meidän tiimissä keskeisiä vaikuttajia, jotta
saimme tämän asian eteenpäin ja vietyä jokaisessa ryhmässä aina sitten allekirjoitusvai-
heeseen. Siitä erityinen kiitos.

Tämä kuvastaa eduskunnan yksituumaisuutta siinä, että tällä hallituskaudella ja viime
vaalikaudella niihin asioihin, jotka ovat mahdollistaneet yksittäisen ihmisen velkaantumi-
seen liittyviä ongelmia, on ollut suuria haluja puuttua. On lähdetty jo varmasti edustaja
Toivakan ja edustaja Sampsa Katajan pienvippilakialoitteesta ja ollaan tultu siihen, että täl-
lä vaalikaudella edustaja Satonen on tehnyt pikavippien markkinointikieltoaloitteen, siinä-
kin on yli 100 nimeä. Tai tällä vaalikaudella tehtiin aloite 2 000 euron lainoituksen limii-
tistä: pitää olla myös se 50 prosentin korkokatto. Eli eduskunta eri poliittisista ryhmistä ja
puolueista huolimatta on yksittäisen ihmisen asialla. Meiltä ei enää puutu kuin se, että
meillä olisi yhteinen tahtotila, että meidän pitää mahdollistaa sosiaalinen luototus, jotta
emme olisi tällaisissa tilanteissa. Meidän pitäisi mahdollistaa se, jos meillä on sosiaali- ja
terveydenhuoltomaksuja, että niitä ei laitettaisi perintään ja sitä kautta luottohäiriömerkin-
tä syntyisi.

Nyt todellakin on tarkoitus tällä lakialoitteella korjata yleinen ongelma, jossa maksuhäi-
riömerkintä hankaloittaa velallisen elämää vielä siinäkin vaiheessa, kun velka on makset-
tu. Lakialoitteessa esitetään muutettavaksi luottotietolakia ja ulosottokaarta siten, että
maksuhäiriömerkintä tulee poistaa luottotiedoista aina, kun velka suoritettu, vanhentunut
tai velan peruste on poistunut: että se tehtäisiin kuukauden jälkeen ja olisi jopa luottotieto-
ja ylläpitävien ja ulosottomiesten velvollisuus tehdä se poisto eikä se jäisi asiakkaan omak-
si haettavaksi.
 Tarkistettu
4.1



Pöytäkirjan asiakohta PTK 75/2018 vp
Aloitetta on jo jonkun verran keretty kritisoimaan, jopa niin, että tällä hetkellä, jos tämä
laki astuisi nyt voimaan, olisi noin 9 500 ihmistä, joilta tämä luottohäiriömerkintä poistui-
si.

Erittäin laajaa kannatusta tähän on tullut myös yrittäjäpuolelta ja erityisesti yksityisiltä
ihmisiltä, jotka ovat tässä ahdingossa jatkuvasti, pitkään ja niin sanotusti vastentahtoisesti.
On ymmärrettävä, että luottohäiriömerkintä estää sen puhelimen saamisen, vuokra-asun-
non saamisen, tämä sulkee pois ihmisiä yhteiskunnan normaalitoimista. Uskallan väittää
— vaikka tämä onkin nyt tästä niin sanotusti hatusta vedetty — että työn kohtaantumison-
gelmiin tämä tuo yhden asian. Luottohäiriömerkintäisellä henkilöllä, joka haluaisi muut-
taa työn perässä toiselle paikkakunnalle, ei ole mahdollisuutta saada sieltä toiselta paikka-
kunnalta vuokra-asuntoa. Kyllä tässä on paljon semmoisia ikkunoita, joita tulee enemmän-
kin todeta.

Toivon tälle aloitteelle hyvää menestystä valiokunnassa, niin että tämä voi mennä no-
peasti, ja kiitän vielä kaikkia allekirjoittajia.

18.45 Satu Taavitsainen sd: Arvoisa puhemies! Hyvät edustajakollegat! Meillä on käsit-
telyssä erittäin tärkeä ja tarpeellinen lakialoite. Sen merkityksellisyydestä kertoo se, että lä-
hes 140 kansanedustajaa on sen allekirjoittanut. Tämä on vahva viesti siitä, että kansan-
edustajat haluavat parantaa maksuhäiriömerkinnän saaneiden asemaa.

Jätimme viime viikolla tämän lakialoitteen yhdessä edustajien Myllykoski, Pirttilahti,
Jaskari, Alanko-Kahiluoto, Vähämäki, Kivelä, Laukkanen ja Strand kanssa ja ehdotamme
siinä luottotietolain ja ulosottokaaren muuttamista siten, että maksuhäiriömerkinnät tulee
poistaa luottotietorekisteristä aina, kun velka on suoritettu tai sen peruste on poistunut.

Toivon tälle lakialoitteelle myönteistä suhtautumista valiokunnassa ja eduskunnan is-
tunnossa tuon valiokuntakäsittelyn jälkeen. Toivon, etteivät kansanedustajat alistu sille
lobbaukselle, jonka kohteeksi he ehkä joutuvat, sillä jo nyt Suomen Asiakastieto on ryhty-
nyt kampanjoimaan lakialoitetta vastaan. Tämän päivän Satakunnan Kansan pääkirjoitta-
jakin oli mennyt lobbaajan lankaan ja kirjoitti, että luottotietojen palauttaminen nopeam-
min auttaisi muka vain harvoja. Tämä on aivan puppua.

On hyvin kyseenalaista ja mielestäni väärin, että tällä hetkellä Suomessa yksityinen, rei-
lusti voittoa tekevä yritys, Suomen Asiakastieto, hallinnoi maksuhäiriömerkintöjä. Nyky-
käytännön mukaan maksuhäiriömerkintä säilyy velan maksamisen jälkeenkin 2—4 vuot-
ta, ja sillä estetään ihmisiltä useiden välttämättömyyshyödykkeiden saaminen, kuten säh-
kösopimus, kotivakuutus, puhelinliittymä, asunnon vuokraaminen, ja myös työpaikan saa-
minen monesti estyy. Harvalla on mahdollisuutta maksaa etukäteen usean kuukauden säh-
kölaskua, harvalla on mahdollisuutta maksaa etukäteen kerralla koko vuoden kotivakuu-
tusta. Tätä tällä hetkellä kuitenkin vaaditaan 376 000 suomalaiselta — niin monella on
maksuhäiriömerkintä.

Arvoisa puhemies! Viime viikolla käsittelimme tässä salissa eduskunnan oikeusasia-
miehen kertomusta vuodelta 2017. Oikeusasiamiehen mukaan huomattava määrä velalli-
sista on saanut virheellisin perustein maksuhäiriömerkinnän ja joutunut kärsimään sen seu-
rauksista. Tuomioistuimet ovat luovuttaneet luottotietolain ja henkilötietolain vastaisia tie-
toja luottotietoyhtiöille. Tämä on aivan pöyristyttävän hirveä asia. Oikeusministeriön tie-
tojärjestelmästä johtuen ihmiset ovat joutuneet aivan syyttä suotta kärsimään. Velallisten
oikeusturvan toteutumiseksi on ihan välttämätöntä, että tietojärjestelmän puutteellisesta
toiminnasta johtuneet virheelliset merkinnät poistetaan luottotietorekistereistä ja vastai-
2



Pöytäkirjan asiakohta PTK 75/2018 vp
suudessa estetään tällaisten virheiden tapahtuminen. Oikeusministeriön pitää mielestäni
pyytää ihmisiltä anteeksi ja korvata aiheuttamansa vahingot.

Oikeusasiamies myös piti virheellisten maksuhäiriötietojen välittymiseen johtavaa jär-
jestelmävirhettä vakavana, ja ottaen huomioon nämä maksuhäiriömerkinnän vakavat seu-
raukset velalliselle oikeusasiamies oli myös sitä mieltä, että virheen korjaavat toimenpi-
teet eivät voi jäädä odottamaan oikeusministeriön tietokoneohjelmien tulevia päivityksiä.
Oikeusministeriön tulisi viipymättä ja yhteistyössä viranomaisten ja muiden tahojen kans-
sa ryhtyä toimenpiteisiin sen varmistamiseksi, että luottotietolain vastaisia tietoja ei enää
välitetä tuomioistuinten tietojärjestelmästä. Luottotietoyhtiöiden pitäisi myös poistaa vir-
heelliset ja harhaanjohtavat merkinnät luottotietorekistereistä.

Tietosuojavaltuutettu on kuitenkin sanonut, että hänellä ei ole pääsyä luottotietorekiste-
riin eikä hän voi tarkistaa rekisterin oikeellisuutta. Olen saanut viestejä näiltä ihmisiltä, jot-
ka ovat näitä oikeusasiamiehen kertomuksessa mainittuja väärin kohdeltuja. He ovat pyy-
täneet nimensä poistamista rekisteristä siinä onnistumatta. He ovat jo viime talven aikana
laittaneet tietosuojavaltuutetullekin pyynnön poistaa nimensä rekisteristä, mutta tietosuo-
javaltuutettu ei ole vieläkään vastannut heille mitään.

Oikeusasiamies on sitä mieltä, että tietosuojavaltuutettu voisi toimivaltansa puolesta
puuttua virheellisiin merkintöihin. Kun kuitenkin käytäntö näyttää olevan toinen, on aivan
ilmeistä, että Suomessa vallitsee iso ongelma maksuhäiriömerkintöjen oikeellisuudesta,
niiden hallinnoinnista, niiden tarkastamisesta ja poistamisesta. Eduskunnalla ei ole tällä
hetkellä käsitystä siitä, kuka ja miten ylipäätään voi Suomessa tarkistaa luottotietorekiste-
rin oikeellisuuden. Näin on siitäkin huolimatta, että EU:sta on tullut jämerää lainsäädäntöä
ihmisten tietosuojasta.

Arvoisa puhemies! Eikö olisikin kohtuullista, että samalla kun eduskunta muuttaa lakia
tämän lakialoitteen mukaisesti, maksuhäiriömerkintöjen hallinta siirrettäisiin valtion hal-
lintaan? Samalla myös luottotietolakia tulisi selkeyttää talletettavien tuomioistuinratkaisu-
jen osalta siten, että vain maksukyvyttömyyttä tai maksuhaluttomuutta osoittavat, riidatto-
missa asioissa annetut tuomiot voivat johtaa maksuhäiriömerkintään. Tämän lakialoitteen
mukaisesti heti, kun velka on maksettu, ihmisen nimi poistuu rekisteristä.

Toivon, että oikeusministeri Häkkänen ryhtyy heti toimenpiteisiin sääntelyn täydentä-
miseksi ja täsmentämiseksi. On kyse ihmisten oikeusturvasta.

18.52 Jani Mäkelä ps: Arvoisa puhemies! Tämä on kannatettava lakialoite, jonka olen it-
sekin allekirjoittanut.

Periaatteessahan sen pitäisi olla niin, että kun velka on suoritettu, niin se velka on sitten
suoritettu eikä sitä enää ole. Vaikka sillä voikin ja pitääkin olla jotain merkitystä, että vel-
ka on suoritettu ajallaan tai että se ei ole suoritettu ajallaan vaan se on joutunut perintään,
niin onko se aika nyt sitten se kuukausi, mitä tässä lakialoitteessa ehdotetaan, vai joku muu
aika, sen ehkä valiokunta voi harkita. Mutta selvää on kuitenkin, että tämä nykyinen 2—4
vuotta on liian pitkä aika ihmisen elämässä, erityisesti nuorelle ihmiselle pätkätöineen, tyy-
pilliselle sellaiselle henkilölle, jolle tällainen pienehkön velan aiheuttama maksuhäiriö-
merkintä saattaa tulla. Tämä aika, jota tässä lakialoitteessa esitetään pienennettäväksi, on
siis tällä hetkellä kohtuuton ja rangaistuksenomainen, eikä sellaista pitäisi sallia.

Kun nyt yhteiskunnassa ollaan muutenkin siinä tilanteessa, että ihminen nyt vain on niin
riippuvainen luottotiedoistaan kuten edellä puhuneet puhujat kuvasivat, niin tähän täytyy
reagoida yhteiskunnan toimesta jo mainitun työnsaannin ja siihen liittyvien asioiden vuok-
3



Pöytäkirjan asiakohta PTK 75/2018 vp
si ja syrjäytymisriskin ehkäisemisen takia. Erityisen huolestuttavalta kuulostivat nämä tie-
dot näistä virhemerkinnöistä, joiden poistamiseen ei löydy mekanismia. Kyllä varsinkin
tällainen asia täytyy hoitaa nopeasti kuntoon.

18.54 Joakim Strand r: Arvoisa puhemies, värderade talman! Jag vill också själv passa
på att tacka Jari Myllykoski.

Haluan erityisesti kiittää edustaja Myllykoskea ja kaikkia muita tämän aloitteen ensimmäi-
siä allekirjoittajia. Tässä on moni muukin, joka on tehnyt paljon työtä. Muun muassa edus-
taja Elomaan kanssa olemme isännöineet yhteisiä keskustelutilaisuuksia tästä aiheesta.

Det är många som genom åren gjort spörsmål och olika typer av initiativ, har ordnat möten
och forum, och 136 undertecknare är faktiskt en väldigt stor siffra. Det att närmare 400 000
finländare har betalningsanmärkningar är också en betydligt större orsak till bland annat ut-
slagning bland unga. 

Puhutaan paljon nuorten syrjäytymisen ehkäisemisestä, mutta ei aina mietitä niitä taustalla
olevia asioita.

Det här är ofta en sak som ligger bakom att man har problem med ekonomin, som har lett
till att man hänger kvar i registret, trots att själva skulden kanske blivit betald för länge se-
dan. 

Itse törmäsin opiskeluaikana pankin lakiosastolla tähän problematiikkaan, ja voin kertoa,
että niissä stooreissa, jotka näitten ihmisten takaa löytyivät, ei ole välttämättä hirveän ki-
voja asioita. 

Den allmänna rättskänslan ger också vid handen att när man har betalat sin skuld så ska den
här anmärkningen helt enkelt försvinna. Man kan inte ha en stämpel i pannan resten av li-
vet. 

Toivon ripeää käsittelyä syksyn aikana, jotta tämä epäkohta saadaan korjattua lakiin. Mak-
suhäiriömerkinnät on poistettava viimeistään, sanoisin näin, kuukauden kuluessa siitä, kun
itse velka on suoritettu. 

Iso kiitos vielä kaikille kollegoille, ja toivotaan ripeää etenemistä. — Tack.

18.55 Ritva Elomaa ps:  Arvoisa puhemies! Maksuhäiriömerkintöjä on jo melkein
400 000 kansalaisella, ja tämä trendi on valitettavasti kasvanut vuosi vuodelta. Minä kat-
soin noita vanhoja kirjallisia kysymyksiäni, toimenpidealoitteita ja lakialoitteita vuodesta
2011, kun pääsin tänne eduskuntaan. Tätä aihetta sivuavia ja tähän aiheeseen liittyviä olen
tehnyt erittäin monta, ja toimenpiteet, mitä hallitukset ovat tehneet, ovat olleet hyvin vä-
häisiä ylivelkaantuneitten asioitten parantamiseksi.

Mielestäni se on yhteiskunnan ja yksilön etu, jos mahdollistetaan ihmisen nousta jaloil-
leen ja niin sanotuksi yhteiskuntakelpoiseksi, vaikka olisi maksuhäiriöitä, ulosotossa, vel-
kaantunut. Jos ihmisellä on se halu ja hän yrittää kovin päästä jaloilleen, ei saa laittaa ka-
puloita rattaisiin lisää.
4



Pöytäkirjan asiakohta PTK 75/2018 vp
Meillä on vähän sellainen kulttuuri ja käytäntö, että jotkut pitävät toisen luokan kansa-
laisena, jos on epäonnistunut talousasioissa. Voi olla yrittäjä tai voi olla yksityishenkilö.
Jos tosiaan on se halu hoitaa velvoitteensa, niin myös viranomaisten taholta pitäisi pystyä
myös kannustamaan siihen ja huomioimaan. Täytyy sanoa, että ulosottomiehiäkin on vä-
hän joka lähtöön. Iso osa hoitaa hienosti, asiallisesti toimensa, mutta jotkut taas ylireagoi-
vat.

90-luvun laman seuraukset tiedetään. Niistä kärsii vielä erittäin suuri määrä kansalaisia
— karmeita kohtaloita. Monet ovat joutuneet maksamaan sekä henkisesti että taloudelli-
sesti ja vieläkin. Kysymys kuuluu, ketkä oikeastaan olivat syyllisiä näihin koviin kohtaloi-
hin. Perussuomalaiset ovat nostaneet 90-luvun laman uhrit vahvasti esille, ja lakialoitekin
on tehty, se makaa nyt siellä jossain. Toivottavasti siihenkin suhtaudutaan positiivisesti ja
pystytään auttamaan näitä laman uhreja, joita on vielä tänä päivänä. Aikaa on kulunut niin
paljon jo.

Tämä edustaja Myllykosken lakialoite helpottaisi maksuhäiriömerkinnän saanutta hen-
kilöä muun muassa siinä, että maksuhäiriömerkintä poistuisi nopeasti. Todella kannatetta-
va asia. Tämä on hyvä aloite.

Täällä on myös muun muassa edustaja Strand vahvasti ajanut näitä asioita velkaantu-
neitten hyväksi. Nimittäin hän piti erittäin hyvän tilaisuuden, olisikohan puoli vuotta sit-
ten, ja siellä oli paikalla asiantuntijoita. Tällaiset asiat edistyisivät parempaan suuntaan, jos
kaikki edustajat kiinnittäisivät asiaan huomiota ja todella veisivät ylivelkaantuneitten
asioita eteenpäin niin, että tosiaan tapahtuisi jotain konkreettista eikä vain palloteltaisi näi-
tä asioita.

Olen itsekin tekemässä taas lakialoitetta, mikä on vähän samansuuntainen kuin tämä
Myllykosken, ja minä toivonkin, että Myllykoski ja muutkin edustajat — Taavitsainen ja
Strand ja ehkä Laukkanenkin ja kaikki muutkin — sitten kirjoittaisivat mahdollisesti ni-
mensä, kun lakialoite tulee esille.

Erittäin hyvä, että näitä asioita viedään eteenpäin, sillä jos ajatellaan tätä ongelmaa,
mikä on hyvin monilla tänä päivänä, että on tullut tämä merkintä tai on joutunut ulosot-
toon, niin se on vakava asia. Jos tosiaan ihmisellä on vielä halu päästä jaloilleen, niin miksi
ei sitten tehtäisi toimenpiteitä, jotka kannustaisivat häntä siihen? — Kiitos.

19.00 Antero Laukkanen kd: Arvoisa rouva puhemies! Täällä on kuultu hyviä puheen-
vuoroja tästä, ja erityinen kiitos edustaja Myllykoskelle tämän asian alulle laittamisesta ja
tälle koko ryhmälle, joka innostuneesti lähti mukaan tähän esitykseen.

Tässä esityksessä mainitaan näin: ”Maksuhäiriömerkintöjen rangaistusluontoinen säi-
lyttäminen velkansa maksaneilla ihmisillä ei ole tarkoituksenmukaista.” Tästä haluaisin
muutaman ajatuksen sanoa.

Näyttää siltä, että suomalaisessa yhteiskunnassa tällainen uuden alun antaminen epäon-
nistujalle on äärimmäisen vaikea asia. Muistan, kun viime laman aikana, 90-luvulla, omis-
tin viisi yritystä, joista kolme meni sen laman takia konkurssiin, että omat sisareni eivät
puoleen vuoteen puhuneet minulle, koska kokivat, että nyt on veli tehnyt jotain rikollista,
kun on mennyt konkurssiin. Konkurssi on lain suoma keino lopettaa kannattamaton liike-
toiminta. Se ei ole rikos. Se voi tapahtua jostakin syystä. Nyt muistamme, kuinka tämän
seurauksena — sitten kun 10 vuotta olimme taistelleet näiden velkojen kanssa velkajärjes-
telyn kautta ja lopulta selvinneet siitä vuonna 2004 — yhä edelleen eräs pankkiryhmittymä
pitää yllä meidän negatiivisia velka- ja luottotietojamme, emmekä saa mitään palveluja täl-
5



Pöytäkirjan asiakohta PTK 75/2018 vp
tä pankilta. Siis nyt puhutaan 2004 päättyneestä velkajärjestelystä. Joten kun edustaja Myl-
lykoski tämän lakiesityksen muotoili ja teki, en hetkeäkään miettinyt, olisinko mukana vai
enkö, vaan todella näen tämän tarpeellisuuden. Suomessa on tällainen häpeän ja rankaise-
misen kulttuuri, jossa me emme halua antaa uusia mahdollisuuksia. Ja tällaisessa pienessä
yhteiskunnassa kuin Suomi on tällaiselle ajattelutavalle ei ole tilaa, ei ole mahdollisuutta.

Jos vertaamme nyt vaikka erilaisia järjestelmiä: Yhdysvalloissa henkilö voi yhdessä
vuodessa päästä eroon veloistaan. Jos osoittaa tahtoa, halua yrittää mennä eteenpäin, voi
saada vuoden mittaisen velkajärjestelyn, saada uuden alun. Ja sen takana ja motiivina on
se, että mitä nopeammin tällainen ihminen palautetaan yhteiskunnassa niin sanottuun ku-
luttajakiertoon, niin että hän alkaa jälleen kuluttaa, tuottaa itse kaikki tarvitsemansa asiat,
sen parempi se on yhteiskunnan kannalta, paljon parempi kuin se, että häntä roikotetaan
kymmeniä vuosia jossakin velkavankeudessa. Myös Englannissa on hyvin samanlainen
henki. Siellä lähdetään siitä, että jos ihmiselle aiheutuu jossakin elämänvaiheessa vaikeuk-
sia mutta hän haluaa selviytyä, haluaa kantaa vastuuta myös omista tekemisistään, niin sen
jälkeen, kun hän on tavalla tai toisella onnistunut pääsemään irti veloistaan, suoriutumaan
niistä tai muulla tavalla, esimerkiksi yksityishenkilön velkajärjestelyn kautta, pääsee uu-
teen alkuun, hänet niin pian kuin mahdollista tuodaan takaisin yhteiskuntaan. Uskon, että
jos tämä lakialoite menestyy, niin se on Suomelle vain eduksi.

Tässä edustaja Elomaa erittäin hyvin kuvasi sitä, että vuosikymmeniä kansanedustajat,
niin hän kuin monet muut, ovat tehneet sen eteen töitä, että Suomessa ylivelkaantuneiden
asemaan tulisi jonkinlainen armollinen näkökulma. Muistan, kun täällä eduskunnassa olin
avustajana 97, niin silloin täällä oli ylivelkaantuneiden vapautusrintama, jonka Kari Uotila
ja Toimi Kankaanniemi ja monet muut täällä perustivat, ja kävimme silloin yhdessä presi-
dentti Halosen luona ja esitimme tätä armahduslakia, jotta nämä monet velallisten isovan-
hemmat, jotka eläkkeistään maksoivat lastenlastensa velkoja, voitaisiin armahtaa ja he sai-
sivat ihmisarvoisen vanhuuden. Se oli siis 21 vuotta sitten. Kun tämä eduskuntakausi al-
koi, menin heti oikeusministerin luo ja kysyin, miten voisimme tässä asiassa edetä, koska
vieläkään ei ole valoa tunnelin päässä. Kyllä tämä on meille häpeällinen asia, että 20 vuot-
ta myöhemmin tämä noin 30 000 hengen ryhmä kantaa tätä velkataakkaa, heidän velkansa
on jopa myyty ulkomaille moneen kertaan ja Suomi ei kykene näitä käsittelemään.

No, tämä oli vähän paatoksellinen puheenvuoro tähän aloitteeseen ja vähän ohi siitä,
mutta tämän hengen puolesta, että tämä rangaistusluontoinen toimintakulttuuri päättyisi,
haluan kyllä tehdä töitä. Ja kun tämä tulee meille tuonne lakivaliokuntaan, missä itsekin
olen, niin tulen kyllä väkevästi tämän puolesta puhumaan.

19.06 Satu Taavitsainen sd: Arvoisa puhemies! Pari sanaa kansainvälisistä perintäyhti-
öistä, olen nimittäin saanut lukuisia yhteydenottoja kansalaisilta, jotka ovat kertoneet
muun muassa Lindorffin, Intrum Justitian ja Alektumin toiminnasta: Aivan äskettäin Alek-
tum sai aluehallintovirastolta varoituksen meneteltyään lain ja hyvän perintätavan vastai-
sesti. Alektum oli tehnyt avin mukaan useita rikkomuksia, muun muassa pitkittänyt aiheet-
tomasti perintää ja aiheuttanut velalliselle tarpeettomia kuluja, laskuttanut liian suuria,
lainvastaisia perintäkuluja. Myös näiden yhtiöiden laittoman toiminnan takia kansalaisille
tulee maksuhäiriömerkintöjä.

Kansalaisemme näyttävät olevan riistäjien armoilla, ja nyt on eduskunnassa tultava ryh-
tiä siihen, että Suomi valtiona ryhtyy suojelemaan kansalaisiaan näiltä kansainvälisiltä saa-
listusfirmoilta, jotka myyvät pikavippejä ja perivät velkoja ja myyvät velkoja ympäri maa-
6



Pöytäkirjan asiakohta PTK 75/2018 vp
ilmaa eteenpäin. Pääosin näiden toiminnan takia Suomessa on yli puoli miljoonaa ihmistä
ulosotossa ja 376 000 maksuhäiriömerkintää. Ja ulosotossa olevien määrä on tuplaantunut
kymmenessä vuodessa. Pikaisia korjauksia tarvitaan, ja uskon niitä tulevan meiltä kansan-
edustajilta.

19.08 Jari Myllykoski vas: Arvoisa rouva puhemies! Kiitoksia erittäin hyvistä puheen-
vuoroista. Lohdullisin mielin meidän allekirjoittajatiimi voi odottaa, että tämä asia etenee.
Ministeri Häkkänen on myös oman selvityksensä tehnyt, jossa ei siellä selvityksen loppu-
teksteissä aivan nyt tullut sellaista kantaa, mitenkä tähän asiaan puututtaisiin, mutta toivon
kyllä — ainakin niistä positiivisista sananparsista, mitä ministeri tähän asiaan on ottanut
kantaa — tulevan sitten todeksi, että tämä asia voisi vielä tällä hallituskaudella edetä maa-
liin asti. Toivottavasti tästä olemme paremminkin yhtä mieltä kuin sotesta, niin tämä var-
masti sitten etenee.

Edustaja Taavitsainen otti tuon kotikuntani lehtikirjoituksen esille. Täytyy sanoa, että
aivan kuin 136 tietämätöntä olisi ollut hyvällä asialla, koska se meidän allekirjoittamam-
me lakialoite tuli siinä melko vähättelevään sävyyn, aivan kuin olisimme juosseet ymmär-
tämättä asiaa kirjoittamaan aloitteen. Mutta toivotaan, että kirjoittaja voisi kuunnella nämä
puheet tältä illalta ja ehkä muodostaa toisenlaisen kannan.

Tulenkin tässä kertomaan, että aion kirjoittaa vastineen, johonka toivon sitten allekir-
joittajia allekirjoittamaan myös sen vastineen, jotta voimme hieman oikaista sitä käsitystä,
mistä tässä on kysymys. Tämä on suuri kokonaisuus. Vaikka se suoranainen vaikutus oli-
sikin nyt tällä hetkellä vain se 9 500, niin se ei ole kuitenkaan koko totuus. Meidän kuntien
nykyinen toiminta siirtää saatavia perintäyhtiöille tarkoittaa sitä, että meillä on koko ajan
kiihtymässä se, että maksuhäiriömerkinnät vain lisääntyvät, ja ne ovat lisääntyneet nyt ai-
van viimeisenkin vuoden aikana. En nyt muista prosentteja, mutta merkittävissä määrin
koko ajan tulee uusia. Onko taustalla se, mitä edustaja Taavitsainen toi esille, että siellä on
tahallisia viivytyksiä ja niin edelleen, jotka aiheuttavat sitä — mutta se, että kirjoituksessa
sanotaan, että maksuhäiriömerkinnän saaneilla ei ole velanmaksuhalukkuutta, oli kyllä
pohjanoteeraus Satakunnan Kansan kirjoituksessa. Halveksutaan lähes 400 000:ta suoma-
laista laiskoiksi ja haluttomiksi maksaa ja hoitaa velkansa ja päästä takaisin yhteiskunnan
normaalirattaisiin. Se tulee olemaan kyllä kärkenä siinä palautekirjoituksessa.

19.11 Antero Laukkanen kd: Arvoisa rouva puhemies! Vielä haluaisin tässä muistuttaa
siitä, että hallitus on tosiaan itse kirjannut yhdeksi omaksi tavoitteekseen tämän ylivelkais-
ten tilanteen helpottamisen, ja meillä on kyllä ihan hyvä syy odottaa heiltä vakavia toimia.

Tässä, mitä edustaja Myllykoski sanoi tästä, että halveksitaan velallisia siinä, että vähä-
tellään heidän maksuhalukkuuttaan, olen kyllä samaa mieltä, koska ihan tilastollisesti ja
tutkimuksellisestikin suomalaisten velanmaksuhalukkuus on maailman huippuluokkaa.
Mehän maksamme velkamme pois nopeutetussa aikataulussa, ja se on oikein tuska, jos sitä
velkaa jatkuu ja jos sitä jää lapsille tai jotain muuta. Tämä ei ole suomalainen tapa, suoma-
lainen on erittäin tunnollinen velkojensa maksaja. En ole tuota kirjoitusta nähnyt mutta
kyllä sitä hämmästelen.

Yhden asian nostan vielä tästä. Tässä lakialoitteessa aivan keskeisenä on se velvoite, että
luottorekisterin ylläpitäjä tulee velvoittaa poistamaan tämä merkintä. Se on minusta myös
keskeinen osa tässä, koska — niin kuin äsken mainitsin — jotkut velalliset pitävät hamaan
7



Pöytäkirjan asiakohta PTK 75/2018 vp
maailman tappiin niitä tietoja ja niitä sitten jaetaan myös muille yhtiöille. Tämä ei ole kyllä
kestävää toimintaa missään yhteiskunnassa.

19.13 Satu Taavitsainen sd: Arvoisa puhemies! Haluan vielä sanoa tässä sen, että en ol-
lenkaan hyvällä katso niitä kuntia ja julkisia sosiaali- ja terveydenhuollon yksiköitä, jotka
myyvät asiakasmaksut kansainvälisille perintäyhtiöille. Viime vuonna 320 000 julkisen
sektorin terveyskeskus-, sairaala-, kotipalvelu-, laitos- ja hammashoidon maksua päätyi
ulosottoon, ja ihmisille on tullut maksuhäiriömerkintä. He ovat pienituloisia eläkkeensaa-
jia, työttömiä ja lapsiperheitä. Näiden lisäksi ulosottoon asetettiin 36 000 kappaletta kun-
tien järjestämän varhaiskasvatuksen päivähoitomaksuja. Tämä ei ole lapsen etu. Tämä ei
edistä ihmisten terveyttä ja kuntoutumista sairauksistaan.

Kun perintäyhtiöt perivät näitä julkisten toimijoiden maksuja ja kun ne eivät noudata
useinkaan lakia saatavien perinnästä ja hyvää perintätapaa, maksut nousevat aivan koh-
tuuttomiksi ihmisille. Juuri viime viikolla eräs pienituloinen otti yhteyttä, että oli saanut
HUSista, eli täältä Helsingistä, HUSin laskutuksesta tylyn vastauksen anoessaan armoa so-
siaali- ja terveydenhuollon asiakasmaksuun. Ei mitään armoa annettu ja sanottiin vain, että
laskut ovat Lindorffilla ja maksuajasta pitää sopia Lindorffin kanssa. Olen sitä mieltä, että
HUSin menettely ei ole oikein, ja tällaiseen vastaavaan on ottanut kantaa myös eduskun-
nan oikeusasiamies, jonka mukaan kaikki sosiaali- ja terveydenhuollon maksut ovat muu-
toksenhakukelpoisia ja oikaisumahdollisuudesta tulee ilmoittaa asiakkaalle myös tasasuu-
ruisten maksujen yhteydessä, eli tarkoittaen terveyskeskusmaksua, joka on tasamaksu eli
kaikille sama. Oikeusasiamies sanoi kertomuksessaan näin: ”Kun kysymys on haavoittu-
vassa asemassa olevista henkilöistä, on syytä kiinnittää erityistä huomiota siihen, ettei jul-
kisoikeudellisten maksujen laskutusprosessista aiheudu aiheetonta velkaantumista. Näin
ollen järjestelmien tulisi olla sellaisia, että ne tukevat ratkaisuja, joissa joustavasti otetaan
huomioon asiakkaiden tarpeet. Julkisen vallan on turvattava perusoikeuksien toteutumi-
nen.”

Sote-uudistuksesta tänään tässä salissa puhuttiin, ja mielestäni sen isoin asia on asiakas-
maksut. Ehdotankin, että soten asiakasmaksujen vuoksi ulosottoon joutuneet armahdetaan
velastaan sote-uudistuksen yhteydessä ja Suomi päättää lopettaa kansalaistemme sote-las-
kujen myymisen kansainvälisille perintäyhtiöille ja kunnat siirtyvät käyttämään esimerkik-
si kuntien Taitoan palvelua. Eli kuntien Taitoa on kuntien omistama talouspalveluja tar-
joava yhtiö, joka noudattaa lakia. Näin vähenevät myöskin maksuhäiriömerkinnät, ja sitä-
hän me kaikki tässä salissa haluamme edistää.

19.17 Jari Myllykoski vas: Arvoisa rouva puhemies! Yksi asia jäi vielä moittimatta, nyt
kun kotimaakunnan päälehden suuntaan katseita kohdistamme. Siinä oli pieni lause siitä,
että vapaaehtoista maksuhäiriömerkintää käytetään hyvin vähän, avaamatta mitenkään,
mitä se tarkoittaa. Mutta esimerkiksi meillä on Suomessa kuntia, oliko 30, isompia kau-
punkeja pääsääntöisesti, joissa sosiaalinen luototus toimii. Siinä vaiheessa henkilö, joka
saa mahdollisuuden turvautua sosiaaliseen luototukseen vaikkapa pikavippikierteen osal-
ta, suostuu sen sosiaalisen luototuksen ehtojen mukaisesti ottamaan maksuhäiriömerkin-
nän sille ajalle, kunnes velka on suoritettu. Se pitää huomioida, että kyllä ihmisillä on ha-
lukkuutta, jos he haluavat ja heille kerrotaan, että meidän velkaneuvontaresurssit ovat hie-
man pienet ja sitten tämä pikavippien helppous on isoine korkoineen todella ongelmalli-
nen.
8



Pöytäkirjan asiakohta PTK 75/2018 vp
Mutta edustaja Taavitsaiselle kiitos siitä, että otitte kopin tästä julkisen vallan asiasta,
koska pitäisi olla itsestäänselvää, että perusterveydenhuoltoon tai erikoissairaanhoitoon tai
muitten maksullisten palveluiden äärelle menevällä ihmisellä pitäisi olla mahdollisuus jo
oman taloudellisen tilanteensa vuoksi pystyä sopimaan maksusuunnitelmasta, niin että se
kaksikymppiä voidaan maksaa vaikka puolen vuoden aikana. On kohtuullista — ja totta
kai, jos asiakas ei hoida velvoitteitaan, silloin on oikeutettua — että velan saajan pitää
oman taloutensa vuoksi pystyä sitä velkaa perimään. Emme kukaan ole sitä mieltä, että se
pitäisi sinällään antaa anteeksi. Jos on maksuja, niin maksut on maksettava, eikös juu, mitä
tässä maailmassa velkaantuu. — Kiitos.

19.19 Antero Laukkanen kd:  Arvoisa rouva puhemies! Ihan tiedoksi, että parhaillaan
eduskunnassa on käsiteltävänä U-kirjelmä 27. Kannattaa laittaa tämä luku nyt mieleen,
koska tässä kirjelmässä direktiivin mukaisesti esitettäisiin sellaista, että vakuuksien ja vel-
kojen jälkimarkkinat avattaisiin koko EU:n alueella eli nämä velat voitaisiin myydä lähes
kenelle tahansa, joka haluaa ne ostaa. Tämä on parhaillaan täällä käsittelyssä, että koko
EU:n alueelle tulisi tällainen kattava järjestelmä, jossa voidaan vaikka kolme, neljä, viisi
kertaa myydä nämä velat eri hinnoista ja syntyisi tällainen amerikkalainen tapa, jossa pe-
rintätoimistoista kahden kolmen hengen ryhmät menevät suoraan kotiin, lyövät paperit
pöytään ja kantavat tavarat ulos tietämättä, mitä niistä tavaroista lopulta velallinen sitten
hyötyy velkojensa maksamiseksi.

Sosiaalisen luototuksen takaisinmaksuaste on erittäin korkea. Se kertoo juuri tästä suo-
malaisten maksumoraalista. Jos annetaan mahdollisuus, niin suomalaiset... Espoossakin se
on yli 80 prosenttia. Ja näistä ihmisistä suurin osa pääsee myös pysyvästi kuiville, mikä
myös on merkittävää. Hienoa, että edustaja Myllykoski nosti tämän sosiaalisen luototuk-
sen esiin. Se olisi nopein tapa päästää nuoret pikavippikierteestä takaisin yhteiskuntaan.
Siinä tulee yhtä lailla velkaneuvonta sekä se rahankäytön neuvonta, joka sitten nuoret nos-
taa kuiville.

19.21 Satu Taavitsainen sd:  Arvoisa puhemies! Haluan vielä puhua näistä julkisista
maksuista — tuossa edustaja Myllykoski jatkoi tästä aiheesta — ja haluaisin korostaa sitä,
että meillä on nyt voimassa oleva sosiaali- ja terveydenhuollon asiakasmaksulaki, jossa on
11 § otsikolla ”maksun perimättä jättäminen ja alentaminen”. Tässä pykälässä säädetään
siitä, että sosiaalihuollon palveluista määrätty maksu ja terveydenhuollon palveluista hen-
kilön maksukyvyn mukaan määrätty maksu on jätettävä perimättä tai sitä on alennettava
siltä osin kuin maksun periminen vaarantaa henkilön tai perheen toimeentulon edellytyk-
siä tai henkilön lakisääteisen elatusvelvollisuuden toteuttamista.

Mutta sitten ovat nämä tasamaksut eli esimerkiksi terveyskeskusmaksu. Palvelun tuot-
tava kunta tai kuntayhtymä voi päättää, että muitakin kuin noita äsken lueteltuja maksuja
voidaan jättää perimättä tai alentaa noilla samoilla perusteilla, elikkä jos tämä maksu vaa-
rantaa henkilön toimeentulon edellytyksiä, ja maksuja voidaan alentaa tai jättää perimättä,
jos siihen on syytä huollolliset näkökohdat huomioon ottaen. Tämä pykälä on todella huo-
nosti tunnettu meidän julkisessa terveydenhuollossa. Tässä myöskin ministeriön pitäisi
valvoa — tai avin pitäisi valvoa, ministeriön pitäisi tiedottaa ja lähettää kuntakirjeitä ja pai-
mentaa, että tämä todellakin toteutuu, ja nythän meillä ei ole sote-uudistuksen yhteydessä
vielä asiakasmaksuista mitään tietoa. Asiakasmaksulaki on valmistelussa, ja tämä 11 §:n
9



Pöytäkirjan asiakohta PTK 75/2018 vp
muokkaaminen niin, että myöskin tasamaksut ja lyhytaikainen sairaalahoito tulevat tämän
alentamisen piiriin, on äärimmäisen tärkeää.

Arvoisa puhemies! Mainitsin tuossa äskeisessä puheenvuorossani myös sen, että päivä-
hoitomaksuja on laitettu 36 000 ulosottoon viime vuoden aikana, vaikka eduskunta sääti —
2017 maaliskuussa siis tuli voimaan — lain varhaiskasvatuksen maksuista, ja siellä on
13 §, ”maksun perimättä jättäminen ja alentaminen”, ja siellä sanotaan todella selkeästi,
että maksu pitää jättää perimättä tai alentaa silloin, kun se heikentää perheen toimeentulon
edellytyksiä, ja se perimättä jättäminen tulee aina tehdä ennen toimeentulotuen myöntä-
mistä. Tätäkään ei näytetä noudatettavan. Muutoin ei olisi 36 000 maksua mennyt ulosot-
toon.

Keskustelu päättyi.

Asia lähetettiin lakivaliokuntaan.
10


	10
	18.39
	18.45
	18.52
	18.54
	18.55
	19.00
	19.06
	19.08
	19.11
	19.13
	19.17
	19.19
	19.21


