















































DEMA53E.tmp.xml


Pöytäkirjan asiakohta PTK 53/2018 vp

 Tarkistettu
4.1

Pöytäkirjan asiakohta 

PTK 53/2018 vp

Täysistunto

Tiistai 22.5.2018 klo 14.09—16.51

10. Hallituksen esitys  eduskunnalle  laiksi  laivaväestä ja aluksen turvallisuusjohtamisesta 
annetun lain muuttamisesta sekä laeiksi laivaväen luetteloimisesta annetun lain ja merityö-
sopimuslain 1 luvun 3 §:n 5 momentin kumoamisesta

Hallituksen esitys HE 43/2018 vp
Valiokunnan mietintö LiVM 10/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 10. asia. Käsittelyn pohjana on liikenne- ja viestintävaliokunnan mietintö LiVM
10/2018 vp. Nyt päätetään lakiehdotusten sisällöstä.

Keskustelu

16.27 Mikko Alatalo kesk: Arvoisa rouva puhemies! Tässä esityksessä ehdotetaan muu-
tettavaksi laivaväestä ja aluksen turvallisuusjohtamisesta annettua lakia ja myös meri-
työsopimuslakia ja kumottaisiin vanha laki laivaväen luetteloinnista. Esityksellä toteute-
taan hallitusohjelman kärkihanketta säädösten sujuvoittamiseksi. Esityksessä ehdotetaan
sääntelyä kevennettäväksi vapauttamalla kotimaan liikennealueilla I ja II liikennöivät
alukset, joiden bruttovetoisuus on alle 500, velvollisuudesta hakea miehityksen vahvista-
mista ja miehitystodistusta. Näiden alusten osalta miehitystodistus korvattaisiin yleisillä
vähimmäismiehitysvaatimuksilla, jotka annettaisiin valtioneuvoston asetuksella. 

Liikenteen turvallisuusviraston myöntämällä aluksen miehitystä ja vahdinvaihtoa kos-
kevalla kokeiluluvalla edistettäisiin laivaliikenteen automatisaatioon liittyviä kokeiluita.
Nythän on paljon puhuttu siitä, että jonain päivänä meillä on myös itseohjautuvia aluksia,
ja tässä jo valmistaudutaan siihen. Nämä olisivat tietysti rajoitetulla alueella kotimaan lii-
kenteessä suomalaisella aluksella poikkeuksia vähimmäismiehityksestä ja vahdinpidosta. 

Kaiken kaikkiaan tällä pyritään tietysti siihen, että me joustavoitamme tätä aluksen lai-
vaväkeä ja turvallisuusjohtamista kaiken kaikkiaan.

Yleiskeskustelu päättyi. 

Eduskunta hyväksyi hallituksen esitykseen HE 43/2018 vp sisältyvien 1.—3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


	10
	16.27


