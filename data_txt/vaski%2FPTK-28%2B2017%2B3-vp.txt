















































DEM8DA8.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

3. Keskustelualoite Pohjoismaiden välisistä rajaesteistä 
Keskustelualoite KA 1/2017 vp

Keskustelu

Ensimmäinen varapuhemies Mauri Pekkarinen: Päiväjärjestyksen 3. asiana on ajan-
kohtaiskeskustelu Pohjoismaiden välisistä rajaesteistä. Ajankohtaiskeskustelun avaa kes-
kustelualoitteen ensimmäinen allekirjoittaja edustaja Juho Eerola.  Muut puheenvuorot va-
rataan P-painikkeella, ja ne saavat kestää enintään 2 minuuttia. Myönnän puheenvuorot
harkitsemassani järjestyksessä. Tämän lisäksi myönnän harkintani mukaan 1 minuutin
mittaisia vastauspuheenvuoroja. Ajankohtaiskeskustelulle varataan aikaa 2 tuntia.

Keskustelu

17.02 Juho Eerola ps (esittelypuheenvuoro): Arvoisa herra puhemies! Haluan ihan ensi
alkuun kiittää puhemiestä tämän keskustelualoitteen tuomisesta täysistuntoon justiinsa so-
pivasti Pohjolan päivänä. Tätä Pohjolan päivää vietetään juuri tänään kaikissa Pohjois-
maissa ja Ahvenanmaalla, Färsaarilla sekä vielä Grönlannissakin 23.3.1962 allekirjoitetun
Helsingin sopimuksen kunniaksi. Tämä Helsingin sopimushan on pohjoismaisen yhteis-
työn perussopimus, ja se määrittelee... [Hälinää — Puhemies koputtaa] 

Ensimmäinen varapuhemies Mauri Pekkarinen:  Edustaja Eerola.

Niin, herra puhemies?

Ensimmäinen varapuhemies Mauri Pekkarinen:  Ennen kuin jatkatte, minä pyydän kai-
ken muun keskustelun, jota tietysti täällä käydään, siirrettäväksi tämän salin ulkopuolelle.

 Kiitos!

Ensimmäinen varapuhemies Mauri Pekkarinen:  Voitte jatkaa. 

Tämä Helsingin sopimus määrittelee muun muassa Pohjoismaiden neuvoston ja Poh-
joismaiden ministerineuvoston tehtävät ja kokoonpanon sekä käytännön yhteistyön eri toi-
mintatavat.

Helsingin sopimus on myös hyvä lähtökohta tämänpäiväiselle rajaestekeskustelulle.
Helsingin sopimuksessa todetaan selkeästi, että Pohjoismaiden tulee yhtenäistää kansallis-
ta lainsäädäntöä tietyillä aloilla enemmän. Sopimuksen 2 artiklassa korostetaan kansalais-
ten yhdenvertaisen kohtelun tärkeyttä. Sopimuksen mukaan on myös tärkeää poistaa kau-
 Tarkistettu
4.0



Pöytäkirjan asiakohta PTK 28/2017 vp
pan ja pääomasiirtojen esteitä maiden väliltä. Voidaan todeta, että mikäli Helsingin sopi-
muksen henkeä noudatettaisiin, rajaesteet Pohjolassa olisi ratkottu jo aika päiviä sitten.

Kuitenkin tiedämme, että tilanne ei ole tämä ja että on olemassa monia esteitä, jotka han-
kaloittavat vapaata liikkuvuutta Pohjoismaiden välillä. Varmasti kaikki pohjoismaisten
asioiden parissa työskentelevät kansanedustajat ovat saaneet yhteydenottoja kansalaisilta,
jotka ovat kokeneet suuriakin käytännön ongelmia muuttaessaan rajojen yli Pohjoismais-
sa. Esimerkkinä mainitsen eläkeläisten asiat. Kun on koko työura tehty vaikkapa Ruotsin
puolella ja sitten tultu Suomeen eläkepäiville, niin sitten koetaan, että on monenlaista han-
kaluutta siinä sitten verotuksessa ynnä muissa. Yksilötasolla merkittävimmät rajaesteet
liittyvät justiinsa näihin: verotukseen, sosiaalietuuksiin, sosiaali- ja terveyspalvelujen saa-
tavuuteen ja työelämän rajoituksiin. Kun puhutaan näistä pohjoismaisista rajaesteistä, niin
tämä ei siis liity mitenkään esimerkiksi tähän laittomaan maahantuloon eli siihen, että py-
ritään estämään turvapaikanhakijoita vaeltamasta maasta toiseen — kuten eräs toimittaja
tuossa ennen tätä rajaestekeskustelua minulta kysyi, että nytkö vastustat sitä.

Näillä rajaesteillä nimittäin tarkoitetaan lakeja ja julkisia sääntöjä tai käytäntöjä, jotka
haittaavat henkilöiden eli Pohjoismaiden kansalaisten liikkuvuutta tai yritysten rajat ylittä-
vää toimintaa Pohjoismaissa. Usein tämä rajaeste johtuu sinällään oikean ja voimassa ole-
van säännön tai lain soveltamisesta, jonka rajaestevaikutuksista viranomaiset eivät vain ole
olleet tietoisia. Mutta näitten rajaesteiden taustalla voi olla myös maiden protektionismia:
omien markkinoiden tai muiden intressien suojelun halua.

Suomi toimii tänä vuonna puheenjohtajana Pohjoismaiden neuvostossa. Puheenjohtaja-
maa laatii puheenjohtajuusohjelman, josta käyvät ilmi vuoden prioriteetit. Yksi Suomen
puheenjohtajuusohjelman pääprioriteeteista ja ohjelman läpileikkaava teema on rajaestei-
den poistaminen. Toiminta pohjoismaisen vapaan liikkuvuuden puolesta ja rajaesteiden
purkamiseksi oli myös keskeinen osa Suomen Pohjoismaiden ministerineuvoston viime
vuoden puheenjohtajuuskauden prioriteetteja. 

Suomi haluaa Pohjoismaiden neuvoston puheenjohtajana nostaa nämä rajaesteet ja nii-
den purkamisen vahvasti poliittiseen fokukseen. Tässä työssä meillä kansanedustajilla on
erittäin tärkeä tehtävä. Meidän tulee luoda painetta Pohjoismaiden hallituksia kohtaan ra-
jaesteiden poistamiseksi sekä pitää rajaestekysymykset poliittisella agendalla. Meidän tu-
lee myös itse tehdä aktiivista työtä huomioidaksemme rajaesteitä lainsäädäntötyössä, va-
liokunnissa ja EU-direktiivien implementoinnissa.

Suomen puheenjohtajuuskauden aikana Pohjoismaiden neuvosto seuraa tiiviisti rajaes-
tetyötä ja kehottaa Pohjoismaiden hallituksia ja ministerineuvostoa toimeenpanemaan ra-
jaesteistä tehdyt päätökset. Myös Suomen Pohjoismaiden neuvoston valtuuskunta pyrkii
omassa toiminnassaan edistämään näiden rajaesteiden poistamista muun muassa nostamal-
la rajaesteet esiin vuoropuhelussa kaikkien niiden ministereiden kanssa, jotka käyvät val-
tuuskunnassa kuultavana.

Suomen puheenjohtajuusohjelmassa on myös lueteltu tiettyjä konkreettisia rajaesteitä,
joita pyritään vuoden aikana poistamaan. Monet näistä koskevat koulutussektorin rajaes-
teitä, kuten esimerkiksi ammattipätevyyksien vastavuoroiseen tunnustamiseen liittyvät on-
gelmat. Toivomme, että tämä työ näkyy konkreettisesti pohjoismaisten kansalaisten arjes-
sa. Rajaesteitä poistamalla edistetään ihmisten liikkuvuutta, parannetaan työllistymismah-
dollisuuksia, lisätään opiskelumahdollisuuksia ja vauhditetaan talouskasvua kautta koko
Pohjolan. Tavoitteena on tehdä Pohjolan kansalaisten arjesta helpompaa liikkumisen osal-
ta. 
2



Pöytäkirjan asiakohta PTK 28/2017 vp
Yhtä tärkeää kuin näiden rajaesteiden poistaminen on ehkäistä uusien rajaesteiden syn-
tymistä. Tässä on avainasemassa ennen kaikkea ennalta ehkäisevä työ. Pohjoismaiden on
syytä terästää koordinaatiota ja tiedonvaihtoa uusien kansallisten sääntöjen käyttöönotos-
sa, erityisesti kun maat toimeenpanevat EU-direktiivejä. Myös kansallisilla toimilla voi-
daan ehkäistä uusien rajaesteiden syntymistä. Esimerkiksi lakiehdotuksen valmistelun yh-
teydessä olisi tärkeää selvittää ehdotuksen seurauksia Pohjoismaiden sisällä muuttaville tai
pendelöiville henkilöille.

Tehokas pohjoismainen rajaestetyö edellyttää tehokasta organisointia ja tehokasta tie-
dottamista. Suomessa pohjoismaiseen rajaestetyöhön on erikoistunut Pohjola-Nordenin
neuvottelutoimikunta, joka koostuu eri hallinnonalojen ja ministeriöiden edustajista sekä
neuvontapalveluista. Neuvontatoimikunnan työskentelystä saadut positiiviset kokemukset
voisivat toimia esimerkkeinä rajaestetyön organisoimiselle myös muissa Pohjoismaissa.
Suomen Pohjoismaiden neuvoston puheenjohtajuuskauden yhtenä konkreettisena tavoit-
teena onkin neuvontatoimikunnan organisaatiosta ja toimintatavoista tiedottaminen, jotta
se voisi toimia esimerkkinä rajaestetyön organisoinnille muissa Pohjoismaissa.

Arvoisa herra puhemies! Pohjoismaiden rajoja on useiden vuosikymmenten ajan vähi-
tellen avattu eri osa-alueilla, paljolti Pohjoismaiden neuvoston tärkeän työn ansiosta. Va-
paa liikkuvuus Pohjolassa, yhteiset työmarkkinat sekä mahdollisuus opiskella ja asua kai-
kissa Pohjoismaissa ovat etuja, jotka on saavutettu pitkäjänteisen työn tuloksena. Tätä poh-
joismaista perinnettä kansalaisten vapaasta liikkuvuudesta valtioiden rajojen yli pitää vaa-
lia ja priorisoida tulevaisuudessakin. Pohjoismaiden kansalaiset ovat myös oppineet arvos-
tamaan ja hyödyntämään näitä mahdollisuuksia. 

Työntekijöiden ja yritysten mahdollisuudet liikkua yli rajojen edistävät talouskasvua ja
työllisyyttä niin Suomessa kuin muuallakin Pohjolassa. Pohjoismaat muodostavat itse
asiassa maailman 12:nneksi suurimman talousalueen, jolla on yhteensä yli 27 miljoonaa
asukasta. Euroopassa Pohjola lukeutuu viiden suurimman talouden joukkoon, joten liikku-
vuuden esteiden poistaminen ei ole talouden kannalta ollenkaan merkityksetöntä. Pohjois-
maiden tulee olla rajat ylittävän yhteistyön esikuva myös muulle maailmalle. Luomalla
parhaat mahdolliset edellytykset yksityishenkilöille ja yrityksille toimia Pohjoismaissa ra-
jojen yli vahvistetaan Pohjoismaiden kilpailukykyä kansainvälisillä markkinoilla.

Suomen Pohjoismaiden neuvoston puheenjohtajuuskauden ohjelman nimi on Suomen
100-vuotisjuhlaa mukaillen "Yhdessä — Tillsammans". "Yhdessä — Tillsammans" on
myös ratkaisu näiden rajaesteiden poistamiseksi. Kuten aiemmin mainitsin, yhteispohjois-
mainen koordinaatio ja tiedonvaihto ovat pääkeinot, joilla estetään uusien rajaesteiden syn-
tyminen. Asianomaiset ministerit ja toimivaltaiset viranomaiset poistavat rajaesteitä Poh-
joismaissa, mutta vastuu rajaesteistä on myös muilla yhteiskunnan toimijoilla, kuten työ-
markkinaosapuolilla, kansalaisyhteiskunnalla ja meillä lainsäätäjillä täällä eduskunnassa.
Näihin talkoisiin on saatava mukaan kaikki, myös kaikki ministeriöt ja kaikki eduskunnan
valiokunnat.

Rajaesteiden poistamiseksi tarvitaan aimo annos pohjoismaista solidaarisuutta. Osoitta-
kaamme siis solidaarisuutta ja antakaamme tukea toisillemme työssä Pohjolan rajaestei-
den poistamiseksi. Tuloksellinen rajaestetyö edellyttää selvää poliittista tahtoa. Olisi hie-
noa, mikäli näin Pohjolan päivän kunniaksi voisimme yhdessä osoittaa poliittisen tahtom-
me sitoutua tähän rajaestetyöhön, hallitus lupautumalla yhä ahkerampaan ja konkreetti-
sempaan työhön rajaesteiden poistamiseksi ja me kansanedustajat vuorostamme aktivoi-
malla itsemme rajaestekysymyksiin lainsäädäntövalmistelutyössä. — Kiitos. 
3



Pöytäkirjan asiakohta PTK 28/2017 vp
Ensimmäinen varapuhemies Mauri Pekkarinen: Arvoisat edustajat, tähän on pyydetty
seitsemän puheenvuoroa, ja kun puheenvuorojen mitta on vain 2 minuuttia enintään, niin
ehdotukseni on, että käydään nämä seitsemän 2 minuutin mittaista puheenvuoroa ensiksi ja
sen jälkeen siirrymme debattivaiheeseen. 

17.13 Anne-Mari Virolainen kok: Arvoisa herra puhemies! Kiitos puheenjohtaja Eero-
lalle tästä esittelypuheenvuorosta, ja toivotan kaikille salissaolijoille oikein hyvää Pohjo-
lan päivää. [Eduskunnasta: Kiitos!]

Eerola esitteli Pohjola-Nordenin ylläpitämän neuvottelutoimikunnan, ja mainitsitte sii-
tä, että haluatte tiedottaa siitä muille Pohjoismaille. Olen kyllä sitä mieltä, että tiedottami-
nen ei enää tässä vaiheessa riitä, vaan meidän kollegoita Pohjoismaiden neuvostossa pitää
vaatia ottamaan meidän neuvontatoimikunnan käytänteet myös omaan toimintarepertuaa-
riinsa. Nimittäin neuvontatoimikunta on toiminut 15 vuotta, kokouksia on neljä kertaa vuo-
dessa aina ennen rajaesteneuvoston kokoontumisia. Siellä on käsitelty vuodesta toiseen sa-
moja asioita. Olen johtanut sitä neuvontatoimikuntaa nyt vajaan kahden vuoden ajan, ja jat-
kuvasti meillä on asialistalla rakentamismääräykset, potilasmatkat, pätevyysvaatimukset
ammattitutkinnoissa ja niin edelleen. Mutta olennaistahan tässä on se, että näiden rajaes-
teiden purkaminen ja estäminen ei ole minkään yksittäisen viranomaisen vastuulla vaan se
tehdään moniammatillisessa yhteistyössä, ja siitä on kuitenkin ollut melkoisen hyviä näyt-
töjä. Kysynkin tämän seurakunnan läsnäollessa: puheenjohtaja Eerola, olettehan valmis
vaatimaan toimenpiteitä, ettette vain tyydy siihen tiedottamiseen? Siihen saatte varmasti
meiltä kaikilta tässä salissa olevilta vahvan tuen.

17.14 Katri Kulmuni kesk: Arvoisa puhemies! Minusta tuntuu, että Pohjoismaat ovat
hieman alikäytetty mahdollisuus, ja siitä ehkä kertoo myös se, että meitä on täällä vain kou-
rallinen tänään puhumassa tästä tärkeästä asiasta. Kuten tuossa Suomen valtuuskunnan pu-
heenjohtaja Eerola totesi, niin itse asiassa Pohjoismaat ovat talousalueena suuri globaalis-
tikin, G20:n sisällä, elikkä erittäin vauras alue, ja jos me osaisimme kaiken sen potentiaa-
lin käyttää, niin vaurautta voisi olla varmasti vielä enemmänkin.

65 000 pohjoismaista ihmistä pendelöi päivittäin Pohjoismaasta toiseen, ja näistä 10 000
on suomalaisia. Tästä huolimatta valtava määrä edelleen on niitä esteitä, joita arkipäivän
työelämässä, kouluelämässä tai sitten eläkkeelle siirryttäessä tulee vastaan, puhumatta-
kaan siitä, mitä kaikkea yritykset kohtaavat, jos ne toimivat raja-alueilla tai useammassa
Pohjoismaassa, joiden pitäisi olla niin samankaltaisia. Siksi tämä asia on äärimmäisen tär-
keä ja olisi toivottavaa, että me niitä asioita, joita Pohjoismaiden neuvostossa aika monet
täälläkin läsnä olevista edustajista ovat olleet tekemässä — lausuntoja, mietintöjä, esityk-
siä — saisimme myös sitten parlamentissa toimeenpantua. Tämä on tietenkin palaute meil-
le kaikille: miten otamme ne esille omissa valiokunnissamme ja saisimme niitä myös kan-
salliseen lainsäädäntöön sisälle.

Mutta sitten on olemassa semmoisia koordinaatiokysymyksiä. Suomen erittäin kunnian-
himoinen energia- ja ilmastostrategia linjasi esimerkiksi biopolttoaineiden sekoitevelvoit-
teen 30 prosenttiin. Tuore tieto kertoo, että Ruotsi meinaa nokittaa meitä plus 20 prosent-
tiyksikköä, elikkä he laittavat sen jopa puoleen, 50:een. Olisi todella tärkeää, että me kävi-
simme koordinaatiota myös enemmän Pohjoismaiden kesken. [Puhemies koputtaa] Nyt
kun täällä on vaikutusvaltaisia ministereitä paikalla, olisin kysynyt vielä hallituksen puo-
lelta: miten [Puhemies koputtaa] tätä koordinaatiota voidaan lisätä?
4



Pöytäkirjan asiakohta PTK 28/2017 vp
17.17 Maarit Feldt-Ranta sd: Arvoisa puhemies, herr talman! Todella hyvää Pohjolan
päivää, kaikki kollegat! Usein olemme täällä aika kipakkaakin keskustelua käyneet eri
asioista, mutta kyllä tämä pohjoismaisuus on semmoinen, joka yhdistää meitä kaikkia.
Pohjoismaisuushan on maailmanluokan menestystarina. Oli sykähdyttävää tänäkin aamu-
na saada herätä tässä pohjoisessa pienessä maassa. Se on huikea menestystarina, että viisi
pientä Pohjoismaata menestyvät kansainvälisissä mittauksissa vuosi toisensa jälkeen. Vii-
meksi tällä viikolla maanantaina oltiin kaikki kympin kärjessä onnellisuudessa. Siinä meil-
lä on yhdessä todella paljon vaalimista.

Niin kuin täällä Suomen valtuuskunnan puheenjohtaja toi esille, tämä rajaesteiden rat-
kaiseminen ja Pohjoismaiden integraation syventäminen on varsinainen maratonlaji ja sii-
nä toden totta tarvitaan meitä kaikkia, myös niitä kansanedustajia, jotka eivät ole Pohjois-
maiden neuvoston toiminnassa mukana, koska kyllähän nämä rajaesteet syntyvät meidän
maiden parlamenteissa, kun me säädämme näitä lakeja.

Yhdyn myös niihin kiitoksiin, joita Juho Eerola antoi Pohjola-Nordenin neuvontatoimi-
kunnasta, mihin myös edustaja Virolainen on antanut oman panoksensa. Siitä voimme
myös olla ylpeitä, ja toivon, että ministerit, jotka pohjoismaisissa kokouksissa käytte, pi-
dätte tätä Suomen käytäntöä esillä. Olen itsekin vuosikausia saanut toimia tämän neuvon-
tatoimikunnan puheenjohtajana. Se on hyvin pientä, arkista työtä, mutta sillä on ollut mer-
kittävä vaikutus siihen, että me olemme saaneet meidän viranomaiset — Kelan, verottajan,
Eläketurvakeskuksen — kiinnostumaan näistä kansalaisille tärkeistä asioista.

Arvoisa puhemies! Lopuksi haluaisin kehua ministeri Berneriä, joka on ollut erittäin
hyvä yhteistyöministeri, ja kiittää häntä siitä tärkeästä työstä, jota hän on yhteistyöminis-
terinä tehnyt ja tekee. On hienoa, että Suomen puheenjohtajuuskaudella meillä on asiat hy-
vin hallussa.

17.19 Maria Tolppanen sd: Arvoisa puhemies! Rajaesteiden poistamisella pyritään luo-
maan entistä avoimempaa Pohjolaa muuttamisen, sukkuloinnin, opiskelun ja yrittämisen
osalta, ja se on erittäin hyvä asia. Poistamalla täältä rajaesteet saadaan parempi Pohjola, ra-
jattomampi Pohjola. Olen myöskin itse istunut Pohjoismaiden neuvostossa, ja siellä to-
siaan käsiteltiin näitä asioita. Ehkä on hyvä vielä muistaa, että tosiaankin Pohjoismaiden li-
säksi siihen kuuluvat myös Grönlanti ja Färsaaret. Tietynlaisia rajaesteitä poistaisi ehkä
meidän osaltamme se, että saisimme myöskin suomen kielellä kaikki tiedot siitä, mitä Poh-
joismaiden neuvostossa tehdään — tällä hetkellä esimerkiksi luen tästä ruotsinkielistä
tekstiä, koska en suomenkielistä heti löydä niin nopeasti netistä.

Mutta se, mikä on tärkeää, on se, että kun asutaan yhteisessä, avoimessa Pohjolassa ja
mennään toiseen maahan työhön ja jos siellä tulee esimerkiksi työttömyys, seuraa vaikka-
pa välittömästi, niin ei tule sitä tilannetta, että pudotaan suojaverkon ulkopuolelle. Tai jos
mennään naimisiin — poikkinaidaan, niin kuin pohjoisessa tehdään joen yli Haaparannan
ja Tornion välillä — ja jos tullaan vaikkapa lomalle toiseen maahan ja sattuukin olemaan
niin, että synnytys käynnistyy siellä, niin se on pikkuinen ja aika isokin probleema perheel-
le.

Silloin, kun olin Pohjoismaiden neuvostossa, siellä keskusteltiin esimerkiksi pullojen
palauttamisesta, kun on ostettu viereisestä maasta, siihen toiseen maahan, mutta se asia ei
vain mene eteenpäin. Nyt toivoisin, että tällä hetkellä, tästä eteenpäin, Pohjoismaiden neu-
voston jäsenet kertoisivat niistä konkreettisista rajaesteistä, mitkä ovat juuri silloin esillä.
Nimittäin päätöksiä rajaesteiden poistamisesta ei tehdä Pohjoismaiden neuvostossa, vaan
5



Pöytäkirjan asiakohta PTK 28/2017 vp
kunkin maan parlamentti tekee omalta osaltaan sen esityksen, ja nyt me tarvitsemme tietoa
sieltä ja esityksiä hallitukselle niistä asioista, jotka parantaisivat suomalaisten asiaa tässä.

17.21 Arto Pirttilahti kesk: Arvoisa herra puhemies! Hyvää Pohjolan päivää meille kai-
kille ja kiitokset ensinnä puheenjohtaja Juho Eerolalle tästä — saadaan keskustelualoite
tänne saliin ja päästään tästä keskustelemaan. Kiitokset myös lämpimästi yhteistyöminis-
teri Bernerille viime vuodesta ministerineuvoston osalta, saatiin hyvin tämä Suomen tee-
ma, mikä ministerineuvostossa oli. Oikeastaan se johdanto tuli vielä lisäksi meidän omasta
hallitusohjelmastamme, eli norminpurkutalkoot, ja sitä myös tehtiin vahvasti pohjoismai-
sella tasolla, ja nimititte sinne mukaan Risto E. J. Penttilän, joka oli myös vahvasti puheen-
johtajana rajaesteneuvoston toiminnassa, ja niin edelleen. Vielä täytyy kiittää meidän ak-
tiivisia muita edustajia siellä ja vielä rajaesteryhmän puheenjohtajaa Katri Kulmunia näis-
tä toimenpiteistä. Tämä rajaesteryhmähän on nyt kasvu- ja kehitysvaliokunnan alaisena
toimintana siellä neuvoston puolella. Mutta tässä on jo mainittukin nämä asiat, millä taval-
la me niitä rajaesteitä voisimme vähentää, ja näen, että meillä pitäisi olla enemmän tätä
keskustelua meidän eduskunnassa ja myös meidän valiokunnissa, kun näitä asioita käsitel-
lään, ja pitäisi tuoda sitä pohjoismaista keskustelua ja siihen liittyvää keskustelua ihan sin-
ne valiokuntatasolle. Eli aika vähän oikeastaan, kun mekin kuulemme asiantuntijoita ja
teemme omia kotimaisia päätöksiä, katsomme sitä myös pohjoismaisilla silmälaseilla.

Toinen asia, mitä Pohjoismaissa pitäisi yhdessä miettiä, on myös tämä proaktiivisempi
ote EU:n ja komission suuntaan, että kun lähdetään uutta lainsäädäntöä tekemään, niin oli-
si jonkinlainen yhteinen pohja meillä pohjoismaisesti, kun EU antaa omaa sääntelyään.
Toinen asia on se, miten me implementoimme [Puhemies koputtaa] EU:n säännöstöä tän-
ne Suomeen ja Pohjoismaihin, että siinä implementointivaiheessa ei tulisi lisää niitä raja-
esteitä. Erinomaisia rajaesteen purkuja on myös yrityselämän osalta, ja tämä on hieno asia,
että nämä kaikki asiat etenevät tällä tavalla.

17.23 Krista Mikkonen vihr: Arvoisa puhemies! Itsekin haluan ensin toivottaa kaikille
hyvää Pohjolan päivää. Täytyy sanoa, että kun olen useaankin otteeseen asunut ulkomail-
la, niin mitä kauemmaksi menee, sen vahvemmin se pohjoismainen identiteetti tulee itsel-
lekin pintaan. Pohjoismaat ovat hyvin luonteva yhteistyöalue meille, ja pohjoismaiset yh-
teiskunnat ovat hyvin samankaltaisia, ja jaamme samanlaisen arvopohjan. Onkin erittäin
tärkeää, että Pohjoismaiden välillä niin asumisen, opiskelun, työnteon, liikkumisen kuin
kaupanteon tulisi olla niin vaivatonta, ettei sitä rajan ylittämistä edes huomaisi. Me tiedäm-
me, että meillä on alueita, missä rajanylitys on hyvin luontevaa, vaikka tuolla pohjoisessa
Tornio-Haaparanta, sitä rajaa ei juuri huomaakaan. Mutta sitten tietysti muualla asuvat ei-
vät välttämättä aina ajattele, kuinka tärkeää on tämä, että me Pohjoismaissa voimme ilman
näitä rajaesteitä toimia. Täytyy sanoa, että tämä suosittu Silta-tv-sarja on ollut kyllä erin-
omaisessa roolissa siinä, että se on tehnyt näkyväksi monille, miten ne rajaesteet arjessa
vieläkin hankaloittavat Pohjoismaiden välillä elämää ja kuinka tärkeätä niitä olisi purkaa.

Itse näkisin erittäin tärkeänä sen, että me loisimme systemaattisen käytännön, kun me
teemme omaa lainsäädäntöä, ja etenkin, kun me EU-lainsäädäntöä tuomme kotimaiseen,
kansalliseen lainsäädäntöön, tekisimme systemaattisen tarkastelun, ettemme siinä kohtaa
synnytä uusia rajaesteitä. On toki niinkin, että niiden edustajien, jotka ovat Pohjoismaiden
neuvostossa, roolina on tuoda myös valiokuntiin tätä näkemystä, mutta se jää kyllä liian ir-
ralliseksi, jos se jätetään vain näiden yksittäisten edustajien harteille. Siksi tämmöinen sys-
6



Pöytäkirjan asiakohta PTK 28/2017 vp
temaattinen Pohjoismaiden vaikutusarvio [Puhemies koputtaa] kaikkien lakien kohdalla
olisi tarpeen.

17.25 Ville Skinnari sd: Arvoisa puhemies! Pohjoismainen yhteistyö ei todellakaan ole
itsestäänselvyys, sen eteen pitää tehdä töitä jatkuvasti. Minäkin haluaisin kiittää ministeri
Berneriä: Meillä on ollut erittäin aktiivinen vuosi, ja minun mielestäni etenkin norjalais-
ten, miksei ruotsalaisten ja muidenkin, kanssa liikenneasioissa on päästy keskustelussa ai-
van uudelle tasolle. Iso kiitos siitä.

Vuonna 2014 otsikkona oli Pohjoismaat EU:ssa. Tämä on mielestäni edelleen todella
tärkeä otsikko. Edustaja Pirttilahti nostikin esille tämän EU-vaikuttamisen ja mahdollisen
proaktiivisuuden. Nyt kun me esimerkiksi liikenteen osalta puhumme 2023 alkavasta
TEN-T-rahoituksesta, niin miten me olemme Suomena siellä esillä, miten muut Pohjois-
maat? Meillä on aika paljon matkaa siihen, että tämä pohjoismainen saavutettavuus olisi
meillä samalla tasolla kuin muissa Pohjoismaissa — äärettömän iso asia meille kaikille.

Kansallinen energia- ja ilmastostrategia on nyt meillä muun muassa talousvaliokunnas-
sa, ja kuinka ollakaan, me huomaammekin, että tämä ei ole itse asiassa ihan kansallinen
asia, se on kaikkea muuta kuin kansallinen asia. Se on ylikansallinen asia, se on pohjois-
maalainen asia. Tässäkin me odotamme nyt Jorma Ollilan selvitystä, raporttia siitä, miten
meidän tulisi jatkossa toimia Pohjoismaissa ja EU:ssa, ja etenkin, mitä Suomen tulisi teh-
dä. Kaiken kaikkiaan tämä valiokuntien välinen yhteistyö: esimerkiksi meillä talousvalio-
kunnassa nousee jatkuvasti esille, että meidän pitäisi enemmän olla tekemisissä meidän
pohjoismaalaisten kollegoiden kanssa myös valiokuntatasolla. Siinäkin nyt tietysti itse ku-
kin katsoo peiliin, mitä voisimme tehdä.

Arvoisa ministeri, kysyn vielä tätä: miten me voisimme nyt tätä proaktiivisuutta kehit-
tää yhdessä, pohjoismaalaisittain vaikuttamalla, paremmin Euroopan unionissa?

Ensimmäinen varapuhemies Mauri Pekkarinen: Arvoisat edustajat, avaan nyt vielä lo-
puksi debattivaiheen tässä keskustelussa. Ja josko ministeri haluaa sitä ennen jotakin sa-
noa, tai ministerit, jompikumpi — ei yhtä aikaa, mutta jompikumpi jossakin järjestyksessä
— niin otetaan heidän sanottavansa ensiksi, ja sen jälkeen jatketaan debattia.

17.28 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Hyvää Pohjolan päivää myös minun puolestani ja kiitoksia kiitoksista ja mu-
kavasta palautteesta.

Pohjoismainen yhteistyö on meille yhteisesti tärkeä asia, ja edelleen pohjoismaisessa
ministerineuvostossa pidämme aktiivisesti esillä rajaesteiden purkamista. Tärkeää siinä
ovat juuri ne asiat, joita pidittekin omissa puheenvuoroissanne esillä, se, että me aktiivises-
ti teemme työtä rajaesteneuvostossa ja pidämme hyviä käytäntöjä esillä ja myöskin joka
kokouksessa muistutamme sen työn seuraamisesta ja uusien tavoitteiden asettamisesta.

Toinen on se, että me katsomme EU-tasolla sitä, että me yhteisellä tavalla EU:ssa vai-
kutamme mutta myöskin toimeenpanemme EU:sta tulleita direktiivejä ja asetuksia. Siinä
meillä on vielä parantamisen tarvetta paljon. Tässä on kyse myöskin siitä, kuinka paljon ja
kuinka pitkälle olemme valmiita myöskin huomioimaan pohjoismaisen sisämarkkinan
omana näkökulmanaan ja kuinka valmiita olemme myöskin huomioimaan omassa lainsää-
däntövalmistelussamme sen, että aina tarkastamme, miten tämä asia on implementoitu tai
ollaan implementoimassa muissa Pohjoismaissa.
7



Pöytäkirjan asiakohta PTK 28/2017 vp
Kolmanneksi on tärkeää, että me priorisoimme joitakin alueita, joilla me tiivistämme
yhteistyötä. Tällä hetkellä olemme keskustelleet nimenomaan digitaalisen sisämarkkinan
toiminnan vahvistamisesta, energiayhteistyöstä, jossa meillä olivat juuri muutama viikko
sitten energia- ja liikenneministerit Suomessa koolla, jossa tarkoitus on nimenomaan hy-
vin konkreettisella tasolla koordinoida yhteisiä tavoitteita ja myöskin niiden implemen-
tointia sekä lainsäädännössä että sitten yhteisten käytäntöjen luomiseksi, ja tapaamme uu-
destaan toukokuussa.

Nämä yhteiset tavoitteet ovat ehkä sitten juuri se tapa, millä me voimme tiivistää sitä yh-
teistyötä Pohjoismaiden kesken ja tehdä siitä hyvin pragmaattista. Tärkeäähän tässä meillä
on se, että neuvosto ja parlamentit ovat mukana tässä yhteistyössä ja vahvistavat sitä, mitä
sitten toisaalta ministeriryhmissä valmistelemme, ja saamme sitten sitä keskustelua myös-
kin parlamentaarisella tasolla eteenpäin vietyä. — Kiitos.

17.30 Oikeus- ja työministeri Jari Lindström (vastauspuheenvuoro): Herra puhemies!
Itsekin olen ollut useaan eri otteeseen erilaisissa pohjoismaisissa yhteistyökokouksissa ja
nimenomaan työelämäpuolella, toki se on usein laajentunut monelle muullekin sektorille.
Mutta ehkä työelämäsektorilta sen verran, että tämä strategia, yhteistyöohjelma 2013—
2017, on tämmöinen tärkeä monialainen painopistealue, raja-esteiden torjuminen ja purka-
minen pohjoismaisilla työmarkkinoilla. Nyt uutta yhteistyöohjelmaa vuosille 2018—2021
valmistellaan ja luonnoksen mukaan edistetään liikkuvuutta ja torjutaan ja vähennetään ra-
jaesteitä. Ennen kaikkea nämä vapaat pohjoismaiset työmarkkinat, jotka ovat olleet yli 60
vuotta Pohjoismaissa, on tärkeä säilyttää ja kehittää niitä edelleen.

Tässä työn ohessa tapasin herran nimeltä Poul Nielson. Poul Nielson teki 2016 toimek-
siannosta suuren pohjoismaisen työelämäalan strategiaselvityksen, läpivalaisun, ja antoi
suosituksia, mitä pitäisi hänen mielestään tehdä. Näitä suosituksia tietysti käsitellään ja nii-
den toimeenpanoa selvitellään ja valmistellaan nimenomaan työelämäalalla. Työttömyys-
turvaan liittyvät asiat kuuluvat Suomessa tietysti pääasiassa STM:n puolelle, päävas-
tuualueelle, mutta Pohjoismaissa työelämäalan ministerin toimialaan voivat sisältyä myös
sosiaaliasiat.

Monella rajaesteellä on nyt yhteys, niin kuin täällä sanottiin, EU-lainsäädäntöön. Silloin
se ratkaisu, mitä etsitään, on monesti aika vaikea tehdä puhtaasti Pohjoismaiden sisäisenä
asiana, ja sen takia pitää tehdä sitä työtä myös tuolla EU-puolella. Minun mielestäni Suomi
ja Pohjoismaat ovat tässä onnistuneet hyvin. Joka kerta, kun on meille vaikeita asioita, me
kyllä haemme tukea muista Pohjoismaista.

Ehkä lopetan siihen, että yksi tämmöinen rajaeste, mikä oli työelämäalalla suoraan, joka
liittyi TEMin hallinnonalaan, oli rajan yli suuntautuvien työhaastattelumatkojen korvaami-
nen. Tämän vuoden alusta tulleeseen valtioneuvoston asetukseen julkisista työvoima- ja
yrityspalveluista lisättiin uusi momentti, ja tämä este on poistunut. Minun mielestäni tämä
oli yksi edistysaskel taas näitten rajaesteitten poistamisessa.

17.32 Maarit Feldt-Ranta sd (vastauspuheenvuoro): Arvoisa puhemies! Yksittäin Poh-
joismaat ovat pieniä toimijoita, mutta yhdessä olemme maailman kymmenenneksi suurin
talousmahti. Se on aika kova juttu.

G20:n merkitys on kasvanut. Se määrittelee talouspoliittisen agendan hyvin pitkälti, var-
sinkin kun nyt monenkeskisessä yhteistyössä ei pystytä aina sopimaan asioista. Kaikkien
viiden Pohjoismaan kaikki ammatilliset keskusjärjestöt — eli meiltä Akava, STTK ja
8



Pöytäkirjan asiakohta PTK 28/2017 vp
SAK, ja kaikista Pohjoismaista kaikki keskusjärjestöt — ovat tehneet aloitteen ja kehotta-
neet pohjoismaisia hallituksia pohtimaan, millä tavalla Pohjoismaat voisivat tehdä sellais-
ta yhteistyötä, että pääsisimme tiiviimpään yhteistyöhön ja vaikuttamaan tähän G20-agen-
daan. Olisi mielenkiintoista kuulla, miten hallituksessa tähän suhtaudutaan ja oletteko
edenneet tässä asiassa.

17.33 Antti Kaikkonen kesk (vastauspuheenvuoro): Arvoisa puhemies! Näitä erilaisia
mittauksia eri sektoreilla tehdään aika ajoin milloin mistäkin — taisi viikolla tulla onnelli-
suudesta, ja kaikki Pohjoismaat olivat siellä kärjessä. Itse asiassa, mittari kuin mittari, kun
puhutaan hyvistä asioista, aina Pohjoismaat ovat siellä kärkipäässä, kärkisijoilla, viiden
joukossa, vähintäänkin kymmenen joukossa. Tämä on kyllä aika huikea alue koko maail-
massa, ja se meiltä välillä unohtuu, että satumme olemaan onnekkaita, kun satumme asu-
maan tällä monessa mielessä maailman parhaalla alueella, joka on esimerkkialue vielä mo-
nelle muulle valtiolle. 

Kohtalaisen kokoinen sisämarkkinakin tämä on, hyvä sijoittautumispaikka mille tahan-
sa kv-yritykselle. Mutta käytämmekö kaiken sen potentiaalin, mikä Pohjoismaissa on, vai
voisimmeko saada vielä enemmän irti tästä meidän yhteisestä yhteisöstämme? Kuulin, että
kv-elokuvatuotantoja tällä hetkellä markkinoidaan yhteisesti ja se tuottaa tulosta. Mutta
kuinka monta muuta sektoria voisi ollakaan, millä saattaisimme hyötyä vielä tiiviimmästä
yhteistyöstä, tätä pohdin, tätä kysyn.

17.34 Juho Eerola ps (vastauspuheenvuoro): Arvoisa herra puhemies! Edustaja Virolai-
selle voin vastata: Yritin tuossa alkupuheenvuorossani olla tällainen rakentava ja maltilli-
nen, mutta kyllä ovat ihan totta nämä terveiset, mitkä liittyvät Pohjola-Nordenin neuvotte-
lutoimikuntaan. Täytyy vastaisuudessa vaatia, se ei riitä pelkästään, että on rakentava tääl-
lä puhujapöntössä — ihan oikea ja hyvä huomio. 

Sitten edustaja Tolppanen tuskaili sen kanssa, että joutuu ruotsiksi tai tanskaksi luke-
maan näitä esityksiä. Se on ihan totta, ja se on ollut ongelma tuolla Pohjoismaiden neuvos-
tossa. Mutta nyt meillä on kuitenkin jäsenaloite, sekä Suomen valtuuskunnan että Islannin
valtuuskunnan yhteinen jäsenaloite, jonka tarkoituksena on se, että suomen ja islannin kie-
listä tulisi tasaveroisia kieliä tanskan, ruotsin ja norjan rinnalle. Siihen on jopa aika myön-
teisesti suhtauduttu tuolla Pohjoismaiden neuvostossa. Se tietenkin tuo kustannuksia, se
tiedetään, mutta itse ajattelen niin, [Puhemies koputtaa] että jos täällä Suomessa kaksikie-
lisyys on rikkaus ja olemme valmiita siitä maksamaan, [Puhemies koputtaa] niin miksei
Pohjolassa monikielisyys ole vielä suurempi rikkaus.

17.36 Arto Pirttilahti kesk (vastauspuheenvuoro): Arvoisa puhemies! Kuten tässä ovat
useammat todistaneet, varsinkin edustaja Feldt-Ranta, tästä meidän yhteisestä sisämarkki-
nastamme — sehän nyt on noin 25 miljoonaa ihmistä tai siihen suuntaan — niin se on erit-
täin merkittävä. Kun me esimerkiksi teemme cleantech-innovaatioita ja muita ja on muun
muassa tämä biopolttoaineasia, niin pitäisi saada kyllä mahdollisimman sujuvaksi sen
markkinan toimivuus. Meillähän sähkömarkkinat ovat yksi hyvin toimiva esimerkki siitä
Pohjolassa, ja siitä voidaan myös ottaa EU:hun mallia, voidaanko myös toisilla aloilla
miettiä samansuuntaisia, yhtenäisempiä markkinatoimintoja. Siellä on hyviä esimerkkejä.

Sitten kun taas mennään näihin käytänteisiin, millä tavalla rajaesteitä on purettu, esimer-
kiksi verottajan käytänteisiin, niin kun Norjaan vietiin aikanaan koneita, niistä piti alvi
9



Pöytäkirjan asiakohta PTK 28/2017 vp
maksaa ensin mennessä ja sitten sen sai ehkä tullessa takaisin, mutta nyt se on poistettu —
kiitos siitä. Eli ollaan tehty kovasti töitä niitten purkamiseksi, mutta voisiko vielä kysyä tä-
hän markkina-alueen vahvistamiseen liittyen, [Puhemies koputtaa] mikä siihen on näke-
mys?

17.37 Ville Skinnari sd (vastauspuheenvuoro): Arvoisa puhemies! Puhuimme äsken ai-
van oikein siitä, että meidän pitää olla aktiivisia ja aloitteellisia, ja olemme olleetkin, Poh-
joismaiden tasolla. Muun muassa matkailussa olemme tehneet aloitteita laajemmasta poh-
joismaisesta yhteistyöstä. Mutta olisin kysynyt, vaikka pääministeri ei nyt ole paikalla, ai-
van EU-tason aloitteista. Tästä on kohta 20 vuotta, kun vuonna 1997 silloinen pääministeri
Paavo Lipponen teki aloitteen pohjoisesta ulottuvuudesta — se täyttää nyt tänä syksynä
syyskuussa 20 vuotta. Tässä voisi olla ja ehkä tulisi olla jotain sellaista, että voisimme koo-
ta yhteen ei pelkästään suomalaisia ajatuksia vaan myös pohjoismaalaisia ajatuksia ja vie-
dä niitä yhteisesti eteenpäin Euroopan unionissa, joten kysyn teiltä arvoisat ministerit:
onko teillä ollut valtioneuvostossa keskustelua siitä, että tämä pohjoisen ulottuvuuden juh-
lapäivä näkyisi jotenkin käytännön tekemisissä?

17.38 Katri Kulmuni kesk (vastauspuheenvuoro): Arvoisa puhemies! Tuossa työminis-
teri ottikin esille sen, että kyllä näitä rajaesteitä saadaan myös purettua sieltä yksi kerral-
laan. Kiitos siitä työstä.

Edustaja Feldt-Ranta nosti esille keskusjärjestöjen merkityksen, ja kun puhutaan yhtei-
sistä työmarkkinoista, niin totta kai on myös työnantaja- ja työntekijäosapuolilla suuri mer-
kitys sille, miten vaikkapa meidän työttömyyskassamaksumme siirtyvät maasta toiseen
Pohjoismaiden välillä. Se on tietenkin työmarkkinaosapuolten välinen asia, mutta olisiko
työministerillä tähän kuitenkin jotain näkemystä, miten voitaisiin kerätä ja koota näitä eri
maiden työnantaja- ja työntekijäosapuolia saman pöydän ääreen ja nostaa myös siellä esil-
le tätä rajaesteproblematiikkaa?

Sitten vielä, ministeri Berner, meillä on olemassa rajaesteneuvontaa tekevät kaksi hen-
kilöä Suomessa. Voi olla, että se ei ole ehkä ihan riittävä määrä, [Puhemies koputtaa] jos
verrataan vaikkapa siihen, että Ruotsin ja Norjan välillä on viitisentoista [Puhemies koput-
taa] yhdessä pisteessä.

17.39 Peter Östman kd (vastauspuheenvuoro): Arvoisa puhemies! On todella harvinais-
ta, että tässä salissa käydään näin asiallista ja rakentavaa keskustelua kuin me nyt käymme.
Kaikki kollegat sekä myöskin asianomaiset ministerit ovat poikkeuksetta käyttäneet pu-
heenvuoroja positiiviseen sävyyn. Tässä huomaa, että ollaan asian ytimessä. Tämä on asia,
joka yhdistää meitä yli puoluerajojen.

Värderade ministrar, jag skulle önska att ni också framför det här budskapet till våra nord-
iska kolleger, att det var en historisk diskussion kring de här nordiska frågorna, och en dis-
kussion framför allt med positiva förtecken.

17.40 Maria Tolppanen sd (vastauspuheenvuoro): Arvoisa puhemies! Yksi semmoinen
konkreettinen asia, mikä näissä rajaesteissä pitäisi hoitaa, on tämä verotus elikkä eläkeläis-
ten verotus. Se ei varsinainen kaksoisverotus ole, mutta tilanne on noin kapulakielellä se,
että jos olet tienannut Ruotsissa, niin Ruotsi verottaa sitten eläkettä siellä, ja jos muutat
10



Pöytäkirjan asiakohta PTK 28/2017 vp
Suomeen, saat eläkettä Ruotsista — se on siis verotettu siellä — mutta jos saat myös Suo-
mesta työeläkettä tai on jotain muuta tuloa, josta on kertynyt eläkettä, niin täällä nämä tu-
lot lasketaan yhteen ja siitä tulosta määräytyy veroprosentti. Eli meidän progressiomme
ryhtyy puremaan silloin tähän eläkeläisten verotukseen. Tämä on semmoinen asia, joka
harmittaa ihmisiä tosi paljon. Meidän verolainsäädännössämme tämä on todella monimut-
kaisesti sanottu — kannattaa ihan lukea tuolta Veron sivuilta — niin että sitä on hankala
soveltaa. Olisi kyllä kohtuullista, että suomalaiset, jotka ovat työskennelleet siellä, voisi-
vat muuttaa kotikonnuillensa sitten, kun pääsevät eläkkeelle, ja saada eläkkeensä ilman ko-
rotettua veroa.

17.41 Maarit Feldt-Ranta sd (vastauspuheenvuoro): Arvoisa puhemies! Tämä Pohjola-
Nordenin neuvontatoimikunta on mainittu täällä useaan kertaan. Se on siis toimikunta,
joka kokoaa yhteen viranomaiset, Kelan, verottajan, Eläketurvakeskuksen, ministeriöt, ja
edustaja Virolainen johtaa sitä parhaillaan ja topakkana täällä esitti, että meidän pitäisi vä-
hän enemmän pitää ääntä tästä meidän hienosta suomalaisesta keksinnöstämme myös tuol-
la Pohjoismaiden neuvostossa. Tämä oli hyvä idea edustaja Virolaiselta, ja minä esitänkin
tässä — ja uskon, että niin myös edustaja Eerola, joka on Suomen valtuuskunnan puheen-
johtaja, koska hän on myös hyvin aktiivinen ja haluaa, että asioita tapahtuu — että Suomen
valtuuskunta voisi hyvin tehdä tästä jäsenaloitteen Pohjoismaiden neuvostossa. Silloin se
tulee virallisestikin muiden maiden käsiteltäväksi, ja voidaan sillä tavalla yrittää edistää
tätä hyvää käytäntöä myös muitten Pohjoismaitten keskuudessa. Tämä on lupaus. Me tu-
lemme ottamaan tämän valtuuskunnassa esille ja edistämme tätä edustaja Virolaisen, Poh-
jola-Nordenin puheenjohtajan, [Puhemies koputtaa] toivetta.

17.42 Juho Eerola ps (vastauspuheenvuoro): Arvoisa puhemies! Kuten tuossa äsken
edustaja Virolaiselle jo vastasinkin, kyllä tätä tullaan vaatimaan, ja kyllä voidaan ottaa kes-
kusteluun tällainen mahdollinen jäsenaloitekin. Se on erinomaisen tuntuinen idea, ainakin
näin heti kuultuna, äkkipäätä tullen.

Edustaja Tolppanen oli jälleen kerran asian ytimessä, niin kuin usein on. Tämä on asia,
josta tulee kaikkein eniten palautetta Pohjoismaiden neuvoston jäsenille, eli tämä ns. "kak-
soisverotus". Se on semmoinen asia, mihin pitää kohdistaa tätä huomiota.

Sitten myöskin se, mitä Tolppanen aikaisemmin puhui, että meidän Pohjoismaiden neu-
voston jäsenten tulisi sitten kertoa, mitä rajaesteitä nyt on tulossa, jotta täällä tiedettäisiin.
Me olemme just tähän tähdänneet, että nämä valiokunnat, mitä Pohjoismaiden neuvostos-
sa on, olisivat yhteneväiset kansallisten parlamenttien kanssa, jotta se tieto sieltä tulisi.
Ihan totta, edustaja Mikkonen, se ei pelkästään välttämättä riitä, vaan tähän tarvitaan myös
lisäpanostuksia.

Sitten ministerille: Tiedän, että teille on tuttu tämä SIB-malli. Ministeri Lindström, olet-
te tavannut pohjoismaisia työministereitä, ja olette keskustelleet nimenomaan maahan-
muuttajien ongelmista työmarkkinoilla. Jokaisessa Pohjoismaassa afganistanilaiset, iraki-
laiset, somalialaiset ovat nämä maahanmuuttajaryhmät, jotka työllistyvät muita heikom-
min. [Puhemies koputtaa] Kertokaa lisää tästä hedelmällisestä keskustelusta, jonka kävitte.

17.43 Arto Pirttilahti kesk (vastauspuheenvuoro): Arvoisa puhemies! Pohjoismaiden
neuvostossa aika moni asia ottaa pitkän ajan ennen kuin niistä saadaan sitten valmista eli
11



Pöytäkirjan asiakohta PTK 28/2017 vp
päästään siitä ehdotuksesta sitten toimenpiteisiin. Taisi olla tämä smart grid -aloitekin
meillä sellainen, että meni kuusi vuotta, että se saatiin valmiiksi.

Nyt kun on Pohjoismaiden neuvostoa uudistettu mutta myös Pohjoismaiden ministeri-
neuvostoa uudistettu, niin onko yhteistyöministerillä näkemystä, ovatko nämä uudistukset
siinä mielessä parantaneet sitä asian käsittelyä? Aika usein Pohjoismaiden neuvoston ja
ministerineuvoston välillä näitä asioita pallotellaan. Jos ainakin ministerineuvosto ottaisi
kopin siitä ja lähdettäisiin oikeasti ja voimakkaammin toimenpiteisiin. Tämä on sukua
myös sille asialle, että saataisiin näitä toimenpiteitä nopeammin eteenpäin.

17.44 Ville Skinnari sd (vastauspuheenvuoro): Arvoisa puhemies! Ministeri Lindström
nosti aivan oikein esille Poul Nielsonin työmarkkina-asioita koskevan raportin. Olin itse-
kin siinä taustatyössä mukana, ja aika usein niin Ruotsissa kuin Tanskassa ja Norjassa
asiasta keskustelleena olisin kysynyt teiltä, miten te näette nyt tämän jatkon, koska tämä on
aivan oleellinen asia. Me kävimme läpi valiokunnassa tämän raportin, totesimme siinä ole-
vat hyvät pääkohdat, mutta ehkä jäimme kaipaamaan hieman kuitenkin sitä kuuluisaa
konkretiaa. Nyt jos koskaan olisi tilaisuus myös Suomena vaikuttaa tähän ja ottaa siinä
mielessä vetovastuuta suomalaisille ja sitä kautta saada tätä pohjoismaista työmarkkinayh-
teistyötä eteenpäin.

17.45 Krista Mikkonen vihr (vastauspuheenvuoro): Arvoisa puhemies! Tässä nousi
esiin tämä eläkeläisiin kohdistuva verotus, joka on kyllä todella asia, joka paljon puhuttaa.
Katsoin tätä muistiota, joka on yhteistyöministereiden rajaesteselonteko, joka on viime
vuoden lokakuulle päivätty, ja täälläkin tämä ulkomaisten eläkkeiden verottaminen asuin-
maassa on nostettu yhdeksi priorisoiduksi rajaesteeksi, joka tulee purkaa. Tämä on kuiten-
kin merkitty tässä sinisellä, mikä tarkoittaa sitä, että este on ratkaistu tai että maat ovat
päättäneet katsoa sen loppuun käsitellyksi eivätkä jatka ratkaisun etsimistä. Tiedämme,
että asiahan sinänsä ei ole ratkaistu, ja kysyisinkin, mitä tämä tarkoittaa. Onko tästä nyt
niin kuin luovuttu, vai eikö tässä ole tarkoitus, että tämä este saataisiin purettua? Vierailin
Torniossa viime viikolla, ja siellä kuulin, että itse asiassa Haaparannasta on muodostunut
semmoinen paikka, mihin monet suomalaiset Ruotsissa työnsä tehneet [Puhemies koput-
taa] muuttavat asumaan, jotta voivat käytännössä sitten asua Suomessa [Puhemies koput-
taa], vaikka ovatkin kirjoilla tämän eläkkeen [Puhemies koputtaa] takia siellä Ruotsin puo-
lella.

17.46 Maria Tolppanen sd (vastauspuheenvuoro): Arvoisa puhemies! Se on totta, että
verotusasiassa on tehty paljon: sinne on tullut hyvitysmenettely, ja sinne on tullut tämmöi-
nen vähentämismenettely. Näitä on tehty, mutta siitä huolimatta siellä kummittelee edel-
leenkin Suomen progressiivinen verotus, jossa lasketaan sekä Ruotsin-tulot että Suomen-
tulot yhteen ja siitä määrätään veroprosentti, vaikka vero maksetaan vain Suomessa saa-
dusta eläkkeestä. Jos siinä on otettu mukaan se Ruotsista tullut työtulo, niin meidän pro-
gressiomme nostaa sen verotuksen eläkeläisellä korkeammaksi kuin jos työtulo, mistä elä-
ke sitten muodostuu, olisi saatu pelkästään Suomessa.

Mutta se, mikä on erittäin hyvä asia tässä pohjoismaisessa yhteistyössä, on se, että nyt
siellä ovat esimerkiksi edustaja Feldt-Ranta ja edustaja Eerola, jotka ovat ainakin toista
kautta — edustaja Feldt-Ranta on ehkä jo kolmatta kautta siellä. Silloin siihen tulee sem-
12



Pöytäkirjan asiakohta PTK 28/2017 vp
moista pitkäjänteisyyttä. Hankaluushan on se, että aina neljän vuoden välein tulee katko ja
ihmiset aloittavat alusta. [Välihuuto] — Niin, vaalit ovat neljän vuoden välein.

17.47 Katri Kulmuni kesk (vastauspuheenvuoro): Arvoisa puhemies! Yhdyn kyllä tä-
hän eläkeläisten verotusta koskevaan huoleen, se tulee rajaseudullakin vahvasti esille. Ku-
ten edustaja Mikkonen totesi, niin tällä hetkellähän valtiovarainministeriössä katsotaan,
että se asia olisi loppuun käsitelty. Valitettavasti meillä on olemassa useampia kymmeniä
tällaisia näin sanotusti loppuun käsiteltyjä rajaesteitä, joita itse asiassa sitten Pohjoismai-
den neuvosto, jossa on tämä rajaestetyöryhmä, jota vedän, on ottanut uudelleen käsitte-
lyyn, koska ne asiat eivät kuitenkaan ole ratkenneet ja ne täytyisi nostaa uudestaan poliit-
tisesti agendalle ja saada niihin lopputulemakin.

Edustaja Skinnari nosti täällä aikaisemmin esille tämän TEN-T-verkoston. Kun kuiten-
kin me olemme täällä pohjoisessa ja teemme paljon yhteistyötä Ruotsin ja Norjan kanssa,
niin mitenkä liikenneministeri Berner näkee sen, kuinka pystyisimme saamaan myös yh-
teistä eurooppalaista rahoitusta näihin hankkeisiin rajat ylittävästi — Tornio—Haaparan-
ta, Jäämeren ratahankkeet, ja varmasti muitakin on — ja toisaalta myös sitten vivuttamaan
komission rahoitusta tähän enemmän kuin kansallisesti yksin?

17.48 Arto Pirttilahti kesk (vastauspuheenvuoro): Arvoisa puhemies! Olimme Oslossa
kokouksessa, jossa meidän puhemies järjesti 100-vuotisseminaarin, ja keskustelimme
myös rajaesteistä liikenteen osalta. Edustaja Kärnä esitti, että voitaisiinko Suomen 100-
vuotisjuhlavuoden kunniaksi jo saada aikaiseksi, mihinkä suuntaan tämä pohjoinen rata
suuntautuu, suuntautuuko se yhteistyörata sinne Kirkkoniemeen vai Tromssaan. Onko
mahdollista esimerkiksi näissä pyöreän pöydän liikennekeskusteluissa tämän vuoden aika-
na saada tähän jonkinnäköistä suunnitelmaa?

17.49 Maria Tolppanen sd (vastauspuheenvuoro): Arvoisa puhemies! Kun tässä nytten
näistä verkoista ruvettiin puhumaan ja ministeri Berner on täällä, niin mitenkäs tämä me-
ritie Ruotsiin, joka on ehdottomasti hyvä pohjoismainen hanke? Meritie Ruotsiin kulkisi
siis Vaasasta Uumajaan, ja sieltä se jatkuisi edelleen Norjaan ja sitä kautta Pohjoiselle jää-
merelle, ja siellä olisi kuljetusreitti. Sitä vartenhan me tarvitsemme tietenkin rahoitusta
sekä Ruotsista että Suomesta että EU:sta. Se on mittava hanke ja on jo jonkin verran jaloil-
laan, mutta onko tämä asia nyt tällä hetkellä ollut millään tavalla esillä ministeriössä ja me-
nossa eteenpäin? Ministeri tuntee asian erittäin hyvin, ja me tietenkin odotamme sitä, että
pääsemme toteuttamaan tätä asiaa, koska se hyödyttäisi meitä kaikkia ja mahdollisesti toi-
si tuloja sekä Norjalle, Ruotsille että Suomelle Kiinan kautta, koska myös Kiina on erittäin
kiinnostunut ollut tästä meritiestä. Se on nimenomaan tavarankuljetuksen osalta ja meidän
vientiteollisuuden osalta erittäin tärkeä asia.

17.51 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Pohjoismaiset pääministerit ovat linjanneet, että Pohjoismaat ovat maailman eni-
ten integroitu alue, ja se tavoite on meille erittäin vaativa. Meidän pitäisi sekä ministeri-
neuvostossa että Pohjoismaiden neuvostossa miettiä, mitä se tarkoittaa: mitä se tarkoittaa
yhteisille työmarkkinoille, mitä se tarkoittaa koulutukselle, mitä se tarkoittaa sosiaalipoli-
tiikalle, mitä se tarkoittaa liikenteessä, mutta ennen kaikkea, mitä se tarkoittaa kansalaisel-
13



Pöytäkirjan asiakohta PTK 28/2017 vp
le ja elinkeinoelämälle ja mitä se tarkoittaa meidän yhteiskuntien yhteiselle eteenpäinvie-
miselle? Se lause sisältää erittäin suuren vaatimuksen meille jokaiselle.

Ministerineuvostoa on uudistettu, ja yhteistyötä on viety suuntaan, jossa se on jousta-
vampaa ja jossa pystytään myöskin paremmin ottamaan niin sanottuja ad hoc -asioita esil-
le, kuten viime vuonna maahanmuuttokysymykset, ja nyt on tehty paljon töitä nimen-
omaan polttoaine- ja energiakysymysten äärellä ja liikenteen viemiseksi enemmän vapaa-
muotoisen yhteistyön äärellä eteenpäin.

G20-yhteistyö ei ole edennyt yhtä hyvin. Se johtunee ehkä myöskin siitä, että Ruotsi
suhtautuu hyvin varauksellisesti tähän kysymykseen eikä ole ollut niin halukas viemään
Pohjoismaita kokonaisuutena, kun taas ehkä Norjassa ja Tanskassa suhtauduttaisiin avoi-
memmin. Tätä kysymystä me viemme tunnustelevasti koko ajan eteenpäin, mutta en näe
siinä suurta liikkumista nopeasti.

Onko meillä enemmän hyödynnettävissä? On, ehdottomasti. Biopolttoaineiden jakelu-
velvoitteessa voidaan tehdä hallitusten välistä yhteistyötä ja sitä kautta synnyttää yhteinen
markkina. Voidaan luoda yhtenäisiä lippujärjestelmiä ja sitä kautta parantaa meidän kan-
salaisten liikkuvuutta. Voidaan yhtäaikaisesti viedä 5G:tä eteenpäin ja sitä kautta mahdol-
listaa digitalisaatio ja huolehtia yhtenäisistä tietoturvamahdollisuuksista.

Verotuksen osalta meillä on erittäin suuria haasteita johtuen meidän hyvin erilaisista ve-
rotusjärjestelmistä. Tiettyyn pisteeseen olemme pystyneet ratkaisemaan niitä kysymyksiä,
mutta meillä on vielä haasteita, jotka menevät tosi syvälle meidän verojärjestelmiin, ja nii-
den ratkaisemiseksi me teemme töitä meidän valtiovarainministereiden yhteistyöfooru-
missa.

TEN-T-kokonaisuus on meillä ollut esillä, mutta se on tällä hetkellä ennen kaikkea Suo-
men ja Ruotsin välinen keskustelu, voimmeko me saada meidän TEN-T-verkkoamme ulot-
tumaan arktiseen ja voidaanko sitä kautta saada paremmin EU:ta ja komissiota mukaan
myöskin rahoitusinstrumentteihin.

Jäämeren rata on ennen kaikkea ollut Norjan ja Suomen välisissä keskusteluissa, ja siinä
toivottavasti päästään yhteisymmärrykseen. Me tarvitsemme kyllä sen rahoitusratkaisun
näkemisen, miten se tapahtuisi, ja tässä Suomella on omia haasteita. Norjan rahoituskyky
on parempi kuin meidän.

Sitten Motorways of the Sea -hanke. Se etenee kyllä hyvin, se on tällä hetkellä virka-
miestasolla hyvässä hallinnassa, ja uskoisin, että siinä me olemme kyllä pääsemässä monta
askelta kerralla eteenpäin.

Niin kuin edustaja Östman totesi, pohjoismainen yhteistyö on myönteinen asia. Meillä
ovat kaikki hallitukset erittäin sitoutuneita tähän yhteistyöhön, ja meillä on hyvä henki mi-
nisterineuvostossa, mikä toivottavasti myöskin heijastuu siihen työhön, joka sitten neuvos-
tossa nähdään, ja myöskin neuvostolle päin päästään raportoimaan.

17.54 Oikeus- ja työministeri Jari Lindström (vastauspuheenvuoro): Arvoisa puhe-
mies! Edustaja Kulmuni kysyi työmarkkinajärjestöistä pohjoismaisella akselilla, miten ne
voitaisiin saada vielä pontevammin tähän mukaan. Sen tiedän, että ne tekevät yhteistyötä,
mutta kun käyn keskustelua meidän kotimaisten työmarkkinajärjestöjen edustajien kans-
sa, niin vien tätä viestiä eteenpäin ja kysyn, miten he voisivat edistää näiden ongelmien rat-
kaisemista ja viedä sitä omissa organisaatioissaan eteenpäin.

Edustaja Eerola, täällä oli viime syksynä kotouttamisesta vastaavien ministereitten ko-
kous Helsingissä, olin puheenjohtajana siinä. Minulta kysyttiin ennen sitä kokousta niin
14



Pöytäkirjan asiakohta PTK 28/2017 vp
kuin evästyksenä, mitä aiheita Suomi haluaa nostaa keskusteluun. Esitin pääsihteeri
Høybråtenille silloin, että voitaisiin keskustella siitä, minkä takia tiettyjen etnisten ryh-
mien työttömyysaste on niin korkea, miksi he eivät työllisty. Tämä oli teemana. Toki tässä
keskustelussa paljastui se, että tavallaan konkretiaa oli hyvin vähän. Suomi oli oikeastaan
ainoa, joka esitti jotain uutta, konkreettista, ja se oli tämä SIB-malli eli vaikuttavuusinves-
tointi, jota nyt ollaan viemässä eteenpäin. Tämä ei koske pelkästään kotouttamista, vaan
tätä voidaan soveltaa myös pitkäaikaistyöttömyyteen ylipäätään. Itse pidän sitä hyvänä, eli
yritykset, toimijat, yhteisöt voivat ottaa vastuuta taloudellisesti siitä, ja maksetaan vasta
sitten, kun tulee tuloksia. Tämä kiinnosti kovasti muita Pohjoismaita, koska tämä oli oike-
astaan ainoa konkreettinen esitys. Itse odotin sitä, että Ruotsista, jolla on pitkät kokemuk-
set kotouttamisesta, olisi tullut konkretiaa meille päin, mutta ei kovin paljoa tullut. Eli täs-
sä on kyllä petraamisen paikka mielestäni.

Vielä edustaja Skinnarin kysymykseen, miten Poul Nielsonin työn jatko. Jos rajaesteis-
tä puhutaan, siellä oli yksi konkreettinen suositus häneltä, ja se oli tämmöinen: "Rajaeste-
neuvoston työtä täydennetään tutkimalla mahdollisuuksia löytää rajatulle ja erikseen mää-
ritellylle joukolle ihmisiä räätälöityjä ratkaisuja vakiintuneiden järjestelmien välille. Täl-
lainen tutkimus tulisi tehdä yhteispohjoismaisena toimeksiantona, jota hallitukset tukisi-
vat suoraan." Ja kuten äsken sanoin, näitä selvitellään ja valmistellaan työelämäalalla. Toi-
vottavasti jotain konkreettistakin tulee, koska muutenhan tämä on ihan turhaa, jos ei mi-
tään konretiaa tapahdu.

Keskustelu päättyi ja asian käsittely päättyi.
15


