















































DEMBB6F.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

17. Lakialoite laiksi yksityisestä terveydenhuollosta annetun lain 2 §:n muuttamisesta
Lakialoite LA 33/2018 vp Eeva-Maria Maijala kesk ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 17. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

16.41 Eeva-Maria Maijala kesk (esittelypuheenvuoro): Arvoisa puhemies! Tässä lakia-
loitteessa on kysymys siitä, että kalevalainen jäsenkorjaus merkittäisiin yksityisestä terve-
ydenhuollosta annetun lain 2 §:ään mukaan. Elikkä tähän 2 §:ään lisätään kohta, joka tar-
koittaa myöskin kalevalaista jäsenkorjausta, eli käytännössä arvonlisäverovapaus kosket-
taisi myöskin kalevalaista jäsenkorjausta.

Olemme jättäneet tämän lakialoitteen Pekka Puskan kanssa yhdessä. Olemme valmistel-
leet tämän asian, ja hän on alan todella tunnettuna ammattilaisena perehtynyt tähän asiaan
todella paljon, minä lähinnä käytännön kautta. Ja nyt sitten kerron jonkin verran tästä ka-
levalaisesta jäsenkorjauksesta, josta tässä on kysymys.

Kalevalainen jäsenkorjaus on EU:n nimisuojattu hoitomuoto, jota kehittää, dokumentoi
ja valvoo ja jonka koulutuksesta vastaa vain yksi taho, Kansanlääkintäseura ry, yli 30 vuo-
den kokemuksella. Tämä hoitomuoto, kalevalainen jäsenkorjaus, tarkoittaa perinteeseen
pohjautuvaa pehmytkudoskäsittelyä eli mobilisaatiohoitoa. Tämän tarve on suuri. Juuri
tänä päivänä on sote-keskustelu saanut taas ison askeleen eteenpäin, ja siellä on se, että tar-
ve on valtava siitä, miten me saisimme hoidettua henkilöitä. Tuki- ja liikuntaelinpotilaiden
hyvistä hoitoketjuista tässä on kysymys. Lääkäri tutkii, ja tarvittaessa kalevalainen jäsen-
korjaaja toimii, on välillä tarvittaessa osana tätä hoitoketjua.

Tämä perinnehoito perustuu 1800-luvun lopulta alkaen dokumentoituun kudostenkäsit-
telyperinteeseen eli hierontaan ja nivelten paikalleen saattamiseen, jotka on avattu tämän
päivän käsitteistöön. Mestariparantaja Olavi Mäkelä, nyt 84-vuotias, joka omaa yli 30  000
hoidon kokemusta, on yksi huomattavimmista perinteen vaalijoista ja edistäjistä. Kaleva-
lainen jäsenkorjaus hyväksyttiin opetusministeriössä Museoviraston esityksestä vuonna 17
osaksi perinnehoitojen aineetonta kulttuuriperintöä.

Kalevalaisen hoidon kuvauksesta sen verran, että hoidossa käsitellään kaikki tuki- ja lii-
kuntaelimistön toimintaan liittyvät pehmytkudokset ja nivelet jalkapohjista päälakeen
saakka kipua ehdottomasti välttäen, kudoksien tuntemuksia kunnioittaen ja käyttäen apu-
na hoidettavan henkilön kehon ja erityisesti nivelten omaehtoisia liikeratoja. Tämän hoi-
don fysiologinen vaikutus on se, että muun muassa purkaessaan lihasjännityksiä ja tasapai-
 Tarkistettu
4.0



Pöytäkirjan asiakohta PTK 110/2018 vp
nottaessaan kudospaineita hoito palauttaa tuki- ja liikuntaelimistön tasapainon, parantaa
kudosten verenkiertoa ja korjausmekanismien aktivoitumista. Hermoihin kohdistuva pai-
ne, virheasennot ja kudosnesteen kertyminen vähenevät, jolloin kipu vähenee ja häviää tar-
vittaessa, välillä, ei aina, mutta hyvin usein. Nivelten liikkuvuus ja nivelpintojen aineen-
vaihdunta paranevat.

Ja onko tästä tieteellistä näyttöä? Se on se hyvin tärkeä asia. Tästä on tieteellistä näyttöä.
Tätä tieteellistä näyttöä ja arvostettujen tiedelehtien julkaisemia artikkeleita löytyy neljäl-
tä vuosikymmeneltä. Tutkimuksia tehtiin aiemmin jäsenkorjauksen nimellä, ja niissä oli
mukana muun muassa edellä mainitsemani mestariparantaja Olavi Mäkeä.

Ja sitten tulokset tästä kalevalaisesta jäsenkorjauksesta. Hoito on tutkimusten mukaan
tehokkain tuki- ja liikuntaelinhoidoista, ja se vähentää merkittävästi särkylääkkeiden käyt-
töä ja parantaa asiakkaiden elämänlaatua.

Sitten kilpailutilanteesta. Eri tutkimuksissa on osoitettu, että tuki- ja liikuntaelinpotilail-
le ei ole olemassa riittävää hoitoa tällä hetkellä. Osaamiselle on myös kansainvälinen tar-
ve. Keväällä 18 kerrottiin Lancet-tiedelehdessä, että alaselkäkipupotilaita hoidetaan usein
väärin. Potilaille annetaan liikaa lääkkeitä ja tehdään turhia leikkauksia. Tämä kalevalai-
nen jäsenkorjaus hoitomuotona auttaa hyvin paljon siinä, että vältetään turhia leikkauksia,
turhaa kipulääkkeiden käyttöä ilman, että kuitenkaan aiheutetaan henkilölle mitään vahin-
koja.

Ja sitten koulutus. Kalevalaista jäsenkorjausta antaa ainoastaan Kansanlääkintäseura ry,
tukenaan sen perustama Kalevalainen kansanparannus -säätiö. Koulutusjärjestelmä on ai-
nutlaatuinen — uniikki — ja käytäntöpainotteinen omavalvonta- ja täydennyskoulutusjär-
jestelmineen manuaali- sekä tuki- ja liikuntaelinhoitojen kentässä. Kalevalainen jäsenkor-
jauskoulutus on kolmevuotinen käytäntöpainotteinen monimuotokoulutus, jonka kuluessa
tulee tehdä vähintään 300 dokumentoitua hoitoa. Koulutusajalta lasketaan 101 opintopis-
tettä käsittäen 67 opintoviikkoa eli 2 684 tuntia. Koulutuksen läpäisee yleensä vain 40 pro-
senttia aloittaneista.

Ja sitten nimisuojauksesta. EU:n harmonisointivirasto suojasi kalevalaisen jäsenkorjaa-
jan nimikkeen vuonna 2005, ja sitä saavat käyttää vain Kansanlääkintäseura ry:n koulutuk-
sen läpikäyneet ja näyttötutkinnon suorittaneet henkilöt, jotka ovat allekirjoituksellaan si-
toutuneet noudattamaan seuran eettisiä toimintaohjeita. Nimisuojaus toteutettiin asiakas-
turvallisuuden varmistamiseksi ja kalevalaisen jäsenkorjauksen erottamiseksi selkeästi
muista eritasoisista, muun muassa manipulaatiohoitoon perustuvista jäsenkorjaushoidois-
ta. Ja sitten vielä täydennyskoulutus on tässä mukana, eli rekisteröityjen osaajien tulee käy-
dä vähintään joka toinen vuosi Kansanlääkintäseura ry:n järjestämässä täydennyskoulu-
tuksessa, jossa samalla varmistetaan osaamisen taso. Vuosittain järjestetään terveyssemi-
naari yhteistyössä eri yliopistojen kanssa.

Ja sitten, arvoisa puhemies, myöskin valvonta on tässä erittäin tärkeä asia. Eli nimen
käyttöoikeutta valvoo Kansanlääkintäseura ry:n hallitus, jossa on mukana tiedeyhteisön jä-
seniä. Nimenkäyttöoikeutta kontrolloi Patentti- ja rekisterihallitus.

Sitten kalevalaisen jäsenkorjauksen saatavuus. Noin 650 jäsenkorjausta harjoittavaa
hoitajaa [Puhemies koputtaa] sijoittuu eri puolille Suomea, ja uusia hoitajia valmistuu va-
jaa 100 vuodessa. Hoitajista on myöskin olemassa julkinen rekisteri.

Ja vielä sen verran, että vuosittain annetaan noin 350 000 hoitoa ja määrä kasvaa vuosit-
tain koko ajan resurssien kasvaessa.
2



Pöytäkirjan asiakohta PTK 110/2018 vp
Potilasturvallisuudesta vielä sen verran, että tällä hetkellä ei ole tiedossa vielä yhtään
asiakasvahinkotapausta. Tämän vuoksi [Puhemies koputtaa] olen tehnyt tämän lakialoit-
teen ja toivon, että tämä voisi olla virallistettuna mukana erilaissa hoitoasioissa.

16.49 Mia Laiho kok: Arvoisa puhemies! Luonnonmukaiset menetelmät ja erilaiset us-
komushoidot ovat lähtökohtaisesti ihan positiivinen asia, jos niistä ihminen kokee saavan-
sa hyötyä ja jos ne parantavat hänen elämänlaatuansa. Niiden kohdalla on kuitenkin huo-
mioitava, ettei asiakas ole varsinaisen lääketieteellisen hoidon tarpeessa, ja erityisen huo-
lellinen pitää olla tietenkin, kun on kyse alaikäisistä, vammaisista tai muiden huollon va-
rassa olevista henkilöistä. Mutta sinällänsä, jos tällaisesta kalevalaisesta jäsenkorjauksesta
on ihmisille apua ja muuten on perusterve ja se soveltuu, eihän siinä mitään.

Itse lääketieteen edustajana näen kuitenkin, että meillä on oltava selvät rajat siinä, mikä
on tieteellisesti hyväksyttyä hoitoa, ja myöskin se pitää ihmisille tehdä selväksi, mikä on
semmoista virallista hoitoa ja mikä on epävirallisempaa hoitoa. Käsittääkseni tällä hoito-
muodolla ei ole perusteita olla varsinainen virallinen hoito. Ja jos ajatellaan verovaroin
korvattavaa hoitoa, niin se ei niitä kriteereitä täytä.

16.51 Ritva Elomaa ps: Arvoisa puhemies! Ensin kiitän edustaja Maijalaa hyvin katta-
vasta selvityksestä siitä, mitä on kalevalainen jäsenkorjaus.

Koululääketiede on se pääasiallinen hoitomuoto ja turva, johon nykyään pitääkin nojau-
tua, mutta pitää muistaa, että ihmisiä on hoidettu vuosituhannet, ennen kuin koululääketie-
de oli edes olemassa. Luonnossa on kasveissa lääkeaineita, joilla on kiistaton vaikutus ter-
veyden edistämiseksi.

On myös huuhaa-hoitoja, on myös uskomushoitoja, joiden vaikutus ihmiseen todelli-
suudessa on nolla, jopa miinusmerkkinen, negatiivinen. Mutta tässä lakialoitteessa on ky-
symys kalevalaisesta jäsenkorjauksesta, suomalaiseen kulttuuriin perustuvasta, tieteelli-
sesti paljon tutkitusta hoitomuodosta. Sen terveysvaikutukset ovat kiistattomat.

Joten kannatan kalevalaisen jäsenkorjauksen lisäämistä yksityisestä terveydenhuollosta
annetun lain 2 §:n luetteloon.

Kiitän edustaja Maijalaa tästä lakialoitteesta ja toivon, että se saa laajaa kannatusta.

16.52 Eeva-Maria Maijala kesk: Arvoisa puhemies! Ensinnäkin kiitokset edustaja Lai-
holle, että olitte mukana ja kuuntelitte tämän asian ja suhtauduitte vakavasti tähän asiaan,
koska on todella tärkeää se, että ihmisiä ohjataan asianmukaisesti, ihmiset voivat luottaa
siihen, että se, mitä me täällä eduskuntasalissakin puhumme, on varmasti totta, ja että ih-
miset voivat luottaa siihen, mitä me olemme esittämässä ja olemme viemässä eteenpäin.

Tässä nyt on hyvin tärkeää tiedostaa se, että kyse ei ole uskomushoidosta vaan todella-
kin erilaisista tutkimuksista, eikä ole kyse vaihtoehtohoidosta. Vaihtoehtohoidon olennai-
sin asia on se, että koetaan, että se on vaihtoehto nykyiselle, lääketieteellisen koulutuksem-
me mukaiselle hoidolle. Kyse ei ole vaihtoehtohoidosta, vaan hyvin usein lääkärit keskus-
televat asiakkaidensa kanssa, että mikä on tilanne, ja hyvin moni lääkäri, myöskin minun
tuntemani lääkäri, tällä hetkellä on sitä mieltä, että jos joku kiputilanne on olemassa, joku
hermopinne tai tämmöinen asia, niin ei välttämättä ole aina tarpeellista lähteä leikkaamaan
vaan voisi kokeilla, auttaako perinteinen kalevalainen jäsenkorjaus. Elikkä olkoon kyse
hieronnasta, fysioterapiasta tai mistä tahansa, niin olennaista on se, että kyse on hoidosta,
joka ei missään tapauksessa aiheuta mitään vahinkoja asiakkaalle. Hyvin usein on pystytty
3



Pöytäkirjan asiakohta PTK 110/2018 vp
välttämään leikkaustarve, kun henkilöä on pystytty hoitamaan tämmöisellä perinteisellä
hoitomenetelmällä ja -muodolla.

Onko meillä sitten riittävästi tieteellistä tutkimusta? Siitähän tässä on juuri kysymys,
että meillä varmasti on näyttöjä tälle asialle. Minulle on moni sanonut, että mitä hullua sinä
lähdet tuommoisia asioita sinne esittelemään, että sinäkin koulutettu henkilö lähdet kaiken
maailman humpuukeihin matkaan. Minä siihen, että hei haloo, minä olen perehtynyt tähän
asiaan todella paljon. Olen itse ottanut useita kalevalaisen jäsenkorjauksen hoitoja itselle-
ni, tutustunut siihen, käynyt pikkuisen perehtymässä kurssitukseen, minkälaisia ne ovat,
että olisin ihan varma siitä, etten missään nimessä ala mistään humpuukista puhumaan, että
voin puhua oikein rehellisellä mielellä tästä asiasta.

Suurimpana tukijana tässä asiassa minulla on varmasti ollut edustaja Puska, koska hän
on vahvasti tukenut tätä toimintaa, ja perinnehoitojen neuvottelukunta on tässä asiassa pi-
tänyt useita kokouksia. Perinnehoitojen neuvottelukunta on toiminut aloitteellisesti viral-
listamisen edistämiseksi. Neuvottelukunnassa ovat jäseninä muun muassa professori Pek-
ka Puska, emeritusprofessorit Osmo Hänninen ja Pentti Tuohimaa, professorit Sinikka
Piippo ja Yvonne Holm ja lääkäri Riitta Piilo. Lisäksi — arvoisa puhemies, nopeasti —
muun muassa eduskunnan puhemies, sosiaali- ja terveysministeri vuosilta 2011—2014,
Paula Risikko, dosentti Mika Venojärvi, professorit Timo Santalainen ja Timo Ylikomi,
[Puhemies koputtaa] lääkärit Mikko Nenonen, Toini Virkkala ja Kelan kunniatohtori Paa-
vo Rissanen ovat esittäneet myönteiset kannanotot kalevalaisen jäsenkorjauksen virallista-
miseksi.

16.55 Ville Vähämäki ps: Kunnioitettu puhemies! Kyllä edustaja Maijalan aloite on hy-
vä. Tämä kalevalainen hoito on kehittynyt jatkuvasti, ja ennen kaikkea he ovat pystyneet
kehittämään sen jatkuvan systemaattisen menetelmän kouluttaa näitä kalevalaisia hoitajia,
joten heillä on aina se ajantasainen tietotaito. Täytyy muistaa, että monillakin hoitajilla on
useita koulutuksia myöskin muilta puolilta, vaikkapa osteopaatti ja muita vastaavia koulu-
tuksia. He hankkivat niitä, ja he tutkivat ja näkevät monia asiakkaita ja käsillään tekevät
töitä ja toteavat, että tavanomaisilla menetelmillä ei saavutetakaan sitä hyötyä ja täytyy
käyttää joitain toisia liikkeitä, täytyy osata tuntea, palpoida sen ihmisen keho ja sitten hyö-
dyntää sitä tietotaitoa, mitä on olemassa.

Itsekin asiaa olen aika kauan aikaa tutkinut ja näitä hoitoja saanut ja itsekin ihmisiä hoi-
tanut, ja kyllä se vain näin on, että Suomen mittakaavassa meillä on käsittääkseni noin 200
miljoonan kysymys nämä selkäongelmat ja se, miten paljon vaikuttavat ihmisten työky-
kyyn yleensäkin nämä suht vähäpätöiset liukastumiset ja niistä aiheutuvat selkäongelmat,
selän poismeno. Tavanomainen lääketiede on vähän sellaista, että kun mennään valitta-
maan jotakin kipua, niin annetaan sitten kipulääkettä, ja välttämättä sitä selkää ei koskaan
käsillä koetellakaan, mikä siellä saattaisi olla vikana, mutta sitten taas, kun potilas menee
kalevalaiselle hoitajalle, hän saa heti siellä jo yhdestäkin käsittelystä avun, ja se apu saat-
taa säästää yhteiskunnalle todella paljon.

Näin ollen minä näkisin, että meillä vahvuus kokonaisuudessaan Suomessa on se, että
meillä on tällainen käsite ja tällainen hoitomuoto kuin kalevalaiset hoidot tai kaustislaiset
hoidot, ihan kumpia vain. Miksemme me sitten hyväksyisi tätä osaksi yhteiskuntaa siten,
että kaikki voisivat käyttää näitä palveluita? — Kiitos.
4



Pöytäkirjan asiakohta PTK 110/2018 vp
16.58 Mia Laiho kok: Arvoisa puhemies! Tuki- ja liikuntaelinsairaudet ovat todella mer-
kittävä ryhmä, ja kannattaa panostaa myös niihin ei-lääketieteellisiin hoitoihin. Olen sa-
maa mieltä siitä. Erityisesti liikunta on tietenkin siinä ensiarvoisen tärkeätä.

Jos me ajattelemme näitä ammattinimikkeitä, niin meillähän on fysioterapeutit, jotka te-
kevät paljon tuki- ja liikuntaelinsairauksien kanssa asiakkaiden kanssa töitä, ja he voivat
myöskin laajentaa omaa osaamistaan erityyppiseen toimintaan. Ja jos me mietimme, mitä
me otamme verorahoista korvattavaksi, niin meidän täytyy olla tosi tarkkoja siinä, että me
oikeasti olemme sitten tasapuolisia myöskin eri hoitomuodoille. Että jos me otamme tä-
män kalevalaisen jäsenkorjauksen, niin meillä on paljon muitakin sellaisia, joiden koetaan
olevan hyviä ja joista on ihan hyviä tuloksiakin mutta joista meillä ei varsinaisia vahvoja
tieteellisiä näyttöjä ole. Ja sitten kun me ajattelemme, minkälaisia tarpeita meillä nykyään
on ja tulevaisuudessa tulee yhä enemmän esimerkiksi lääkitysten, kehittyvän lääkehoidon
suhteen, niin kyllä meidän pitää niitä rajoja asettaa sille, mitä yhteiskunta on valmis mak-
samaan. Eihän mikään estä ihmisiä hakeutumasta näille vastaanotoille ja maksamaan niitä
itse. Sehän on tietenkin ihan sallittua.

16.59 Eeva-Maria Maijala kesk: Arvoisa puhemies! Ensiksi kiitokset kaikille niille 40
kansanedustajalle, jotka ehtivät tämän allekirjoittaa. Moni on minulle jälkeenpäin sanonut,
että hänkin olisi tämän aloitteen allekirjoittanut.

Siitä, että meillä ei riittävästi olisi tällä hetkellä tutkimusnäyttöjä — joita on muuten kui-
tenkin aika paljon tästä olemassa. Elikkä tietojeni mukaan tästä kalevalaisesta jäsenkor-
jauksesta näytti olevan huomattavasti enemmän erilaista tutkimustietoa kuin mistään
muusta sellaisesta suomalaisesta toisenlaisesta hoitomuodosta, joka ei tällä hetkellä ole
vielä virallistettuna.

Tuki- ja liikuntaelinongelmat ovat todellakin Suomessa tällä hetkellä kaikkein suurin
ongelma, mikä meidän pitäisi pystyä purkamaan. Ja ensimmäinen asia on tietenkin se, että
ihmiset pitävät huolta itse omasta liikkumisestaan ja kunnostaan. Elikkä liikkuminen on
meillä kaikilla ehdoton ykkösasia, mutta kun sekään ei aina auta, niin sitten on hyvä, että
ihmisillä on joitakin muitakin konsteja, millä pystyvät auttamaan itseänsä. Ja meillä jokai-
sella suomalaisella pitäisi olla varaa hakea itsellensä apua.

Valtion kautta, yhteiskunnan kautta olevat sote-kulut ovat aivan älyttömät, ja meidän pi-
täisi pystyä ja pyrkiä siihen, että niitä vähennettäisiin todella paljon. Tuki- ja liikuntaeli-
nongelmissa on miljardien eurojen ongelmista kysymys, ja iso osa niistä pystyttäisiin kor-
jaamaan ja hoitamaan tällä kalevalaisella jäsenkorjauksella.

Kiitoksia siitä, että me olemme saaneet tätä asiaa menemään jo paljon eteenpäin.
Ja vielä: hyvin moni hieroja ja fysioterapeutti on pätevöittänyt itsensä myöskin tähän ka-

levalalaiseen jäsenkorjaukseen, ja sitä kautta he ovat saaneet tämän koulutuksensa ja nämä
hoitomuodot käyttöönsä näissä asioissa.

Ja todellakin toivon, että me saamme vietyä tätä eteenpäin. Mikä on sitten se toiminta-
muoto tai -malli, mikä tuottaa meille parhaat tulokset? Sitä minä en ehkä alan ammattilai-
sena vielä tiedä, mutta toivon mukaan me saamme porukalla työstettyä ja kehitettyä asiaa
eteenpäin niin, että me voisimme vähentää näitä tule- eli tuki- ja liikuntaelinsairauskuluja
kokonaisuudessaan. — Kiitoksia.

Keskustelu päättyi.
5



Pöytäkirjan asiakohta PTK 110/2018 vp
Asia lähetettiin sosiaali- ja terveysvaliokuntaan.
6


