















































DEM2FBB.tmpSave.xml


Pöytäkirjan asiakohta PTK 88/2016 vp
Pöytäkirjan asiakohta 

PTK 88/2016 vp

Täysistunto

Torstai 22.9.2016 klo 16.02—21.13

6. Hallituksen esitys eduskunnalle valtion talousarvioksi vuodelle 2017
Hallituksen esitys HE 134/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia.

Asian käsittely keskeytettiin 21.9.2016 pidetyssä täysistunnossa. Keskustelu jatkuu no-
peatahtisena. Etukäteen varattujen puheenvuorojen pituus on enintään 5 minuuttia. Puhe-
miesneuvosto suosittaa, että nopeatahtisen keskustelun jälkeenkin pidettävät puheenvuo-
rot kestävät enintään 5 minuuttia.

Tämän asian yhteydessä sallitaan keskustelu myös päiväjärjestyksen 7.-25. asiasta.
Keskustelu jatkuu. Ministeri Rehula, 5 minuuttia.

Keskustelu

17.07 Perhe- ja peruspalveluministeri Juha Rehula: Arvoisa herra puhemies! 14,6 mil-
jardia — 1,5 miljardia enemmän kuin tänä vuonna — johtuu siitä, että tehdään useampi ra-
kenteellinen muutos siihen, mitä määrärahoja sosiaali- ja terveysministeriön hallinnonalal-
la on. Osaltaan kilpailukykysopimuksen vaikutukset näkyvät tuossa summassa. Ensi vuon-
nahan toimeentulotuen perusosa siirretään Kansaneläkelaitokselle, opiskelijoiden asumis-
tuki siirtyy yleisen asumistuen piiriin, palkkatuen ja starttirahan rahoituksen osittainen siir-
to työ- ja elinkeinoministeriöstä sosiaali- ja terveysministeriöön tapahtuu. Osaltaan minis-
teri Mattila huomenna käy oman osansa näistä läpi.

Aivan luettelonomaisesti muutama määrärahamaininta asioista, jotka ovat suurempia tai
pienempiä mutta kyseiselle ihmisryhmälle tai henkilöille isoja:

Ensinnäkin me olemme sitoutuneet Istanbulin sopimuksen ratifiointiin. Ensi vuodelle
tulee tähän vuoteen nähden 2 miljoonaa euroa lisää rahaa siihen, että turvapaikkoja tulee li-
sää. Tähän on koko kehyskaudella sitouduttu kumuloituvasti eli 2+2+2.

Toinen asia: veteraanikuntoutukseen 20 miljoonaa euroa ensi vuodelle aivan uutta ra-
haa, ja olennaista on se, että avokuntoutuksen ja laitoskuntoutuksen raja pyritään häivyttä-
mään niin, että kukin veteraani, joka on oikeutettu veteraaneille kohdennettuihin palvelui-
hin, saisi sen palvelun, joka hänen elämäntilanteessaan paras on. Muutama henkilö, mies-
henkilö, on invaliditeetiltaan ollut niin sanottu 15 prosentin haitta-asteen invalidi, ja nyt
kun prosenttiraja muuttuu 15:stä 10:een, moni saa kotipalveluja, toisin kuin tänä vuonna.
Tämä on pieni iso asia.

Terveyden edistämisen määrärahoissa on 28 miljoonaa kaikkiaan rokotusohjelmaan. 4,2
miljoonaa euroa tulee lisää sitä varten, että vesirokkorokote tulee mukaan rokotusohjel-
maan. 
 Tarkistettu
4.0



Pöytäkirjan asiakohta PTK 88/2016 vp
Maatalouslomitukseen on yhteensä 11 miljoonaa, millä tähdätään erityisesti siihen, että
viljelijät jaksaisivat paremmin.

Arvoisa puhemies! Hallituksen kärkihankkeilla on iso merkitys siinä, miten määrärahat
saadaan jatkossa riittämään. Lapsi- ja perhepalveluiden muutosohjelma, ikäihmisten koti-
hoidon kehittäminen ja kaikenikäisten omaishoidon vahvistaminen sekä hyvinvoinnin ja
terveyden edistäminen ovat tulevana vuonna jalkautus- ja kenttävaiheeseen menossa.
Liiankin pitkään tässä talossa olleena sanon, että tässä salissa on useita kertoja puhuttu hy-
vistä käytännöistä ja niiden hyödyntämisestä ja nyt on tarkoitus etsiä uusia tapoja, uusia
toimintamalleja, uudenkaltaista johtamista, eri asiantuntijoitten yhteistyötä. Tämän työn
kenttävaihe niin lapsien ja perheiden kuin ikäihmistenkin kohdalla on ensi vuoden listalla.
Uusia toimia, uusia palvelukonsepteja, asiakaslähtöisyyttä lisäten palvelusetelikokeilu läh-
tee liikkeelle.

Sitten, arvoisa puhemies, aihekokonaisuus, joka on paljon puhuttanut ja tulee puhutta-
maan, on sosiaali- ja terveydenhuollon muutos. Aikataulun osalta tavoitteena on se, että
vielä tämän vuoden aikana saadaan sosiaali- ja terveydenhuollon uusi järjestämisen lain-
säädäntö eduskuntaan — sehän on parasta aikaa lausuntokierroksella — valinnanvapaus ja
uuden rahoitusmallin pykälämuoto vielä tämän vuoden puolella lausuntokierrokselle ja
ensi vuoden kevätpuolella eduskuntaan niin, että koko sote-kokonaisuus on yhtä aikaa
eduskunnan käsittelyssä.

5 minuutin puitteissa vastaan kysymykseen 3 miljardista: On ollut mielenkiintoista seu-
rattavaa se julkinen keskustelu ja väitteet salailusta aihepiirissä, jossa luulisi kaikilla puo-
lueilla ja kansanedustajilla olevan yhteinen näkemys siitä, että nykymenoa jatkamalla
homma ei onnistu. Me olemme taittamassa 3 miljardin euron edestä kustannuskehitystä.
Ne valmistelut, jotka hallituksella ovat olleet, ovat olleet poikkeuksellisenkin avoimia sii-
hen nähden, mitä joskus aikaisemmin valmistelu on ollut — se on sitten eri asia, olisiko pi-
tänyt käsiohjausta ja kotiopetusta antaa. Mutta palaan keskusteluvaiheessa tähän aihepii-
riin syvemmin. Olennaista (Puhemies koputtaa) on se, että hyvin avoimesti on kerrottu,
mistä 3 miljardissa on kysymys.

Toinen varapuhemies Arto Satonen:  No niin, nyt on mahdollisuus käydä aiheesta de-
battia, ja pyydän debattihalukkaita painamaan V-painiketta ja nousemaan seisomaan.

17.12 Tuula Haatainen sd (vastauspuheenvuoro):  Arvoisa herra puhemies! Kyselytun-
nilla jo käytiin tätä vanhuspalvelukeskustelua, mutta palaan siihen vielä, koska tässä bud-
jetissa nyt selvästi on otettu linjaksi, että leikataan vanhuspalveluiden hoitajamitoitukses-
ta. Sinne on laskettu sisään 25 miljoonan euron vähennys kuntamenoihin, ja tämä tullaan
tekemään niin, että näitä suosituksia heikennetään — suosituksia, jotka pari vuotta sitten
yhdessä tehtiin, ja niiden mukaan on nyt sitten hoitajien mitoitusta vahvistettu. Minun huo-
leni liittyy siihen, että kun vanhustyön ja vanhuspalveluiden laatua pitäisi pystyä paranta-
maan ja myös houkuttelevuutta tulevana ammattina ja työpaikkana lisäämään, niin tämä ei
välttämättä nyt kyllä sitä ainakaan vahvista.

Kun ministeri otti itse tämän 3 miljardin säästön nyt esille tässä, niin olisi tietysti ihan
hyvä kuulla, miten tämä 3 miljardia tullaan nyt sitten tekemään. Julkisuudessa on yksityis-
kohtaiset listat täytetty siitä, mistä tullaan ottamaan ja säästämään, ja kun tämä sosiaali- ja
terveydenhuolto on kuitenkin henkilöstövaltainen ala, (Puhemies koputtaa) niin tämä he-
2



Pöytäkirjan asiakohta PTK 88/2016 vp
rättää kysymyksiä, mihin nämä kohdennetaan. (Ben Zyskowicz: Teidän mukaanhan me-
not tulevat kasvamaan!)

17.13 Outi Alanko-Kahiluoto vihr (vastauspuheenvuoro): Arvoisa herra puhemies! To-
siaan äsken suullisella kyselytunnilla jo aloitettiin tätä keskustelua vanhustenhoidon sääs-
töistä, ja tämä yhtälö herättää kyllä levottomuutta, kun katsoo, kuinka paljon säästöjä on
leivottu sisään tähän laatusuositusten tarkastamiseen. Meille sosiaali- ja terveysvaliokun-
nassa annettiin STM:n virkamiesten puolelta semmoinen tieto, että kuntien menojen arvi-
oidaan vähenevän yhteensä 52,4 miljoonaa euroa, kun tätä vanhuspalvelulakia tarkaste-
taan.

Olisin nyt kysynyt ministeriltä siitä, kun tuossa suullisella kyselytunnilla kovasti paino-
titte sitä, että siellä vanhustenhoidossa on ammattikoulutettua henkilöstöä ja sillä tavalla
laatu varmistetaan: Pitääkö nyt paikkansa, ja aiotteko kuitenkin heikentää laatua myös sil-
lä tavalla, että poistettaisiin laista henkilöstön osaamista koskevia seikkoja elikkä lakia väl-
jennettäisiin sillä tavalla, (Puhemies koputtaa) että ei tarvittaisi nykyisenkaltaista koulutus-
ta henkilöstölle ja sitäkin kautta tulisi säästöjä? Tähtäättekö siis laadun heikentämiseen
(Puhemies koputtaa) ja säästöihin sitä kautta?

17.15 Sirkka-Liisa Anttila kesk (vastauspuheenvuoro):  Arvoisa puhemies! Sosiaali- ja
terveysministeriön hallinnonalalla ollaan tekemässä vuosisadan uudistusta, ehkä vieläkin
suurempaa.

Mieleen nousee kaksi kysymystä, ja ensimmäinen on tämä: nyt kun selkeästi yksityinen
palvelutuotanto ja julkinen palvelutuotanto saatetaan kilpailemaan samoilla markkinoilla,
niin miten te huolehditte nyt siitä, että julkisen sektorin kilpailukyky turvataan tilanteessa,
jossa kunnallisen eläkelaitoksen maksut ovat 6 prosenttiyksikköä kalliimmat kuin yksityi-
sen puolen terveydenhuollon työnantajamaksut eläkevakuutusten osalta?

Toinen kysymys liittyy näihin tiettyjen leikkausten keskittämiseen niihin sairaaloihin,
jotka ovat 24/7 päivystysvuorossa. Siitä tulee heijastusvaikutuksia sitten muitten sairaaloi-
den toimintakykyyn. Toivon, että tätä vielä selvitätte, koska ei kai tämän uudistuksen tar-
koituksena kuitenkaan ole tehdä niin, että suurin piirtein sairaanhoidon palvelut karsitaan
pois niiltä alueilta, joilla ei ole sitä (Puhemies koputtaa) kahtatoista sairaalaa.

17.16 Aino-Kaisa Pekonen vas (vastauspuheenvuoro): Arvoisa puhemies! Minuakin hie-
man hämmästyttää, edustaja Alanko-Kahiluodon lailla, tämä hyvän ikääntymisen palvelu-
jen laatusuositusten tarkistaminen. Nyt tämän tarkistamisen myötä todella hoitajia vähen-
netään eikä hoitajien koulutuksellakaan enää ole tulevaisuudessa väliä. Tämäkö todella on
sitä tarkistamista? Itse ajattelen, että jos laatusuosituksia lähdetään tarkistamaan, niin tulee
jotain parempaa, mutta sen sijaan näin ei näytä käyvän.

Te puhuitte, ministeri, myös kyselytunnilla tuosta hoitoisuudesta, mutta valitettavasti
minä pelkään, että se jää kyllä toissijaiseksi asiaksi: kun kuntien talous on tiukalla, niin sil-
loin kyllä lähdetään siitä, että hoitohenkilökuntaa vähennetään hoitoisuudesta huolimatta.

Kysyn vielä tähän loppuun, arvoisa ministeri, teiltä: Miten tätä kotihoitoa nyt sitten ke-
hitetään? Kun laitoshoitoa vähennetään systemaattisesti, hoitajamitoitusta heikennetään,
niin mitkä ovat ne kotihoidon kehittämiskohteet, painopisteet (Puhemies koputtaa) ja re-
surssit?
3



Pöytäkirjan asiakohta PTK 88/2016 vp
17.17 Sari Sarkomaa kok (vastauspuheenvuoro): Arvoisa puhemies! Täytyy tässä sanoa
edelliselle edustajalle, joka puhui, että ei pidä paikkaansa, että hallitus olisi sanonut, että
koulutuksella ei olisi väliä. Tällaista ei löydy mistään hallituksen linjauksista, ei myöskään
hoitosuosituksen tarkistuksesta.

Mutta totean täällä vastaan, kun SDP kysyi, mistä tulee se pitkän tähtäimen kustannus-
ten taitto: Tässähän ei ole tarkoitus, että leikataan sosiaali- ja terveydenhuolloin menoja.
Tämän on ministeri sanonut monta kertaa, me olemme monta kertaa sanoneet. Ihmettelen,
miksi te aina vääristelette totuutta ja näin sanotte. Kyllä tässä on hyvä todeta, että tarkoitus
on tehdä asioita kustannustehokkaammin.

Yksi asia on se, että valinnanvapauden kautta nyt jonossa olevat eläkeläiset, työttömät,
lapsiperheet pääsevät ajoissa hoitoon. Ja kuten sosiaali- ja terveysvaliokunnan puheenjoh-
taja Tuula Haatainen tietää, kun ajoissa saa hoitoa, se on vaikuttavampaa ja edullisempaa.
Tämä on yksi konkreettinen esimerkki, millä me saamme sosiaali- ja terveydenhuollon
kustannukset alemmaksi, kun ihmiset pääsevät tasa-arvoisesti hoitoon. Mutta teidän mal-
lissanne (Puhemies koputtaa) ihmiset jäävät jonoon, mitään ratkaisua ei ole perustervey-
denhuollon vahvistamiseen, ikävä kyllä.

17.18 Anneli Kiljunen sd (vastauspuheenvuoro):  Arvoisa herra puhemies! Ensinnäkin
me kaikki kyllä tiedämme sen, että kyse on 3 miljardin euron kustannuskehityksen taitta-
misesta, mutta vääjäämättä kyllä näkyy tässä budjetissa se, että täällä sitten palveluita lei-
kataan eikä välttämättä kehitetä.

Arvoisa puhemies! Meillä on vanhustenhoidosta kokemusta jo muutaman vuoden ta-
kaa, kun Valvira ja oikeusasiamies tekivät selvityksen vanhusten kaltoinkohtelusta, ja mi-
nisterikin varmaan muistaa sen, että ne selvitykset olivat todella karua kertomaa. Mutta
yksi yhteinen piirre niissä oli: se oli riittämätön henkilöstö, osaamisen puute, henkilöstön
uupuminen ja huono johtaminen. Ja ministeri Rehula, me tiedämme tällä hetkellä myös
sen, että meidän Suomen hoitajamitoitus on selkeästi huonompi kuin muissa Pohjoismais-
sa, ja Suomessa ollaan nyt menossa huonompaan suuntaan kuin muissa Pohjoismaissa.
Eikö meidän pitäisi pikemminkin suunnata toiseen suuntaan? Arvoisa ministeri, mitä te sa-
notte näille ihmisille, jotka nyt tällä hetkellä ovat hyvin ahdistuneita tässä tilanteessa siitä,
mitä hallitus tekee? Mikä on heidän tulevaisuuden vanhustenhoitonsa? (Puhemies koput-
taa) Voivatko he luottaa siihen, että he tulevat (Puhemies koputtaa) hoidetuksi myös tule-
vaisuudessa?

Toinen varapuhemies Arto Satonen:  Pyydän noudattamaan tätä minuutin sääntöä.

17.19 Arja Juvonen ps (vastauspuheenvuoro):  Arvoisa herra puhemies! Muutama vuosi
sitten kävimme Tanskassa tutustumassa vanhustenhoivaan, ja siellä kerrottiin, että juuri-
kin näin ollaan saatu henkilökuntaa lisää, kun siellä on otettu toimintaan mukaan muun
muassa työttömiä ja maahanmuuttajia elikkä ihmisille on annettu tekemistä. Mutta suin-
kaan koulutettua henkilökuntaa siellä ei ole lisätty.

Laatusuositus vuonna 2008 siis laadittiin, ja viime kaudella sitä heikennettiin 0,8:sta
0,5:een. Nyt on toivottavaa, että tulevaisuudessa hoitoisuuden mukaan se hoitaja sitten sin-
ne hoivapaikkaan määritellään. Joulukuussa tulee 30 vuotta itselläni siitä, kun valmistuin
apuhoitajaksi, olen ollut yli 20 vuotta työelämässä, ja välillä oli myös geronomin opinnot.
Olen nähnyt sen, että välillä tuntuu, että kun sairaanhoitaja menee kylvettämään potilasta,
4



Pöytäkirjan asiakohta PTK 88/2016 vp
niin onko siinä sitten osaaminen ja tehtävänkuva kohdallaan vai pitäisikö palauttaa näitä
vanhan ajan kylvettäjiä, kuntohoitajia avustamaan toimintaa sinne hoivakentälle. Mitä
mieltä olette, ministeri, tästä ideasta? Meillä on paljon resursseja myös siihen antaa, (Pu-
hemies koputtaa) että avustavia työntekijöitä palkataan.

17.21 Veronica Rehn-Kivi r (vastauspuheenvuoro):  Värderade talman, arvoisa puhe-
mies! Sote-uudistus, Suomen suurin rakennemuutos vuosikymmeniin, on niin tärkeä, että
on itsestäänselvää, että se tulee kunnolla sitouttaa kaikkiin muutoksen piirissä oleviin ta-
hoihin. Oppositiopuolueet ovatkin esittäneet parlamentaarisen työryhmän perustamista,
jotta kaikki eduskuntaryhmät voisivat olla mukana uudistuksessa ja jotta voidaan varmis-
taa, että lopputulos kestää vaalikausien yli.

Uudistuksessa on yhä hyvin monta kysymysmerkkiä. Miten käy ennakoivan terveyden-
huollon, miten järjestetään tärkeät lähipalvelut, kuten äitiys- ja lastenneuvolat, ja tuleeko
valinnanvapaus myös kouluterveydenhuollon piiriin? Näihin kysymyksiin voisi työryhmä
löytää vastaukset.

Lisäksi perustuslain mukaan edellytettävät kielelliset vaikutusarvioinnit ovat yhä teke-
mättä. Kysyn teiltä, arvoisa ministeri: saavatko kaikki eduskuntaryhmät olla mukana tässä
tärkeässä valmistelussa, ja koska arvioinnit kielellisistä vaikutuksista tehdään?

Toinen varapuhemies Arto Satonen:  Edustaja Östman, ja sen jälkeen ministerin vas-
tauspuheenvuoro.

17.22 Peter Östman kd (vastauspuheenvuoro): Arvoisa puhemies! Julkisuudessa on käy-
ty vilkasta keskustelua keskussairaaloiden kohtalosta, ja yksi tunteita herättävä on muun
muassa oman vaalipiirini Vaasan keskussairaalan status. Eilen pääministeri Sipilä sanoi,
että Vaasan keskussairaalassa säilyy päivystys ja kymmenen erikoisalaa. Tällä hetkellä on
tietääkseni yksitoista erikoisalaa. Eli yksi kysymys on: mikä erikoisala olisi mahdollisesti
häviämässä, ja onko kenties synnytysosaston tulevaisuus uhattuna, niin kuin jotkut ovat
spekuloineet julkisuudessa?

Toinen kysymys: millä pystytään parhaiten takaamaan, että Pohjanmaan ruotsinkielisil-
le asukkaille turvataan erikoissairaanhoitoa yhdenvertaisesti myös jatkossa?

Toinen varapuhemies Arto Satonen:  Ministeri Rehula, 3 minuuttia.

17.23 Perhe- ja peruspalveluministeri Juha Rehula:  Arvoisa herra puhemies! Pohjan-
maan ruotsinkielisille erityisen vaativan hoidon turva on erva-alueella Turussa. Toisek-
seen ruotsinkielisille turva palveluihin on se, että Vaasan nykyinen sairaanhoitopiiri, Poh-
janmaan sairaanhoitopiiri, kykenee tekemään yhteistyötä erva-alueen sisällä ja muiden sai-
raanhoitopiirien kanssa. Mitkä ovat ne erityisalat, jotka jatkossa Vaasassa päivystävät, se
ratkeaa ajallaan.

Synnytysten osalta: Vaasassa synnytetään jatkossakin, mikä tulee edellyttämään esimer-
kiksi tiettyjen kirurgipäivystyskokonaisuuksien ylläpidon. Täysin valheellisiakin väitteitä
levitetään siitä, mikä on Vaasan sairaalan tulevaisuus. Minä ymmärrän statuskysymykset.
Minä ymmärrän hyvin, että niin on, miltä näyttää. Mutta se tehtävä, jossa olen ja josta hal-
litus kantaa huolta, on se, että 5,5 miljoonalle suomalaiselle äidinkielestä riippumatta on
palvelut silloin saatavilla, kun niitä tarvitaan. Näillä statuksilla ei siinä tilanteessa paljon
5



Pöytäkirjan asiakohta PTK 88/2016 vp
merkitystä ole, kun on hätä. Vaasassa synnytetään jatkossakin, mistä seuraa se, että siellä
esimerkiksi kirurgipäivystys on olemassa. Se on aivan itsestään selvä asia.

Mitä tulee sitten näihin 3 miljardin euron säästöihin, tässä tehtävässä toimiminen on sil-
lä lailla hankalaa — tämä on ollut minun ongelmani, niitten ongelma, jotka ovat tässä teh-
tävässä olleet, ja niitten ongelma, jotka tulevat olemaan — että 3 miljardin euron säästöjen
ydin — lähdetään ensinnäkin siitä — on, että kustannuskehitys saadaan taittumaan. Toi-
sekseen, hallitus on lähtenyt hyvin avoimella linjalla liikkeelle. Edustaja Haatainen, satut-
te olemaan sen parlamentaarisen seurantaryhmän jäsen, jolle on useitakin kertoja kerrottu,
mistä muodostuu tuo 3 miljardia. Se muodostuu järjestämisen integraatiosta, se muodos-
tuu tiedon integraatiosta, se muodostuu valinnanvapaudesta, hoitojonojen lyhentämisestä
valinnanvapauden kautta, perustason palvelujen parantamisesta. Se muodostuu siitä, että
tieto on oikeaan aikaan oikeassa paikassa. Se muodostuu ammattilaisten työn hyödyntämi-
sestä, osaamisen hyödyntämisestä tilanteessa, jossa tietojärjestelmät toimivat nykyistä pa-
remmin, tehokkuudesta, taloudellisuudesta ja oikea-aikaisuudesta. Tästä muodostuu se 3
miljardia.

Paperit, jotka ovat olleet niin ikään täysin julkisia — se on sitten eri asia, jos ne eivät ole
itse kunkin silmiin osuneet — kesäkuusta lähtien, niin sanottu NHG-selvitys, tuotantota-
loudelliset selvitykset: Hieman kun perehtyy kyseiseen selvitykseen, niin näkee, että siellä
on toimenpiteitä, jotka on toteutettu jo. Toisekseen hyvän valmistelun periaatteisiin kuu-
luu, että tehdään erilaista valmistelua, mutta puurot ja vellit ovat tässäkin asiassa pahem-
man kerran sekaisin. (Puhemies koputtaa) — Vanhuspalveluun en nyt tässä kohtaa ehtinyt.

Toinen varapuhemies Arto Satonen: Tulee vielä tilaisuus.

17.26 Eeva-Johanna Eloranta sd (vastauspuheenvuoro):  Arvoisa puhemies! Voimassa
olevan vanhuspalvelulain mukaan ikäihmisten hoivassa pitää tarjota monipuolista asian-
tuntemusta hyvinvoinnin ja terveyden edistämisessä, gerontologisessa hoito- ja sosiaali-
työssä, geriatriassa, turvallisessa lääkehoidossa, ravitsemuksessa, monialaisessa kuntou-
tuksessa sekä suun terveydenhuollon alalta. Nyt aiotte poistaa nämä määrittelyt vanhus-
laista ja saada sillä tavalla aikaan säästöjä. Samaan aikaan kun laskette hoitohenkilöstön
määrää, vähennätte myös henkilöstön monipuolista osaamista, vaikka juuri sen avulla voi-
simme parantaa ikäihmisten toimintakykyä, jolloinka sitä perushoivaa ei ehkä niin paljon
tarvittaisi. Lain heikennys tuntuu ihan järjettömältä. Aiotteko tosiaan poistaa nämä määrit-
telyt laista? Tuohon hoitajamitoitukseen liittyen jopa Valviran mukaan oikeus hyvään hoi-
toon ei enää toteudu, jos nykyistä vähimmäismitoitusta aiotaan hallituksen aikomalla ta-
valla alentaa. Arvoisa ministeri Rehula, aiotteko kuunnella Valviraa ja jättää hoitajamitoi-
tuksen rauhaan?

17.27 Hannakaisa Heikkinen kesk (vastauspuheenvuoro):  Arvoisa herra puhemies!
Suomi kansakuntana ikääntyy, ja myös ikäihmisten tarpeet ja toimintakyky muuttuvat ja
painottuvat eri tavalla tulevaisuudessa. Näiden seikkojen takia on välttämätöntä löytää uu-
sia kestäviä ratkaisuja vanhuspalveluihin.

Olin eilen vastaanottamassa Eläkeläisliittojen etujärjestö Eetun viestin meille, ja he an-
toivat tällaisen kyselytuloksen, jossa on kysytty ikäihmisten omia kokemuksia siitä, mitä
he näkevät suurimpina iäkkäiden ihmisten ongelmina tämän päivän Suomessa. Kolmen
6



Pöytäkirjan asiakohta PTK 88/2016 vp
kärki on: eläkkeiden pienuus, yksinäisyys ja sosiaali- ja terveyspalveluiden heikko saata-
vuus.

Eläkkeiden pienuuteen emme hyvin nopealla aikavälillä pysty puuttumaan. Se tavallaan
korjaantuu sen myötä, kun tulevaisuudessa eläkkeet ovat suurempia. Mutta yksinäisyys on
trendi, joka nousee. Sosiaali- ja terveyspalveluiden heikko saatavuus on se kolmas, joka
heitä huolestuttaa. (Puhemies koputtaa) Arvoisa ministeri, mitenkä kärkihakkeitten ja sote-
uudistuksen myötä pystymme vaikuttamaan näihin kahteen seikkaan?

17.28 Joakim Strand r (vastauspuheenvuoro):  Värderade talman! Arvoisa ministeri!
Tässä selvitysosassa kuvataan hyvin toimintaympäristön osalta, kuinka hyvinvointiyhteis-
kuntamme rahoitus edellyttää talouskasvua. Todetaan myös, että sote-uudistuksen tavoit-
teena on julkisen talouden kestävyyden vahvistaminen. Mielestäni tulisikin olla itsestään-
selvää, että kaikkien isojen reformien taloudellisia ja dynaamisia vaikutuksia huolellisesti
ja monipuolisesti arvioidaan. Suomen kaltaiselle pienelle maalle on tietenkin erityisen tär-
keää pitää huolta niiden alojen ja vientiklustereiden toimintaedellytyksistä, joita meillä on-
neksi vielä on. Kysyisinkin ministeriltä: onko, ja millä tavalla on, hallituksessa eri uudis-
tusten kokonaisvaikutuksia analysoitu suhteessa siihen kaikista tärkeimpään rahoituksen
kannalta eli kasvaville markkinoille suuntautuvan korkean jalostusasteen vientiteollisuu-
den toimintaedellytyksiin?

17.29 Sanna Lauslahti kok (vastauspuheenvuoro):  Arvoisa puhemies! Yksi inhimilli-
simmistä tavoista luoda säästöjä on tehdä terveyden edistämistä. Siltä osin ilahduttavasti
voimme nähdä, kuinka terveyden ja toimintakyvyn edistämiseen varataan 34,5 miljoonaa
ja siinä on lisäystä 9 miljoonaa. Tästä hyvänä esimerkkinä on se, että vesirokkorokote tu-
lee meillä rokotusohjelmaan. Siitä iso kiitos. Tämä on hyvä esimerkki siitä, (Tuula Haatai-
nen: Se on hyvä asia kyllä!) millä tavalla vaikutetaan terveydenhuollon palveluiden kysyn-
tään.

Toinen kysymys liittyy siihen, kun puhuttiin 3 miljardin säästöistä. Nostaisin kyllä sen
mahdollisuuden, millä tavalla me voimme kannustaa kuntia jatkossakin terveyttä edistä-
viin toimenpiteisiin, liikuttamaan lapsia, liikuttamaan senioreita, antamaan vaikka ilmai-
sen seniorikortin kaikille, jotta ikääntyneet pääsevät ilmaiseksi uimaan. Se on kuulkaa sel-
lainen terveysteko, joka säästää erittäin paljon sote-kustannuksissa.

Kolmas näkökulma (Puhemies koputtaa) on se, millä tavalla verotusta voidaan käyttää.
Kannattaisin sokeriveron käyttöönottoa poistuvan makeisveron tilalle.

17.30 Kari Uotila vas (vastauspuheenvuoro):  Arvoisa puhemies! Ministeri Rehula, pu-
huitte paljon hoitoisuudesta tuossa kyselytunnilla, ja kysyisin hoitoisuuden, hoidon tar-
peen ja henkilöstömitoituksen suhteesta. Tämä on meidän kaikkien allekirjoittama tavoite,
että vanhusten toimintakyvyn salliessa heidän mahdollisuutensa asua kotona pitäisi mah-
dollisimman pitkälle turvata, mikä edellyttää tietysti mahdollisimman hyviä ja kattavia ko-
tiin vietäviä palveluja. Mutta kun niitä parempitoimintakykyisiä vanhuksia siirretään sit-
ten tavoitteittemme mukaisesti hyvien kotipalvelujen piiriin, niin se jäljelle jäävä joukko
minun käsitykseni mukaan on entistä heikompikuntoisempaa ja hoitoisuuden tarve ja hoi-
don tarve heidän osaltaan on entistä vaativampaa. Miten siihen mitenkään mahtuu se, että
samaan aikaan sitten henkilöstömitoitusta laitoksissa 7/24 heikennetään, kun jo tällä logii-
kalla on selvää, että ne laitoksiin jäävät vanhukset ovat entistä heikompikuntoisia?
7



Pöytäkirjan asiakohta PTK 88/2016 vp
Ja lopuksi sitten ihan yksinkertainen kysymys: tuleeko pääkaupunkiseudulle (Puhemies
koputtaa) sote-erillisratkaisu vai ei?

17.31 Anne Louhelainen ps (vastauspuheenvuoro):  Arvoisa puhemies! Hallituksen pa-
nostukset omaishoidon ja perhehoidon tukemiseen ovat vihdoin merkittäviä — suuri kiitos
siitä. Kannan kuitenkin edellisvuosien tapaan suurta huolta siitä, miten nämä luvatut
90 miljoonaa euroa tulevat käytetyiksi omais- ja perhehoitajien aseman parantamiseen.
Kuten tiedämme, tiukan kuntatalouden aikana valitettavasti on käynyt niin, että näihin
omaishoitosopimuksen tehneiden omaishoitajien hyvinvointi- ja terveystarkastuksiin vara-
tut rahat ovat voineet hukkua kuntien muiden velvoitteiden hoitamiseen, ja koska nämä ky-
seessä olevat luvatut rahat eivät ole korvamerkittyjä, olisin halunnut ministeriltä kysyä:
miten tarkasti kuntia ohjeistetaan, ja aiotaanko näiden rahojen käyttöä jotenkin valvoa?

17.32 Touko Aalto vihr (vastauspuheenvuoro): Arvoisa puhemies! Kaiken aikaa on ollut
hyvin selvää, että pelkästään rakenteita uudistamalla ei saavuteta hallituksen tavoittelemaa
3 miljardin euron kustannuskehityssäästöä sote-uudistuksessa. Se, mitä rakenteita uudista-
malla ei saada säästettyä, leikataan ihmisten peruspalveluista. Hallitus on valmistellut tä-
män kustannusleikkurin, ja sen kautta säästöt saadaan aikaan vaikka pakon kautta. Hämä-
rän peittoon on jäänyt, mistä ihmisen peruspalveluista ja minkä verran ollaan valmiita leik-
kaamaan, ja julkisuuden kautta on noussut esiin tämä hallituksen tilaama sote-säästölista.
Kysymys on nyt puhtaasti siitä, miltä osin hallitus on ottamassa tätä säästölistaa nimiinsä ja
koska hallitus tuo tämän säästölistan eduskunnan käsittelyyn. Ei tarvita mitään kädestä pi-
täen ohjausta tai kotiopetusta. Tuokaa tämä eduskunnan käsittelyyn, sosiaali- ja terveysva-
liokuntaan, parlamentaariseen seurantaryhmään, sen sijaan että kaikessa hiljaisuudessa ke-
sän pitkinä öinä se ladataan jonnekin nettiin.

17.33 Niilo Keränen kesk (vastauspuheenvuoro):  Herra puhemies! Hyvin monissa ko-
deissa hoidetaan tänäkin päivänä ja on iät kaiket hoidettu vanhuksia ja sairaita ilman että
olisi välttämättä minkäänlaista hoitokoulutusta, ja ihan tänäkin päivänä monissa laitoksis-
sa ja palveluasumisessa nämä monet vanhukset eivät tarvitse suinkaan kokoaikaisia sai-
raanhoidon toimenpiteitä, vaan siellä tarvitaan tämmöistä tavallisen elämän tavallista pe-
rushoitoa. Kun edustaja Uotila otti esille äsken tämän mitoitusasian, niin minun käsittääk-
seni mitoituksella tarkoitetaan minimimitoitusta ja fiksu ja järkevä työnantaja kyllä perus-
taa niitä hoitajavakansseja sen mukaan, jos siellä tämä hoitoisuus on sitä huonompaa luok-
kaa. Mutta kysyisin, arvoisa ministeri, tässä kuitenkin asiaa, jota itse olen miettinyt: onko
ehkä ajateltu, että kun tämä virallinen mitoitus ja koulutettu hoivahenkilökunta siellä on,
niin vähemmän koulutettuja hoiva-apulaisia voitaisiin käyttää täydentämään heitä?

17.35 Sari Tanus kd (vastauspuheenvuoro):  Arvoisa herra puhemies! Eläkkeiden pie-
nuus, yksinäisyys ja sosiaali- ja terveyspalvelujen saatavuus — kun ei vain sairastuisi —
olivat tosiaan eilisen eläkeläisten delegaation päähuolia.

Vuonna 2008 THL antoi hoitajasuositukseksi 0,8, ja silloin hoitoisuus laitoksissa oli ai-
van toista luokkaa kuin nyt, eli jos sitä ajattelemme, niin 0,5:kin on siitä todella kaukana.
Oletteko, arvon ministeri, kuinka paljon ajatelleet ja miettineet hoitajien jaksamista tässä
työpaineessa?
8



Pöytäkirjan asiakohta PTK 88/2016 vp
Toinen kysymys, minkä haluaisin esittää: Vanhuspalvelulaista on täällä mainittu, ja se
on hieno aikoinaan voimaan saatu laki, ja nyt kuitenkin ollaan miettimässä ikäihmisten
hoidon erityisasiantuntemuksen ja vastuuhenkilöiden poistamista velvoitteista — ajatuk-
sena on, että tällä saadaan säästöjä. Muualta maailmasta on viitteitä, että tällä tulee lisää
kustannuksia. Onko tämä loppuun asti harkittu, ja kai tämä linjaus ollaan pois vetämässä?

17.36 Maria Guzenina sd (vastauspuheenvuoro):  Arvoisa puhemies! Kyllä tämä
3 miljardin säästö on aika hurja, ja jos vaikkapa on kuunnellut, mitä selvitysryhmän pu-
heenjohtaja Mats Brommels on todennut tästä säästötavoitteesta, niin hän on sanonut, että
siihen tullaan pääsemään "rajoittamalla palvelukapasiteettia, jolloin asiakas voi joutua
odottamaan palveluun pääsyä" — tämä ei liene kenenkään tässä salissa tarkoitus — ja hän
toteaa, siis suora lainaus Helsingin Sanomista viime keväältä: "Niille, jotka eivät halua jo-
nottaa, jää mahdollisuus mennä omalla rahalla yksityiseen hoitoon." Hän toteaa tässä sa-
maisessa haastattelussa, että tämä teidän, hallituksen, sote-esityksenne on juuri se sama,
jota hän oli valmistellut, eli ei varmaankaan tässä nyt mitään epäselvyyttä sitten ole siitä,
millä tavalla tässä aiotaan edetä. Mutta se on tosi ikävää, että hallitus ei ole tuonut tätä ra-
hoitusmallia ja tätä valinnanvapautta tähän kaikkien arvioitavaksi, koska se on hyvin olen-
nainen osa tätä koko uudistusta, (Puhemies koputtaa) ja kunnissa tällä hetkellä kovasti ih-
metellään, pystyykö tätä uudistusta laisinkaan toteuttamaan.

Toinen varapuhemies Arto Satonen: Vielä edustaja Virolainen, ja sen jälkeen ministerin
vastauspuheenvuoro.

17.37 Anne-Mari Virolainen kok (vastauspuheenvuoro):  Arvoisa herra puhemies! Kun
lääketiede kehittyy huimasti, niin myös tautimekanismien entistä syvällisempi ymmärtä-
minen kehittyy samalla tavalla, ja näin meillä on yhä tarkempia diagnooseja ja saamme yk-
silöllisempää ja aiempaa tuloksellisempaa hoitoa. Siksi on syytä kiittää ministeriä, että
myös biopankkien toimintaa tehostetaan tämän budjetin avulla. Meillä Suomessa on erit-
täin tutkimusmyönteinen kansa, ja myös meidän tutkimukset ovat erittäin eettisiä. Kun täl-
lä hetkellä kerätään näytteitä, siinä edellytetään laajaa tietoista suostumusta, ja mehän
olemme täällä jossain vaiheessa hyväksyneet elin- ja kudosluovutuslain yhteydessä sen,
että se on tällainen niin sanottu opt-out-menettely, elikkä jollei vainaja ole tietoisesti kiel-
tänyt, niin voidaan käyttää. Miten, ministeri, ajattelette myös jatkossa näytteiden ottoa,
voitaisiinko tätä soveltaa siihen?

Toinen varapuhemies Arto Satonen: Ministeri Rehula, 3 minuuttia. 

17.38 Perhe- ja peruspalveluministeri Juha Rehula:  Arvoisa herra puhemies! Ensiksi,
terveyden edistäminen: Se rahoitusratkaisu, joka on julkisten rahojen osalta nyt lausunto-
kierroksella, pitää sisällään sen, että kuntien valtionosuusjärjestelmään tulee yksi uusi ele-
mentti, ja se on terveyden edistämisen elementti. 60 miljoonaa euroa valtionosuuksista
kohdennetaan toki yleiskatteisena mutta terveyden edistämiseen. Maakuntien rahoitukses-
ta 1 prosentti tulee olemaan ennalta ehkäisevässä työssä terveyden edistämiseen, ei korva-
merkittyä, mutta rahoitusmallissa on pohja. Tämä on monien toive ollut, ja tämä on pitkän
väännön jälkeen tässä asennossa.
9



Pöytäkirjan asiakohta PTK 88/2016 vp
Toisekseen tästä vanhuspalvelulaista, laatusuosituksista. Ensinnäkin, nämä muutokset,
jotka ollaan vanhuspalvelulakiin tekemässä asiantuntijuuden ja vastuuhenkilön osalta, ei-
vät pudota tyhjän päälle. Sosiaalihuoltolaissa on vuodelta 2015 ikääntyviäkin ihmisiä kos-
keva asia vastuun kantamisesta, palvelusuunnitelmien laatimisesta. Toisekseen, täällä pu-
hutaan kentän palautteesta ja palautteesta esimerkiksi eri ammattiryhmien osalta. Myös
sellainen toive on tullut ja hyvin laajasti, että annettaisiin kentälle, kunnille vapauksia sii-
nä, millä koulutuksella olevia henkilöitä, niin korkeakoulutuksen kuin amk-tasoisen ja
opintotasoisenkin koulutuksen omaavia ihmisiä, olisi hoidossa ja hoivassa mukana. Tämä
on ollut yksi toive.

Kolmas asia: Koko laatusuositus käydään läpi. Se, mikä on sitten se lopputulos, on tä-
män syksyn valmistelun savotta. Tämä on budjettikirjaan kirjoitettu asia, ja siellä käydään
läpi niin ammattikuntakohtaiset kysymykset kuin sitten nämä mitoitusasiat.

Mitä ajattelee, jos tätä keskustelua kuuntelee tänäänkin, yksikin nuori, joka pohtii ura-
valintaansa vanhuspalveluihin, geriatriaan ja niin edelleen liittyen? Kyllä meidän kaikkien
vastuulla, riippumatta siitä, olemmeko hallituksessa vai oppositiossa, on myös tämä näkö-
kulma.

Sitten soteen. Ei tuo 3 miljardia ole uskon varassa. Se on laskettu niillä spekseillä, niistä
pykälistä, jotka lausuntokierroksella olevassa paketissa ovat. Te toivotte täällä jonkun
säästölistan tuomista eduskunnan käsittelyyn. Ei sellaista tule. On tehty tuotannollis-talou-
dellinen arviointi, annettu se arvio, mihin joudutaan, jos mitään ei tehdä. Tämä sote-järjes-
tämislain kokonaisuus tulee tuomaan 3 miljardin euron säästöt (Puhemies koputtaa) — ja
tarkkoja kun ollaan, niin ei edes säästöjä, vaan kustannusten tason taittumisen. Sitähän täs-
sä haetaan.

17.41 Ilmari Nurminen sd (vastauspuheenvuoro): Arvoisa puhemies! Edelleen peräisin
hallitukselta syitä tähän vanhuspalvelulain heikentämiseen. Viime kaudella saatiin histo-
riallinen vanhuspalvelulaki, ja selvitin, mitä nämä mitoitukset tällä hetkellä ovat: 2 200 toi-
mintayksikössä keskiarvo oli 0,62-mitoitus, ja vain 160 yksikköä alitti tämän 0,5:n, eli mi-
toitus oli 0,4—0,5. Eli lähinnä peräisin syitä, minkä takia halutaan antaa signaali, että ko-
konaisuutta pitää laskea, eikö pitäisi ennemminkin puuttua näihin epäkohtiin ja nostaa sitä
alarajaa?

Toinen liittyy näihin laatusuosituksiin. Meillä on pohjoismaisittain kaikista pätevin hoi-
tohenkilöstö. Jos vertaillaan tätä, niin mielestäni tämäkin on signaalina huono. Kysymys,
johon haluaisin yksinkertaisen ja selvän vastauksen: onko tämä vain säästölaki, ja onko
selvitetty tämän lain vaikutuksia (Puhemies koputtaa) ikäihmisten perusoikeuksien toteu-
tumiseen?

17.42 Mikko Savola kesk (vastauspuheenvuoro): Arvoisa herra puhemies! Suomi täyttää
ensi vuonna 100 vuotta, ja meidän on kyllä muistettava, minkä takia me saamme 100-vuo-
tisjuhlia ensi vuonna viettää. Sen ratkaiseva tekijä on sotiemme veteraanit, ja pidän äärim-
mäisen tärkeänä, että hallitus nyt ohjaa veteraanikuntoutukseen lisää varoja. Invaliditeetti-
prosentin laskeminen 15 prosentista 10 prosenttiin on hyvä asia, mutta kun katsotaan mei-
dän koko veteraaniväestömme keski-ikää, joka alkaa olla 93 vuotta, niin ei siinä enää ihan
hirveästi invaliditeettiprosentillakaan sitä merkitystä ole. Kysyisinkin ministeriltä: kuinka
suuret mahdollisuudet meillä olisi poistaa tulevina vuosina tuo invaliditeettiprosentti ko-
konaan ja antaa veteraaneille heidän ansaitsemansa kuntoutus?
10



Pöytäkirjan asiakohta PTK 88/2016 vp
17.44 Krista Mikkonen vihr (vastauspuheenvuoro): Arvoisa puhemies! Edustaja Laus-
lahti otti esille makeisveron poiston ja sen, että meidän pitäisi luoda sen tilalle sokerivero,
ja olen tästä aivan samaa mieltä. Budjettikirjan ehkä yksi hämmästyttävimmistä kohdista
oli se, että tämä makeisvero aiotaan poistaa, jo ihan sen takia, että kyse on yli 100 miljoo-
nan euron verovähennyksestä, ja toisaalta siksi, että me tiedämme, että sillä on kansanter-
veydellisesti merkitystä ja lasten lihavuus on aikapommi, joka tulee olemaan käsissämme.
On totta, että EU on kritisoinut tätä, mutta se voitaisiin toteuttaa terveysperustein — näin
on tehty myös muissa EU-maissa, kuten Tanskassa, Ranskassa ja Unkarissa — ja nyt kun
EU-pakkausdirektiivin mukaan sokerimäärät tulevat olemaan pakkauksissa, nyt ehdotto-
masti täytyisi siirtyä sokeriveroon, ja on hölmöyttä nyt välillä poistaa se makeisvero ja sit-
ten kohta luoda uusi vero. Se ei ole myöskään hyvää veropolitiikkaa poukkoilevuutensa
vuoksi.

17.45 Toimi Kankaanniemi ps (vastauspuheenvuoro):  Arvoisa puhemies! Sote-menot
ovat suuruusluokkaa 20 miljardia vuodessa, ja niiden kasvu esimerkiksi viime vaalikaudel-
la oli noin 2,4 prosenttia per vuosi. Nyt tavoitteena on painaa se 2,4:stä 0,9:ään, eli 1,5 pro-
senttiyksikön taitto, ja se tarkoittaa 300:aa miljoonaa per vuosi — 10 vuodessa siis 3 mil-
jardia. Tämä on ihan realistista, kun tämä hanke hyvin toteutetaan, ja luotan, että se näin to-
teutetaan. Se tulee integraation kautta, henkilöstön, kiinteistöjen, ict:n ja laitteiden nykyis-
tä paljon suuremman tehokkuuden ansiosta, mihin on varmasti mahdollisuuksia, hankinto-
jen uudistamisella ja kehittämisellä, suuremmilla yksiköillä, viisaalla valinnanvapausmal-
lilla ja hyvällä toteutuksella — eli ihan mahdollista. Mitä tästä seuraa tämän 3 miljardin
lisäksi? Hoitoonpääsy nopeutuu, hoitoajat lyhenevät, sairauspoissaoloajat lyhenevät ja niin
edelleen. Eli tämä on erinomainen, hyvä ja määrätietoinen tavoite. Kysyn vain: miten nämä
hyvinvoinnin ja terveyden tuen kriteerit (Puhemies koputtaa) pystytään määrittelemään
niin maakunnille kuin kunnillekin?

Toinen varapuhemies Arto Satonen:  Muistutan vielä siitä, että pidetään kiinni tästä mi-
nuutin ajasta, niin että useampi ehtii puhumaan.

17.46 Jari Myllykoski vas (vastauspuheenvuoro): Arvoisa herra puhemies! Ensimmäise-
nä palautteena täytyy sanoa, että kyselytunnin vetäminen sujui mallikkaasti, kiitoksia siitä.

Haluan... (Välihuutoja) — Joo, täytyy sanoa, että en minä sitä kyllä epäillyt, vaikka hän
on omassa persoonassaan kyllä ollutkin särkemässä meidän Satakuntaa, mutta se ei kuulu
tähän. (Naurua) — Edustaja Savola otti hyvän asian esille. Se on tässä kokonaisuudessa
pieni murunen, mutta on todella hyvä, että edustaja Savola otti sen esille, että voitaisiin
poistaa koko käsite siitä, onko 15—10 prosenttia. Minä haluaisin muistuttaa tässä tilantees-
sa siitä, kuinka paljon meillä on veteraaneja, jotka eivät ole tämän arvioinnin piirissä ja jot-
ka ovat mielenterveytensä menettäneet siellä rintamalla, kuinka paljon meillä on ihmisiä,
jotka henkisen kärsimyksensä vuoksi eivät tule koskaan saamaan minkäänlaista rahallista
korvausta, (Puhemies koputtaa) saatikka sitten, että sen mielenterveyden hoitoon olisivat
saaneet apua.

17.47 Markku Eestilä kok (vastauspuheenvuoro): Arvoisa puhemies! Kun tuota päivys-
tysasetusta lukee, niin sieltä käy selville, että on esimerkiksi tiettyjä tapaturmia, joita ei
Suomessa hoideta kuin yhdessä sairaalassa. Se osoittaa sen, että kun on näin pieni maa,
11



Pöytäkirjan asiakohta PTK 88/2016 vp
niin on pakko jollakin tavalla laadukkaita hoitoja keskittää. Mutta nyt, kun nämä kaksitois-
ta jossain määrin laajan palvelun päivystyssairaalaa jäävät, niin kysynkin ministeriltä:
onko nyt ihan oikeasti niin, että jos jollakin alueella pitkien matkojen takia halutaan kevyt
päivystys — kansa kutsuu sitä päivystykseksi — säilyttää, se olisi ehdottomasti kiellettyä?
Tuntuisi joskus järkevältä hoitaa siellä tiettyjä asioita, esimerkiksi jos ajatellaan, että polii-
si ottaa kiinni jonkun rattijuopon ja otetaan verikoe, niin sitä pitää lähteä parisataa kilomet-
riä kuljettamaan, tai jotakin muuta tämmöistä. Haluaisin tähän vastauksen, ovatko muut
päivystykset, jos vaikka kuinka pienetkin, kiellettyjä.

17.48 Päivi Räsänen kd (vastauspuheenvuoro):  Arvoisa puhemies! Yhdyn täällä esitet-
tyihin kiitoksiin muun muassa vesirokkorokotteesta, samalla myös toiveisiin: muun muas-
sa edustajat Lauslahti ja Mikkonen toivoivat sokeriveroa tämän makeisveron tilalle tervey-
den edistämiseksi.

Mutta oman eduskuntaryhmäni suurin huoli tämän pääluokan kohdalla liittyy vanhus-
palveluihin. Me kyllä ymmärrämme valtiontalouden vaikean tilanteen ja säästötarpeet ja
senkin, että tarvitaan niitä hyviä käytänteitä, tarvitaan kuntouttavaa työotetta vanhuspalve-
luissa, mutta vanhustenhoidon tasoa on kyllä vaikea turvata, puhumattakaan parantamises-
ta, jos samalla henkilöstön määrää suhteessa hoidettaviin tosiasiallisesti lasketaan. Kysyn-
kin teiltä, ministeri: miten suhtaudutte tähän tuoreeseen pohjoismaiseen tutkimukseen,
(Puhemies koputtaa) joka kertoo, että meillä jo nyt hoivatyöntekijöiden asiakasmäärät ovat
huomattavasti korkeammat Suomessa kuin muissa Pohjoismaissa?

17.50 Markku Pakkanen kesk (vastauspuheenvuoro):  Arvoisa puhemies! Talousarvio-
esityksessä kiinnitetään huomiota myös lomitustoimintaan ja sijaisaputoimintaan. Tämä
on erittäin tärkeä huomio, koska maanviljelijöiden tilanne on kaiken kaikkiaan tällä hetkel-
lä hyvin haasteellinen ja tämän lomitustoiminnan kohteeseen tämä 11 miljoonan lisäys on
tervetullut asia. Huolta aiheuttaa nuorten — tai yleensä viljelijöiden mutta erityisesti nuor-
ten — viljelijöiden jaksaminen. Kysynkin ministeriltä siihen liittyen: onko siihen joitain
erityistoiveita vielä kerrottavana meille kansalaisille?

Toinen asia: Täällä edustajat Savola ja Myllykoski ottivat tämän veteraanien asian esil-
le. Kysyn siitä: kuinka voidaan varmistaa, että kunnat hoitavat heille kuuluvan velvollisuu-
den? Nyt valtio antaa rahat mutta itse toimenpidehän jää kuntien vastuulle aika pitkälti?

17.51 Johanna Ojala-Niemelä sd (vastauspuheenvuoro):  Arvoisa herra puhemies! Ke-
sällä meillä pohjoisessa nousi otsikoihin yksityinen vanhustenhoitokoti, jossa kaikki asiat
eivät todellakaan olleet kunnossa. Puutteita ilmeni lääketurvallisuudessa, hygieniassa, hen-
kilöstön määrässä, asiakasjärjestelmissä ja potilastiedoissa ja niin edelleen. Kysyisinkin:
miten avin valvonnasta vastaavien yksiköiden resurssit turvataan? On totta, että suurim-
massa osassa hoitolaitoksista toimitaan moitteettomasti, mutta sitä valvontaa tarvitaan niit-
ten osalta, joissa näin ei menetellä.

Sitten kysyisin vielä, jatkuvatko synnytykset Länsi-Pohjan sairaalassa. Voitteko antaa
saman lupauksen kuin äskettäin annoitte edustaja Östmanille Vaasan osalta, koska Länsi-
Pohja on Manner-Suomen toiseksi pienin synnytyssairaala mutta Lapin lapsista siellä syn-
tyy suurin piirtein puolet?
12



Pöytäkirjan asiakohta PTK 88/2016 vp
17.52 Lea Mäkipää ps (vastauspuheenvuoro): Arvoisa puhemies! Tämä pääluokka käsit-
tää ihmisen koko elämänkaaren, ja täällä on leikkauksia mutta on myös myönteisiä asioita.
Esimerkiksi opiskelijat tulevat yleisen asumistuen piiriin, ja täällä on myös puhuttu omais-
ja perhehoitoon satsaamisesta.

Mutta eräs asia sitten. Täällä on puhuttu hoitajamitoituksista. Ajattelen, että maailma
muuttuu ja että pitäisikö meillä jokaisella olla enempi vastuuta lähimmäisistä, juuri jos aja-
tellaan terveydenhuoltoa. Olenkin miettinyt, että mitenkäs, ministeri, on, voitaisiinko eri
kunnissa järjestää semmoinen tilaisuus, että omaiset osallistuisivat syöttämiseen, ulos kul-
jetukseen ja samoin olisi ystävärenkaita ja tällaista, niin että nyt jokainen meistä, joka on
terve, ottaisi vastuun näistä henkilöistä. Eihän siellä sairaalassa tosiaan tarvitse... Kun itse-
kin olen ollut, niin se on hirveän tärkeätä, ja tiedän, että esimerkiksi yhden vanhuksen syöt-
tämisessä saattaa mennä puoli tuntia. Varmaan tämmöistä halukkuutta löytyy, mutta jon-
kun pitäisi olla semmoinen yhdyshenkilö, (Puhemies koputtaa) joka tästä ottaa kopin. Mitä
mieltä ministeri on tästä ajatuksesta?

17.53 Matti Semi vas (vastauspuheenvuoro): Arvoisa puhemies! Viime kesän aikana kä-
vin monessa erilaisessa vanhustenhoitopaikassa, kotipalvelussa ja tämmöisessä, tutustu-
massa siihen toimintaan. Siellä keskustelin hoitajien kanssa ja hoidettavien kanssa, miltä se
tilanne näyttää. Siinä yhteydessä tuli esille tämä 0,4-mitoitus, mitä se käytännössä tarkoit-
taa. Se tarkoittaa sitä, että vanhus saa vuoteen ja ruoan ja se loppu, normaali perushoito ja
ulkoilu ja tämmöiset viriketoiminnot, jää pois. Jäinkin miettimään sitä tilannetta, onko
tämä sitten ministerin mielestä semmoista vanhustenhoivaa arvostavaa päätöksentekoa,
tällainen, että ruvetaan kiristämään sillä mitoituksella ja viedään hoitajilta mahdollisuus
tehdä kunnon hoivatyötä.

17.54 Jaana Pelkonen kok (vastauspuheenvuoro): Arvoisa puhemies! Jatkuvasti kasva-
nut nuorisotyöttömyys on lisännyt myös nuorten toimeentulotuen asiakkaiden määrää, ja
samaan aikaan meitä huolestuttaa nuorten syrjäytyminen. Toimeentulotukeahan voi hakea
tällä hetkellä jopa vuosia tapaamatta koskaan sosiaalityöntekijää tai -ohjaajaa kasvotusten,
ja tämä omalta osaltaan sitten lisää syrjäytymisriskiä.

Perustoimeentulotuen laskennan ja maksatuksen siirtyessä ensi vuonna tosiaankin Ke-
lalle täytyy varmistaa, että saumaton yhteistyö sosiaalityön ja Kelan välillä sujuu. Kysyi-
sinkin ministeriltä: miten me varmistamme sen, ettei ainutkaan nuori jää tämän uudistuk-
sen jalkoihin?

Toinen varapuhemies Arto Satonen: Myönnän vielä vastauspuheenvuorot seuraaville
edustajille: Heikkinen ja Haatainen. Sen jälkeen on ministerin loppupuheenvuoro.

17.55 Hannakaisa Heikkinen kesk (vastauspuheenvuoro): Arvoisa herra puhemies! Ha-
luan ensimmäisenä kiittää edustaja Mäkipäätä aivan loistavasta näkökulmasta. Vapaaeh-
toiset ja omaiset ovat valtava voimavara, jota osataan eri tavoin käyttää hyödyksi eri puo-
lilla vanhustenhoivaa. Näin on nyt, ja näin oli 20 vuotta sitten, kun itse vanhushoivassa
aloitin, ja sitä kymmenisen vuotta eri puolilla Suomea olen saanut tehdä. Ensimmäinen ky-
symys ministerille olisikin se, miten me voimme tätä osiota viedä eteenpäin, että kunnissa
ja hoitotyön johtamisessa nähtäisiin voimavarana vapaaehtoistyö ja omaiset.
13



Pöytäkirjan asiakohta PTK 88/2016 vp
Toinen kysymykseni liittyy tähän valtavan hienoon panostukseen perhehoitoon. Usein
nähdään vanhustenhoiva vain kahtena ääripäänä: joko se on kotihoitoa tai sitten laitoshoi-
toa. Mutta tähän välille tarvitaan paljon uutta, koska vanhukset ovat erilaisia ja kullakin on
eri tarpeet. Minkälaisia ajatuksia perhehoidon kehittämisestä on ja mitenkä se on lähtenyt
kärkihankkeena eteenpäin?

17.56 Tuula Haatainen sd (vastauspuheenvuoro): Arvoisa herra puhemies! Näistä 3 mil-
jardin säästöistä: Ei näitä millään ole tällä tarkkuudella, mitä nyt julkisuudesta luetaan,
siellä työryhmässä, parlamentaarisessa seurantaryhmässä, käyty läpi, ja toivon mukaan me
saisimme nyt tiedon sitten siitä, ollaanko menossa näiden lukujen mukaan, niin kuin tässä
kuvataan: muun muassa vammaispalveluista 210 miljoonaa ja niin edespäin. Nämä ovat
lukuja, jotka merkitsevät myös palveluiden sisällössä paljon. Mutta varmaan saamme tästä
selvityksen vielä sinne työryhmään.

Kysyisin kuitenkin ihan toisesta asiasta, nimittäin turvakotien rahoituksesta. Se lisään-
tyy 2 miljoonalla, se on hyvä asia, mutta siitä huolimatta, että sitä nyt lisätään, sen tarve on
itse asiassa 4 miljoonaa. Viime vuonna jäi 2 000 turvakoteihin hakeutunutta perhettä ilman
paikkaa, jouduttiin käännyttämään pois. Kysyisin: olisiko sitä mahdollista mitenkään ai-
kaistaa, kun sitä 2 miljoonalla tullaan nyt nostamaan, niin että laitettaisiin se kerralla kun-
toon, ettei tässä paria vuotta tarvitse ovelta pois käännyttää? Sen voisi (Puhemies koput-
taa) sellaisella määrärahalla laittaa kuntoon, että pystytään sitten palveluntarjonnalla sii-
hen vastaamaan.

Ensimmäinen varapuhemies Mauri Pekkarinen:  Ja ministeri Rehula, 5 minuuttia.

17.57 Perhe- ja peruspalveluministeri Juha Rehula: Arvoisa puhemies! Nyt kysyn var-
muuden vuoksi, tarkoittiko edustaja Haatainen päihdeäitien hoitoa vai näitä ensi- ja...
(Tuula Haatainen: Turvakoteja!) — Turvakoteja. — Tämä turvakotiasia on tarkoitus hoi-
taa nyt vielä tämän syksyn aikana niin, että tämä homma tulee kuntoon, tämän määrärahan
tarve, jota te olitte vailla, sikäli kuin me nyt olemme samalla kartalla. Tämä on tarkoitus
hoitaa. Totean vielä: sikäli kuin olemme samalla kartalla.

Toisekseen näistä sote-säästöistä: Olen tottunut siihen, että Kuntaliiton kanssa on aika
ajoin ongelmia, koska heillä on erilaiset laskelmat kuin esimerkiksi sosiaali- ja terveysmi-
nisteriössä tai valtiovarainministeriön kuntaosastolla. Tämä 3 miljardia, tämä kokonaisuus
— toistan sen nyt vielä kerran: myös parlamentaarisessa seurantaryhmässä ainakin kaksi
kertaa on käsitelty, mistä se tulee.

Ja sitten tämä niin sanottu NHG:n paperi, johon nyt on viitattu: Se on tehty, se on totta.
Täällä, edustaja Aalto, väristyksen kanssa vaaditte sitä eduskunnan käsittelyyn. Ei sitä tuo-
da eduskunnan käsittelyyn. Ensinnäkin siellä on asioita, jotka on toteutettu jo, ja toisek-
seen en vahingossa käytä termiä tuotannollis-taloudellinen laskelma, ja se on koeponnis-
tettu osana hyvää valmistelua. Me olemme tehneet yli 20 erilaista selvitystä erilaisista ai-
heista, teetätetty ja tullaan teetättämään lisää. Ei tässäkään asiassa musta muutu valkoisek-
si sillä, että te, arvoisa edustaja Aalto, esimerkiksi sanotte täällä, että tuokaa lista eduskun-
nan käsittelyyn. Sitä ei ole salattu. Tämä koko sote-valmistelu, valinnanvapaus — me
olemme tuottaneet aineiston julkisuuteen heti kun se on mahdollista. On ollut tässä valmis-
teluvastuussa olevana minulle hieman hankalaa aika ajoin se, kun ei ole kaikkiin kysymyk-
siin vastauksia. Toinen vaihtoehto olisi ollut se, että me olisimme valmistelleet kabineteis-
14



Pöytäkirjan asiakohta PTK 88/2016 vp
sa asioita kuukausikaupalla ja tulleet sitten koko paketilla, kun se olisi ollut valmis. Meillä
vieläkin työtä riittää. Esimerkiksi valinnanvapausmallin yksityiskohdat: se on tämän vuo-
den puolella, kun laki pykälineen lähtee lausuntokierrokselle.

Sitten ihan ensimmäisestä sessiosta jäi vastaamatta yksi aivan olennainen asia, joka liit-
tyy soteen. Perättiin parlamentaarista valmistelua, ja yksi perustelu oli se, että lähipalvelut
määritellään. Eduskunnassa on kerran ollut laki, joka kaatui kunnalliseen itsehallintoon ja
rahoitukseen — rahoitukseen ja kunnalliseen itsehallintoon. Tuossa lakiluonnoksessa, joka
nyt on lausuntokierroksella, on 4 §, jossa puhutaan palvelujen saatavuudesta ja saavutetta-
vuudesta. Tuon pykälän sisältö on jokseenkin yksi yhteen sen kanssa, joka oli kertaalleen
eduskunnassa olleessa esityksessä. Tuon tarkemmalle tasolle siinä ei tulla pääsemään. Lä-
hipalvelujen määrittely liittyy olennaisena osana maakunnalliseen valmisteluun, alueelli-
seen valmisteluun. Meillä on näyttöjä muutamalta alueelta, miten nuo lähipalvelut on maa-
kunnallisesti määritelty.

Biopankit ja genomit: Ensinnäkin biopankkilainsäädäntö tullaan läpikäymään, uudista-
maan, tuodaan se tänne. Meillä on tällä hetkellä seitsemän biopankkia, ja todennäköisesti
meillä jatkossa on vähän vähemmän, mutta toivottavasti niiden hyödynnettävyys on pa-
rempi, ja myös itse olen hyvin avoimin mielin sen osalta, että tietosuojat ja muut tällaiset
koetetaan purkaa, niin että hyödynnettävyys lisääntyy. Toinen niistä positiivisista asioista,
jotka toivon mukaan luovat jatkossa Suomeen työtä ja työpaikkoja, on genomistrategia, ja
se ei ole enää pelkkä strategia, vaan sen jalkauttaminen on jo menossa. Sitä vetää ministeri
Rehn, ja siinä ovat meillä opetus- ja kulttuuriministeriö, sosiaali- ja terveysministeriö mu-
kana. Se tulee olemaan jotakin sellaista, jolla tehdään jotakin ihan oikeaa ja uutta.

Synnytysten osalta: Vaasassa synnytetään, Vaasassa on noin 1 400 synnytystä vuodes-
sa. Länsi-Pohjalla on tilanne, jossa synnytyksien tulevaisuus on poikkeusluvan takana, ja
niitten poikkeuslupien, jotka ovat tähän mennessä ministeriöön tulleet, käsittely on valmis-
telussa. Tulee päivä, jolloin niihin ilmestyy nimet alle, ja sitten katsotaan, mitkä ovat
myönteisiä ja mitkä eivät. Yksi osa Länsi-Pohjan, koko Länskän, tulevaisuutta on se, mil-
lainen yhteistyörakenne ja verkko kyetään Oulun erva-alueella rakentamaan.

Ja sitten näihin veteraanikuntoutuksiin. Vetoan jokaiseen kansanedustajaan, joka on
kuntapäättäjä: huolehtikaa omissa kunnissanne, että tämä raha tulee käytettyä. Niin ei saa
käydä, että vuoden päästä vastaavassa keskustelussa tai kyselytunnilla sanotaan, että joku
veteraani on jäänyt ilman kuntoutusta. Nyt ollaan tilanteessa, jossa rahasta tämä ei ole enää
kiinni. Nyt on kyse siitä, että yhteistyössä ministeriö, Kuntaliitto, kunnat, Valtiokonttori
huolehtivat, että jokainen veteraani saa sen kuntoutuksen, joka veteraanille kuuluu. — Ar-
voisa puhemies, kiitos.

Ensimmäinen varapuhemies Mauri Pekkarinen: Keskustelu sosiaali- ja terveysminis-
teriön pääluokasta päättyy. Siirrytään sisäasiainministeriön pääluokkaan.

18.03 Sisäministeri Paula Risikko:  Arvoisa herra puhemies! Sisäministeriön hallinnon-
alalle ehdotetaan ensi vuoden talousarvioon määrärahoja yhteensä noin 1,5 miljardia eu-
roa. Tämä on noin 200 miljoonaa euroa vähemmän kuin tämän vuoden varsinaisessa ta-
lousarviossa. Vähennys johtuu suurimmaksi osaksi turvapaikanhakijoiden määrän tasaan-
tumisesta loppuvuoden 2015 ruuhkahuipun jälkeen.

Sisäisen turvallisuuden resursseja on kyetty lisäämään viime aikoina vaikeasta taloudel-
lisesta tilanteesta huolimatta. Sisäiseen turvallisuuteen ja oikeudenhoitoon on hallitusoh-
15



Pöytäkirjan asiakohta PTK 88/2016 vp
jelman mukaisesti panostettu kohdistamalla vuodesta 2016 alkaen 28,5 miljoonan euron
vuosittainen lisäys sisäministeriön hallinnonalalle. Toisaalta hallitusohjelman sisältämät
toimintamenosäästöt ja muut tehdyt leikkauspäätökset pienentävät kaikkia toiminta-
menomomentteja myös meillä kumuloituvasti siten, että erityisesti vuoden 2017 jälkeen
nämä säästöt tulevat asettamaan sisäisen turvallisuuden toimijat uusien haastavien ratkai-
sujen eteen.

Arvoisa puhemies! Haluan seuraavaksi nostaa lyhyesti esiin ensi vuoden budjettinäky-
miä ja muita budjettiin liittyviä keskeisiä asioita sisäasiainhallinnossa.

Viime keväänä tehdyn kehyspäätöksen mukaisesti poliisille kohdennetaan vuodelle
2017 yhteensä 5 miljoonan euron lisämääräraha muun muassa automaattisen liikenneval-
vonnan lisäämiseen ja harmaan talouden torjuntaan. Määräraha nousee 10 miljoonaan eu-
roon vuodesta 2018 alkaen. Poliisikoulutuksen aloituspaikkojen lisäämiseen ehdotetaan
budjetissa 0,4 miljoonan euron määrärahaa ensi vuodelle.

Suojelupoliisin resurssien turvaamiseksi viime kevään kehyspäätökseen sisältyy 2 mil-
joonan euron tasokorotus ensi vuodesta alkaen. Jotta suojelupoliisi kykenee suoriutumaan
tehtävistään ja ennalta ehkäisemään toimialaansa kuuluvia uhkia, tulee virastoresursseja
pitkäaikaisesti parantaa — ja pitkäjänteisesti. Suojelupoliisin resurssit ovat ilman muuttu-
nutta toimintaympäristöäkin niukat, saati nyt, kun toimintaympäristö muuttuu koko ajan.

Rajavartiolaitoksen toimintaan vaikuttaa merkittävimmin tilanne Venäjällä ja Itämeren
alueella. Tavoitteena on vahvistaa sisäistä ja ulkoista turvallisuutta itärajalla ja pitää rajan-
ylitysliikenne turvallisena. Rajavartiolaitos perustaa uuden, EU:n raja- ja merivartiojärjes-
telmän edellyttämän, nopean toiminnan rajavartijareservin. Tämä on yhdessä meillä EU-
sopimuksessa sovittu. Tätä tarkoitusta varten Rajavartiolaitokselle on ehdotettu ensi vuo-
den talousarvioon 2 miljoonan euron lisämäärärahaa. On kuitenkin todettava se, että Raja-
vartiolaitoskin on erittäin vaikeiden sopeuttamistoimien kohteena ja tällä hetkellä käydään
sitä keskustelua, mistä se raha otetaan, koska jokainen meistä ymmärtää, että rajavartiointi
ja rajaturvallisuus ovat mitä suurimmassa määrin työvoimavaltainen ala ja siitä syystä me
emme voi vähentää niitä henkilöitä sieltä kovin paljon.

Pelastustoimessa toteutetaan parhaillaan uudistusta osana maakuntauudistusta sekä sa-
massa aikataulussa ja samalla aluejaolla sosiaali- ja terveydenhuollon uudistuksen kanssa.
Uudistuksella tavoitellaan tehokkaampaa ja taloudellisempaa järjestelmää, jossa nykyistä
suuremmat alueet pystyvät varautumaan myös harvinaisiin suuronnettomuuksiin tai luon-
nonkatastrofeihin koko maassa. Näin varmistetaan pelastustoimen resurssien tehokas käyt-
tö niin, että pelastustoimen toimintavalmius ei heikkene. Pelastustoimen palveluiden on
pysyttävä jatkossakin lähipalveluina, ja siihen me satsaamme tuolla ministeriössä.

Hätäkeskuslaitoksille tehtiin kevään kehyspäätöksessä 2 miljoonan euron tasokorotus
vuodesta 2017 alkaen. Tällä pyritään varmistamaan laitoksen häiriötön toiminta ja uuden,
verkottuneen tietojärjestelmän Erican käyttöönotto vaiheittain.

Arvoisa herra puhemies! Hyvät kuulijat! Poikkeuksellinen turvapaikanhakijatilanne on
asettanut viranomaisten toiminnan ja tuloksellisuuden vaatimukset uudelle tasolle. Suo-
meen tulevien turvapaikanhakijoiden määrän voidaan arvioida jäävän pysyvästi aiempaa
korkeammalle tasolle. Tällä hetkellä noin 13 000 henkilöä odottaa ensimmäistä päätöstä
turvapaikkahakemukseensa ja yli 23 000 henkilöä odottaa vastaanottojärjestelmän piirissä
asiansa käsittelyä prosessin eri vaiheissa. Kuten tästä kaikki ymmärrämme, turvapaikkaha-
kemusten mahdollisimman nopea käsittely on inhimillisin ja kustannustehokkain tapa hoi-
taa asiaa. Maahanmuuttovirasto on tehnyt viime vuoden lopusta lähtien merkittäviä lisä-
16



Pöytäkirjan asiakohta PTK 88/2016 vp
rekrytointeja. Suuri asiakasmäärä on aiheuttanut prosessin kaikissa vaiheissa viiveitä, mikä
on poikkeustilanteessa hyvin ymmärrettävää.

Vastaanottomenoja on erittäin vaikeaa, käytännössä mahdotonta, täsmällisesti arvioida
etukäteen. Vastaanoton menoihin vaikuttavat hakijamäärän ja hakemusten käsittelyaiko-
jen lisäksi monet muut seikat, kuten hallintotuomioistuinten kyky selviytyä kasvavasta
määrästä valituksia, kielteisen päätöksen saaneiden maasta poistamisen nopeus ja tehok-
kuus, vapaaehtoisen paluun toimivuus sekä oleskeluluvan saaneiden kuntaan siirtymisen
nopeus. Vastaanoton menoihin on vuoden 2017 budjetissa varattu yhteensä noin 274 mil-
joonaa euroa. (Puhemies koputtaa) — Toivotte, että lopetan tähän näin. Minulla olisi vielä
vähän tästä esittelyä. (Naurua)

Ensimmäinen varapuhemies Mauri Pekkarinen: Sopinee nyt niin, että ministeri esitte-
lee loppuun asti tällä kertaa, jos sitä vähän vielä on.

Selvä, kiitos, arvoisa puhemies! — Vastaanottomenojen mitoittaminen vastaamaan ha-
kijamäärää sekä lakkautettavien tai perustettavien vastaanottokeskusten tarvetta ajantasai-
sesti on erittäin haasteellista. Kapasiteettia pyritään mitoittamaan kulloistakin tilannetta
vastaavaksi ja toiminnassa pyritään kustannustehokkuuteen.

Sitten hallitushan antoi myös rahapelitoimintojen yhdistämistä koskevan budjettiesityk-
sen eduskunnalle viikko sitten. Nykyisten kolmen rahapeliyhteisön — Veikkaus, Raha-au-
tomaattiyhdistys ja Fintoto — rahapelitoiminnot on tarkoitus yhdistää ensi vuoden alusta
alkaen uuteen, valtion kokonaan omistamaan rahapeliyhtiöön Veikkaus Oy:hyn. Hallituk-
sen esitys on valmisteltu laajassa poikkihallinnollisessa yhteistyössä, ja tässä yhteydessä
tämä esitellään, koska tämä on mitä suurimmassa määrin budjettilaki.

Lopuksi haluan tuoda myös tässä yhteydessä esiin huoleni parhaillaan käynnissä olevas-
ta voimakkaasta toimintaympäristön muutoksesta, jossa sisäinen ja ulkoinen turvallisuus
limittyvät vahvasti toisiinsa. Toisaalta samaan aikaan sisäisen turvallisuuden resurssit ovat
pitkällä tähtäimellä supistumassa. Tämä kehitys on ristiriidassa viranomaisten lisäänty-
vien ja monimutkaistuvien tehtävien sekä toimintaympäristön muutoksen kanssa. Ja aivan
lopuksi vain totean, että tästä syystä olisi välttämätöntä tarkastella vielä kertaalleen polii-
sin ja muiden sisäisen turvallisuuden toimijoiden resurssitasoa. Jotta valtioneuvoston sisäi-
sen turvallisuuden selonteon linjausten toteuttaminen olisi mahdollista, tulisi ensi keväänä
valmisteltavassa julkisen talouden suunnitelmassa, niin sanotussa kehysbudjetissa, tehdä
varsinaiset korjausliikkeet viimeistään vuodesta 2018 eteenpäin. — Kiitos.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat käyttää puheenvuoron tässä debattiosassa, nousemaan ylös ja painamaan V-paini-
ketta.

18.11 Juho Eerola ps (vastauspuheenvuoro):  Arvoisa herra puhemies! Kokonaisuutena-
han tämä talousarvioesitys vuodelle 2017 on noin 200 miljoonaa euroa pienempi kuin ku-
luvan vuoden talousarvio oli, kuten ministeri tuossa totesikin, ja suurimmat vähennykset
kohdistuvat turvapaikanhakijoitten vastaanoton menoihin maahanmuuttohallinnossa, po-
liisissa ja Rajavartiolaitoksessakin, ja tämä vähennys johtuu nimenomaan siitä, että tämä
turvapaikanhakijoitten määrä on tasaantunut — 200 miljoonaa euroa.
17



Pöytäkirjan asiakohta PTK 88/2016 vp
Täytyy kiittää tässä yhteydessä hallitusta niistä kaikista kiristyksistä, mitä on meidän
turvapaikkapolitiikkaan tässä vuoden aikana tehty. Ja se näkemys minulla on, että näitä ki-
ristyksiä on entisestään jatkettava, jotta Suomesta tulee mahdollisimman vähän houkutta-
va maa näitten turvapaikanhakijoitten silmissä.

Tämä budjettiesitys minun mielestäni on selkein todiste siitä, mistä on saatavissa mah-
dollisimman suuria säästöjä meidän talouteen. Tällä konstilla tuli nyt noin 200 miljoonaa.
Jatketaan tätä hyvää työtä.

18.12 Mika Kari sd (vastauspuheenvuoro): Arvoisa herra puhemies! Vaikka hallintova-
liokunnan puheenjohtaja tuossa sanoi, että säästöt tulevat turvapaikkakysymysten ratkai-
sun kautta, niin todellisuus taitaa olla kyllä samasta budjettikirjasta katsottuna vähän toi-
senlainenkin.

Rouva sisäministeri, lupasitte tuolla SuomiAreenalla kesällä, että poliisin määrärahoja
tulee lisätä. Nyt kun katson poliisin hallinnonalaa, siellä on miinus 42 miljoonaa, luku on
negatiivinen. Miten tässä näin kävi? Suunta on väärä. Meillä on 7 200 poliisimiestä ja -nais-
ta kentällä, ja budjettikirjankin mukaan ja niiden tietojen mukaan, mitä tuolta sisäministe-
riön puolelta on hankittu, poliisien määrä uhkaa laskea tulevana vuonna alle 7 000:n. To-
dellakin alle 7 000:n, mikä on kipurajan alapuolella ja tuntuvasti.

Rikoksista ja rötöksistä 70 prosenttia tehdään päihtyneenä. Nyt alkoholilakia on muutet-
tu liberaalimpaan suuntaan. Miten alkoholilaki ja poliisin alenevat kehykset (Puhemies ko-
puttaa) ovat synkroniassa?

18.13 Hannu Hoskonen kesk (vastauspuheenvuoro):  Arvoisa herra puhemies! Sisäinen
turvallisuus on meille erittäin tärkeä asia. Ja ymmärrän sen, että näin niukkoina aikoina,
kun rahaa on aina liian vähän, näiden määrärahojen sijoittaminen oikeisiin kohteisiin tuot-
taa tuskaa. Kaksi kysymystä:

Toinen on Rajavartioston toiminta. Pystytäänkö nykyisillä niukoilla Rajavartioston
määrärahoilla takaamaan, että esimerkiksi vihreän rajan valvonta toimii kaikissa tilanteis-
sa kohtuullisen hyvin ja, sanotaan, aukottomasti, koska rajavartioinnissahan nollatolerans-
si olla pitää?

Ja toinen asia on sitten tämä kansainvälisten rajanylityspaikkojen ympärivuorokautinen
aukiolo. Rajavartiosto on suunnitellut muun muassa Niiralan rajanylityspaikan sulkemista
öiseksi ajaksi. Minun mielestäni tällaiseen tehtävään ei pidä mennä, koska se johtaa siihen,
että esimerkiksi rajaliikenne ja rajakauppa vaikeutuvat, koska yöllä tapahtuu paljon rahti-
liikennettä ja sen ajoittaminen pelkkään päiväaikaan on lähes mahdotonta tai johtaa ylivoi-
maisiin tilanteisiin. Mikä on tilanne tässä rajanylityspaikkojen ympärivuorokautisessa au-
kiolotilanteessa?

18.14 Antti Häkkänen kok (vastauspuheenvuoro):  Arvoisa puhemies! Täytyy osoittaa
hallitukselle kiitosta sisäministeriön asioiden hoidosta viime vuosina, ja ministeri Risikko
on sitä ansiokkaasti jatkanut tiukalla ja jämäkällä linjallaan. Meillä on paljon taloudellista
vaikeutta tällä hetkellä Suomessa ja on jouduttu tekemään leikkauksia useille sektoreille,
mutta hallitus on nimenomaan sisäasiainministeriön ja sitten myös oikeudenhoidon alalle
panostanut rahaa ja tehnyt myös monia uudistuksia, ja on varjeltu näitä aloja isoilta leik-
kauksilta juurikin sen takia, että sisäisen turvallisuuden pitäminen tärkeänä tässä yhteis-
kunnassa on näinä aikoina erityisesti ollut hallitukselle tärkeää.
18



Pöytäkirjan asiakohta PTK 88/2016 vp
Yleisestihän hallitus ja ministeriö reagoi valtavan hyvin viime vuonna tähän maahan-
muuttopaineeseen. Kun katsotaan Euroopan muita maita, monet jäivät aivan jalkoihin täs-
sä asiassa. Ja nyt minä luotankin siihen, että myös ensi vuonna, kun näitä laittomia maa-
hanjääjiä tulee olemaan valtava määrä, (Puhemies koputtaa) myös tämä probleema pysty-
tään hoitamaan samalla (Puhemies koputtaa) jämäkkyydellä sitten sisäministeriön sekto-
rilla.

18.16 Olli-Poika Parviainen vihr (vastauspuheenvuoro): Arvoisa herra puhemies! Kiin-
nitän myös itse huoleni poliisin henkilöresurssien määrään. Nykykehityksellähän vuoteen
2020 mennessä poliisien henkilötyövuodet vähenevät jopa yli 800:lla, ja tämä 7 000 polii-
sin kipuraja uhkaa jäädä kauas taakse. Tämä vaikuttaa tietenkin kaikkeen esitutkinnasta
uuden teknologian käyttöönottamiseen tai vaikkapa some-näkyvyyteen, joka on olennais-
ta ongelmien ennaltaehkäisemisen kannalta. Kysyisin sisäministeri Risikolta: miten te
koette poliisin mahdollisuudet harjoittaa ennalta estävää ja ennalta ehkäisevää toimintaa
myös niin sanotuilla pehmeillä keinoilla, nyt kun poliisi joutuu toimintaansa karsimaan?

18.16 Matti Semi vas (vastauspuheenvuoro): Arvoisa puhemies! Ministeriltä tuli erittäin
hyvä selvitys tuosta talousarviosta. Itse kannan huolta tuosta harmaan talouden tilasta,
vaikka sinne oli kirjattu toiminnan turvaamiseen, nimenomaan harmaaseen talouteen ja lii-
kenneturvallisuuteen, 5 miljoonaa euroa. Mutta sitten toisaalta kun sieltä harmaan talou-
den erillismäärärahoista otetaan 9,6 miljoonaa euroa pois, niin siitä tulee semmoinen ma-
temaattinen negatiivinen ilmiö, että tämä toiminta on 4,6 miljoonaa tappiollinen. Voiko
tätä aukaista vähäsen?

18.17 Lasse Hautala kesk (vastauspuheenvuoro):  Arvoisa herra puhemies! Kiinnitän
myös huomiota tähän poliisien sektoriin tuleviin säästöihin, 42 miljoonaan euroon. Se
merkitsee sitä, että noin 202 henkilötyövuotta on poistumassa poliisien puolelta. Pohjan-
maan osalta se merkitsee 16 poliisin vähentymistä. Eilen tulleen Poliisihallituksen kehys-
taulukon mukaan kuitenkin tämä määrä nousee, niin että koko maassa vähennetään vielä
13 henkilötyövuotta, mutta Poliisihallituksen puolelle on tiettävästi tulossa 5 henkilötyö-
vuoden lisäys. Aikaisemmin puhuttiin siitä, että työntekijöitä enempi kentälle ja pois hal-
linnosta. Näyttää siltä, että ensi vuonna vielä kyetään poliisien henkilötyövuosien määräs-
sä yli 7 000:een, mutta vuonna 2018 se olisi alentumassa jo alle 7 000:n, mitä on pidetty
hyvin kriittisenä linjana. Aiotteko ensi kevään kehyspäätöksessä tuoda lisää (Puhemies ko-
puttaa) tai vaatia lisää rahoja, vai onko täydentävä talousarvio (Puhemies koputtaa) paikal-
laan tämän asian korjaamiseksi?

18.18 Anders Adlercreutz r (vastauspuheenvuoro): Värderade talman! Tässä mainitaan,
että aiotaan lieventää EU-alueen ulkopuolisen työvoiman tarveharkintaa, ja sen perään lis-
tataan iso määrä tarveharkintoja, eli käytännössä tehdään tarveharkintaista tarveharkintaa
eli ei millään tavalla helpoteta käytännössä EU:n ulkopuolista työperäistä maahanmuut-
toa. Se on suomalaisten yritysten etujen vastaista, se on ulkomaisten yritysten etujen vas-
taista silloin kun ne haluavat etabloitua tänne. Siinä ei ole taloudellista tai elinkeinopoliit-
tista järkeä, sen lisäksi että käsittääkseni se ei myöskään edistä norminpurkua, jota hallitus
on sanonut ajavansa. Mikä ajatus on tämän takana, vai liittyykö se vain oleellisesti tähän
maahanmuuttopoliittiseen linjaan?
19



Pöytäkirjan asiakohta PTK 88/2016 vp
18.19 Reijo Hongisto ps (vastauspuheenvuoro): Arvoisa puhemies! Sisäisen turvallisuu-
den taivaalle näyttää nousevan uusia uhkia. Viimeksi on uutisoitu erittäin valitettavasta ja
surullisesta kuolemaan johtaneesta pahoinpitelystä Helsingin rautatieasemalla. Sitä ennen
uutisoitiin kuolemaan johtaneesta ryöstöstä Kajaanissa. Kesällä radikaali eläinaktivistiryh-
mä EVR ilmoitti sytyttäneensä Vantaalla busseja tuleen: yhdeksän bussia paloi, ja vahin-
goiksi arvioitiin vähintään 1,5 miljoonaa euroa. (Eduskunnasta: Järkyttävää!)

Kun tällaiset uudet lieveilmiöt ja jopa uhkat näyttävät olevan jo arkipäivää, on poliisin
syytä tehostaa toimintaansa ja nostaa valmiuttaan. Tällaiset toimet eivät kerta kaikkiaan
onnistu enää nykyisellä henkilömäärällä. Meidän tulisi lisätä poliisinvirkoja, mutta nyt
näyttää käyvän päinvastoin, sillä poliisilaitoksista tulee viestejä, että jos rahaa ei saada li-
sää, joudutaan vähentämään henkilöstöä ja tinkimään jopa niin sanotuista haittatöistä. Mi-
nisteri totesi tuossa omassa puheenvuorossaan, että hänellä on toive saada poliisille lisära-
hoitusta, ja näillä sanoilla minä kannustan ministeriä toimimaan erittäin pontevasti, jotta
poliisin rahoitukseen saadaan helpotusta ja lisäystä.

18.20 Päivi Räsänen kd (vastauspuheenvuoro):  Arvoisa herra puhemies! Viimeisin ar-
vio tämän hetken poliisimäärästä on 7 230. Kun ensi vuonna poliisin määrärahataso laskee
nykyvuoteen verrattuna 42 miljoonaa, me tiedämme, että se tarkoittaa merkittävää henki-
löstövähenemää: Poliisihallitus on arvioinut vähenemäksi 250 henkilöä, jolloin mentäisiin
jo tuon 7 000:n rajan alle, ja on ihan selvää, että kun tilanne on jo nyt poliisissa vaikea, niin
poliisin toimintakyky kaikilla poliisisektoreilla uhkaa merkittävästi heikentyä. Poliisijoh-
dossa on puhuttu jo anarkiasta.

Kun tuossa äsken kyselytunnilla te, ministeri, totesitte, että maanantaina kävisitte myös
tätä resurssikeskustelua pääministerin johdolla, niin haluan nyt vielä kannustaa teitä tuo-
hon keskusteluun ja varmistaa sen, että ollaanhan tuota määrärahatasoa lisäämässä niin, et-
tei tästä nykyisestä (Puhemies koputtaa) poliisimäärästä tarvitse mennä alaspäin.

18.22 Sofia Vikman kok (vastauspuheenvuoro): Arvoisa puhemies! Täytyy lausua kiitos
sisäministeriölle ja erityisesti sisäministerille linjakkaasta toiminnasta koskien väkivaltais-
ten äärijärjestöjen ja niiden tunnusten kieltämistä ja tähän väkivaltaisten äärijärjestöjen toi-
mintaan puuttumista ja siihen erilaisten keinojen hakemista. Erinomaista on myös se, että
poliisi valmistelee uusia tapoja puuttua vihapuheeseen. Kaiken kaikkiaan on hienoa, että
ministeri on ottanut jämäkän otteen tähänkin asiaan. Toivon, että näissä konkreettisissa toi-
missa, niin väkivaltaisten äärijärjestöjen toimintaan puuttumisessa kuin vihapuheeseenkin
puuttumisessa, (Puhemies koputtaa) päästään mahdollisimman pian konkretiaan.

18.23 Sirpa Paatero sd (vastauspuheenvuoro): Arvoisa herra puhemies! Rajavalvonta on
ollut tiukoilla, ja nyt näyttää siltä, että ainoa keino selvitä on aina siirtää rajamiehiä paikas-
ta toiseen, milloin niitä siirretään etelämpään, milloin siirretään pohjoisempaan. Tarve kui-
tenkin, kun Euroopan unioninkin puolelta tulee lisäpainetta, olisi lisätä 60 rajavalvojaa,
mutta sitä vastoin on uhka, että määrä vähenee.

Edustaja Hoskonen oli huolissaan Niiralan raja-asemasta, mutta kun niitä on kuitenkin
useampi, mitkä meinataan sulkea, niin mainitsen kuitenkin tässä myöskin Imatran, joka on
kuitenkin aika lailla meidän viennin osalta ja sieltä puun tuonnin osalta keskeisimpiä paik-
koja koko metsäteollisuuden kannalta tähän liittyen.
20



Pöytäkirjan asiakohta PTK 88/2016 vp
Harmaan talouden osalta viime syksynä tässä salissa koko eduskunta oli vahvasti sitä
mieltä, että pitää suunnata erillisrahoitus sekä Verohallintoon että sitten poliisien puolelle
tähän talousrikosten tutkintaan. Silloin sinne luvattiin — muistan, että silloinen ministeri
Orpo lupasi sinne — 5 miljoonaa lisää, ja nyt siellä ei ole sitä. Miksi? (Puhemies koputtaa)

18.24 Mikko Savola kesk (vastauspuheenvuoro):  Arvoisa herra puhemies! Aivan kuten
ministeri tuossa esittelypuheenvuorossaan totesi, sisäinen turvallisuus ja ulkoinen turvalli-
suus ovat entistä lähempänä toisiaan tällä hetkellä. Ainakin itse näkisin hyvin tärkeänä sen,
että sisäministeri tulisi myös TP-UTVAan edustetuksi lähitulevaisuudessa, niin keskeises-
ti ovat sisäasiainministeriön kysymykset nyt maamme turvallisuudessa kiinni. Kysyisin-
kin ministeriltä tähän rajasopimukseen liittyen, kun nyt tiedot ovat niin, että tätä rajasopi-
musta Venäjän kanssa ei jatkettaisi: minkälaista keskustelua te käytte tällä hetkellä Venä-
jän viranomaisten tai Venäjän kollegan kanssa meidän itärajamme tulevaisuudesta ja val-
vonnan pitämisestä? Tähän liittyen toivoisin jämäköitä toimia sen eteen, että saamme tuon
rajavalvonnan pidettyä.

18.25 Toimi Kankaanniemi ps (vastauspuheenvuoro): Arvoisa puhemies! Menen vähän
alueellisempaan näkökulmaan. Keski-Suomi on 275 000 asukkaan maakunta, ja meillä
valtion aluehallinto sisäasiainministeriön osalta on jaettu niin, että hälytyskeskus on Vaa-
sassa, poliisipiirin pääpaikka on nyt Tampereella ja nyt pelastuslaitoksen aluejakosuunni-
telmien mukaan maakuntauudistuksen yhteydessä on suunnitelma, että pelastuslaitoksen
pääpaikka olisi Kuopiossa. Näiden kuitenkin pitäisi toimia yhteistyössä, ja vielä yhteis-
työssä muun muassa ensihoidon ja sairaankuljetuksen ja sairaanhoidon kanssa. Kysyn, mi-
nisteri Risikko, teiltä: onko mahdollista, että tästä pelastuslaitoksen suuraluejaosta kuiten-
kin luovuttaisiin ja esimerkiksi Keski-Suomi säilytettäisiin järkevästi yhtenä omana pelas-
tuslaitoksenaan? (Puhemies koputtaa) Tällä väestöpohjalla ja aluejaolla se olisi viisasta.

18.26 Jaana Pelkonen kok (vastauspuheenvuoro): Arvoisa puhemies! Kotoutumiskoulu-
tus on keskeinen väline aikuisten maahanmuuttajien kotouttamisessa. Koulutukseen pää-
syä joutuu kuitenkin useilla paikkakunnilla odottamaan hyvin pitkään. Erityisesti näinä ta-
loudellisesti erittäin tiukkoina aikoina on erittäin hienoa ja tärkeää, että lukuisat vapaaeh-
toiset ympäri Suomea ovat ilmaisseet halunsa auttaa SPR:ää ja vastaanottokeskuksia sekä
omalla toiminnallaan olla helpottamassa tulijoiden sopeutumista. Valitettavasti moni va-
paaehtoistyöntekijä ei enää uskalla kiristyneessä ilmapiirissä, vihapuheen ja rasismin kes-
kellä, osallistua auttamiseen. Lukuisat vapaaehtoistyöntekijät kertovat toistuvasta uhkai-
lusta, väkivallan pelosta ja herjauksista, joiden kohteeksi sekä he että heidän perheensä
joutuvat. Kysyisinkin ministeriltä: miten voisimme nostaa vapaaehtoistyön arvostusta ja
taata sen, että jokainen, joka haluaa käyttää omaa arvokasta aikaansa tässä tärkeässä työs-
sä, voisi tehdä (Puhemies koputtaa) sen turvallisesti ja turvassa?

18.27 Timo V. Korhonen kesk (vastauspuheenvuoro):  Arvoisa puhemies! Jo sisäisen
turvallisuuden selontekokin osoitti sen, että viranomaisten tehtävät lisääntyvät, monimut-
kaistuvat ja toimintaympäristö muuttuu monin tavoin. Nämä haasteet kaiken kaikkiaan tie-
detään, mutta kuten ministerikin tuossa totesi, niin samaan aikaan kuitenkin sisäisen tur-
vallisuuden resurssit aiemmin tehtyjen kehysten mukaisesti jatkavat kiristyvää linjaa. Me
tietysti olemme sidoksissa tähän isoon talouden kuvaan, mutta itsekin sanoisin sillä taval-
21



Pöytäkirjan asiakohta PTK 88/2016 vp
la, että esimerkiksi kun hallintovaliokunta nyt ensi vuoden budjettia käsittelee, niin me jou-
dumme jo arvioimaan nykyistä tilannetta siitä lähtökohdasta, että nuo budjetin numerot ei-
vät kenties ensi vuodelle riitä. Minä pidän täysin välttämättömänä sitä, että siinä vaiheessa,
kun kehyksiä vuodesta 2018 eteenpäin arvioidaan, tämä muuttunut tilanne pitää kyllä eh-
dottomasti huomioida.

Ensimmäinen varapuhemies Mauri Pekkarinen:  Myönnän vielä tässä debatin vaihees-
sa puheenvuorot edustajille Eloranta, Löfström, Tolvanen ja sen jälkeen ministerille, 5 mi-
nuuttia.

18.29 Eeva-Johanna Eloranta sd (vastauspuheenvuoro): Arvoisa puhemies! Rajavartio-
laitoksen sopeuttamissuunnitelmiin sisältyy Turun helikopteritukikohdan huonon sään
valmiuden laskeminen luopumalla lennonjohtopalveluista. Huonolla säällä yöaikaan Raja-
vartiolaitoksen meripelastushelikopterit operoisivat Helsinki-Vantaan lentokentältä Turun
sijaan. Meripelastuskyky heikkenisi dramaattisesti, ja lisäksi tulee muita kerrannaisvaiku-
tuksia. Pelastushelikopteritoiminta on saaristossa välttämätön toimivalle sairaankuljetuk-
selle ja meripelastustyölle. Tämä muutos lisäisi lentoaikaa Turun saaristoon merkittävästi,
45 minuuttia, ja samalla Saaristomeren meri- ja potilasturvallisuus onnettomuuden tai sai-
rauskohtauksen sattuessa huononee. Turun lennonjohdon yöllinen kiinniolo vaikeuttaa toi-
mintaa etenkin ulkosaariston alueella. Ahvenanmaan länsipuolelle ja Suomen lounaisille
merialueille ei tietyissä olosuhteissa voitaisi ollenkaan enää apua viedä. Arvoisa ministeri,
mitä vastaatte tähän huoleen, ollaanko heikentämässä nyt saaristossa elävien ja kulkevien
turvallisuutta (Puhemies koputtaa) tällä tavalla?

18.30 Mats Löfström r (vastauspuheenvuoro):  Värderade talman, arvoisa puhemies!
Gränsbevakningsväsendet står inför stora inbesparingskrav efter att redan ha genomfört
stora sparprogram. Man har enligt mig nu sparat så pass mycket att man kommit ner till en
slimmad organisation, att det är svårt att spara mer utan att verksamhetens servicenivå
sänks. 

För sjöbevakningen föreslås i redogörelsen för den inre säkerheten att fyra sjöbevak-
ningsstationer ska stängas. Sjöbevakningen gör ett enormt viktigt arbete i skärgården. På
Åland har vi i dag kvar två stationer, Mariehamn och Kökar, efter att flera stationer tidiga-
re har stängts. Kökars station är oerhört viktig för skärgården.

Osa Rajavartiolaitoksen ongelmista koskee kiinteistöjen kalliita vuokria, joita se maksaa
Senaatti-kiinteistöille. Syrjäseudulla sijaitsevien kiinteistöjen vuokrat ovat markkinahin-
taa huomattavasti korkeammat. Kysymykseni kuuluu: kuka omistaa Senaatti-kiinteistöt, ja
eikö valtio voi puuttua näihin asioihin niin, että Senaatti-kiinteistöjen tietyissä tapauksissa
kohtuuttomat tuottovaatimukset eivät heikennä viranomaisten mahdollisuuksia tarjota pe-
ruslaatuisia yhteiskuntapalvelujaan?

18.31 Kari Tolvanen kok (vastauspuheenvuoro):  Arvoisa herra puhemies! Aluksi ha-
luan kiittää ministeriä siitä, että hän loi tämmöisen realistisen tilannekuvan sisäisen turval-
lisuuden toimijoista, myös siitä ulkoisen ja sisäisen turvallisuuden suhteesta ja toki myös
siitä, kun arvoisa ministeri suoraan myönsi, että sisäisen turvallisuuden toimijat tarvitsevat
lisärahoitusta.
22



Pöytäkirjan asiakohta PTK 88/2016 vp
Edellisellä kaudella oli parlamentaarinen työryhmä, jota sain kunnian johtaa, ja jo siinä
peräänkuulutettiin tämmöistä jatkuvuutta. Nyt eletään kädestä suuhun. Oletteko te nyt en-
simmäinen sisäministeri, mitä toivon, joka voi luoda jatkuvuuden tähän sisäisen turvalli-
suuden toimijoiden rahoitukseen, jotta johto tietää, kuinka paljon on varaa palkata henki-
löstöä? Toki nämä, mitä nyt on annettu lisää rahaa, ovat ihan hienoja kädenojennuksia,
mutta pikkasen tarvitaan vielä lisää, että saadaan tämä toimimaan.

Lopuksi kysyisin pelastusalueiden lukumäärästä. Koska niistä tehdään päätös, ja onhan
se lukumäärä viisi, koska nyt jo huippuammattilaiset (Puhemies koputtaa) suunnittelevat
toimintaa sen pohjalta?

Ensimmäinen varapuhemies Mauri Pekkarinen: Myönnän vielä ennen ministerin pu-
heenvuoroa puheenvuoron edustaja Karille.

18.32 Mika Kari sd (vastauspuheenvuoro):  Arvoisa herra puhemies! Nyt täytyy tarkis-
taa, onko minulla sama budjettikirja kuin edustaja Tolvasella. Täällä on ollut hallituksen
edustajien toimesta puhetta, että on lisätty rahaa. Kun katsotaan loppusummaa, niin sieltä
puuttuu nyt 42 miljoonaa tämän vuoden rahoituksesta eli me menemme alaspäin niitten lu-
kujen osalta. Jotta me saamme realistisen kuvan siitä, mihin edustaja Tolvanen hyvin viit-
tasi omassa puheenvuorossaan, tästä sisäisen ja ulkoisen turvallisuuden kokonaisuudesta
— ymmärrettävä, hyvin hahmotettu ja ennen kaikkea hyvin organisoitu kokonaisuus —
meidän pitää puhua samoista luvuista, olla rehellisiä ainakin toinen toisillemme. Nyt taso
rahoituksen osalta on laskeva. Toivonkin ja odotan mielenkiinnolla ministerin näkemystä
siitä, millä tavalla pääsisimme nouseviin lukuihin, vahvempaan poliisien määrään ja en-
nen kaikkea myös toiminnan vaikuttavuuteen. — Kiitos.

Ensimmäinen varapuhemies Mauri Pekkarinen: Ministeri — 5 minuuttia ja vain 5 mi-
nuuttia.

18.33 Sisäministeri Paula Risikko: Arvoisa herra puhemies! Kiitän näistä kannustavista
sanoistanne ja myöskin tuestanne tälle sektorille. Otetaan näistä kaikista sektoreista, tä-
män hallinnonalan sektoreista, muutama sananen.

Kannatte huolta poliisien voimavaroista, niin minäkin. Olette aivan oikeassa siinä, että
kun, ensiksikin, on tehty keväällä se selonteko, jossa todettiin, että meidän pitäisi säilyttää
vähintään se 7 000 poliisihenkilöä, niin se kehyspäätös, mikä on viime keväänä tehty, ei
riitä. Se riittää ensi vuonna, mutta ei sitten seuraaviksi vuosiksi näihin 7 000:een. Siitä
syystä tuossa aloituspuheenvuorossani toin jo esille sen, että — ja olen tästä jo budjettirii-
hessäkin todennut — kyllä, aion ensi keväänä budjettiriihessä tuoda tämän asian esille, että
rahat eivät riitä siihen 7 000:een.

Sen lisäksi, että täällä peräänkuulutettiin ennalta estävää työtä, alkoholilain tuomaa lisä-
tarvetta poliiseihin, mikä on aivan totta, harmaa talous vaatii henkilöitä, ja sitten toivotaan
nimenomaan sitä jatkuvuutta. Mehän teemme tällä hetkellä sisäisen turvallisuuden strate-
giaa ja monisektoraalista toimenpideohjelmaa, ja sieltä me saamme sitten myöskin tätä tie-
toa siitä, mihin kaikkeen tarvitaan resursseja.

Sitten totean vielä sen, että siis kehyspäätöksessä ensi keväänä pitää saada korjaus tä-
hän, mutta olen kyllä sitä mieltä, että me tarvitsemme jo keskustelun siitä, onko meillä
mahdollisuus nyt jotenkin kohdentaa resursseja jo tässä ensi vuoden budjetissa. Se on nyt
23



Pöytäkirjan asiakohta PTK 88/2016 vp
meillä keskustelussa sitten, ja kuten tuossa kyselytunnilla sanoin, aion viedä sen siihen
maanantain keskusteluun myöskin. Olemme nyt jo suuntaamassa hieman enemmän resurs-
seja noihin nettipoliiseihin.

No sitten rajavartioasioista. Pystyykö toimimaan, kysyitte. Todellakin on niin, että so-
peuttamisohjelmaa, joka on jouduttu tekemään tästä rahojen vähentämisestä johtuen, nyt
juuri laaditaan, elikkä en pysty tässä vaiheessa ottamaan kantaa näihin, kun on mietitty,
millä se sopeuttaminen tehdään, yön aikaisilla sulkemisilla raja-asemilla vai sitten vähen-
nyksillä tästä lentotoiminnasta. Haluan kuitenkin vakuuttaa teille sen, että me teemme ihan
varmasti kaikkemme, että turvallisuus ei heikkene. Mutta meidän pitää tätä katsoa, ja en
pysty tässä vaiheessa siitä sanomaan, koska päätökset tehdään vasta sen jälkeen, kun mei-
dän Rajavartiolaitos on tehnyt kaiken analyysin ja tuo minun pöydälleni sitten sen, mitä he
ehdottavat.

Kysyitte, arvoisa edustaja, tuosta, pääsisinkö UTVAan mukaan, ja siellä nyt sitten olen.
Elikkä olen hyvin tyytyväinen, että sisäministeri voi olla UTVAn kokouksessa.

Sitten tähän liittyy myöskin tämä rajasopimus, Raja-Jooseppi ja Salla. Senhän määräai-
ka umpeutuu tuossa lokakuun alussa. Silloin aikoinansa, kun se tehtiin, se tehtiin siihen ti-
lanteeseen, tarpeeseen mutta määräaikaisena ja kertaluontoisena, ja tällä hetkellä ei ole mi-
tään tarvetta, että sitä tarvitsisi jatkaa.

Pelastustoimen uudistuksesta totean, että virkamiesesitys on nyt lausunnolla, ja toivon-
kin, että kaikki lausuvat siitä ahkerasti, ja varsinainen alueitten määrä katsotaan sitten.
Mutta pyydän kiinnittämään huomiota, että tämä uudistus on paljon muutakin kuin alueit-
ten määrä. Se on myöskin sisällöllistä kehittämistä ja koko järjestelmän kehittämistä sii-
hen tulevaisuuteen.

Maahanmuutosta totesitte. Siinä nyt onneksi on käynyt niin, että meillä on vähemmän
nyt niitä maahantulijoita, mutta ongelmaksi on muodostunut se, että nämä turvapaikanha-
kuprosessit ovat pitkittyneet. Eli meillä on vielä hyvin paljon sellaisia henkilöitä, jotka
odottavat sitä ensimmäistäkin päätöstä, ja sitten on tietysti tämä valitusprosessi.

Työperäisestä maahanmuutosta totesitte, ja olen samaa mieltä kanssanne, että sitä mei-
dän pitää edistää, laillista työperäistä maahanmuuttoa, myöskin opiskelun vuoksi maahan-
muuttoa pitää edistää.

Sitten vapaaehtoisten merkitys on todella tärkeä, ja olen hyvin kiitollinen kaikille niille
vapaaehtoisille, mutta olen myös sitä mieltä, että niin vastaanottokeskuksissa kuin myös-
kin kaikissa näissä toiminnoissa pitää se turvallisuus taata. Ja siinä meillä on nyt sitten on-
neksi poliisilla, muilla virkamiehillä ja vastaanottokeskusten väellä hyvä yhteistyö. Sitä pi-
tää vielä vain kehittää ja tietojen kulkea.

Senaattikiinteistöt on minunkin mielestäni aikamoinen murheenkryyni tällä hetkellä,
kun meillä menee hyvin paljon näihin erilaisiin toimipisteisiin rahaa eikä päästä sitten kui-
tenkaan niitä sopimuksia purkamaan kovin herkästi.

Varmasti vielä tässä (Puhemies koputtaa) sitten tulee lisää. — Kiitos. 

18.39 Arja Juvonen ps (vastauspuheenvuoro):  Arvoisa herra puhemies! Vuonna 2015
raiskausrikoksia tuli tietoon 1 052, mikä on 4,3 prosenttia enemmän kuin edellisenä vuon-
na. Hyvä ministeri, mille näyttävät nämä raiskaustilastot tällä hetkellä?

Tampereella poliisi lehtitietojen mukaan oli 5 minuutissa paikalla, kun tällainen rikos ta-
pahtui. Poliisia on kyllä arvostettava ja huolta kannettava riittävistä määrärahoista. Niistä-
24



Pöytäkirjan asiakohta PTK 88/2016 vp
kin vähäisistä, mitä on tulossa, toki on kiitosta annettava, samoin myös koulutukselle tule-
vista.

Ikääntyneiden ihmisten kohtaama turvattomuus on hyvin tärkeä asia huomioida. Suku-
laistätini joutui keskellä kirkasta päivää romanikerjäläisten ryöstämäksi silmänkääntötem-
pulla. Olenkin tehnyt toimenpidealoitteen, missä esitän, että tässä sisäisen turvallisuuden
strategiassa huomioidaan myös ikäihmisten kohtaama turvattomuus ihan keskellä kirkasta
päivää ja palvelutalotkin huomioon ottaen. Mitä sille aloitteelle mahdollisesti kuuluu?

18.40 Katri Kulmuni kesk (vastauspuheenvuoro):  Arvoisa puhemies! Viime vuoden
budjetissa suojelupoliisin määrärahoja lisättiin, samoin kuin sitten kevään kehyksissä sitä
tasoa lisättiin 2 miljoonalla eurolla. Nyt olemme tälläkin viikolla keskustelleet erittäin va-
litettavasta väkivallantapauksesta ja järjestäytyneestä rikollisuudesta, ääriliikkeistä. Nämä
ovat myös pohjoismaisia ilmiöitä, ja tämä järjestö, joka on tämän keskustelun keskiössä,
on pohjoismaisesti toimiva liike. Kuinka hyvin suojelupoliisia koskeva lainsäädäntö vas-
taa siihen, että me voimme pohjoismaisesti kitkeä tällaisia äärijärjestöjä, ja toisaalta kuin-
ka hyvin se lainsäädäntö vastaa sitä, että suojelupoliisi pystyy myös kansainvälisen tiedus-
telun kautta saamaan kaiken sen tiedon? Valitettavasti me olemme vielä takana pohjois-
maisessa vertailussa, kun verrataan suojelupoliisin määrärahoja. (Puhemies koputtaa)
Mikä on teidän käsityksenne tästä pitkästä kaaresta niiden suhteen?

18.41 Jani Toivola vihr (vastauspuheenvuoro):  Arvoisa herra puhemies! Puhuimme tä-
nään kyselytunnilla poliittisesta väkivallasta ja rasismista, ja haluan kiittää ministeriä suo-
raselkäisestä ja selkeästä toiminnasta kyselytunnilla. Hurjaa on huomata nyt se, kun katsoo
tätä sisäministeriön hallinnonalaa ja lukee tätä tilannekuvaa, miten nopeasti tämä jo painet-
tu kirja onkin monella tavalla vanhentunut, kun me mietimme, mikä on tällä hetkellä se tur-
vallisuustilanne tai missä mennään ja minkälaisia asioita pitää ottaa huomioon. Toisaalta
se keskustelu, mitä tänään käytiin, ei varmastikaan ole uutta, mutta se on vihdoinkin nous-
sut uudella tavalla puheen kautta pintaan.

Kun me puhumme rasismista, silloin on tärkeää puhua rakenteista, koska lopulta raken-
teet ovat niitä, mitkä luovat sitä rasismia tai pitävät sitä yllä. Täällä puhuttiin näistä hou-
kuttelevuustekijöistä, ja se on nyt ollut meillä aika määräävä tekijä, kun me puhumme tur-
vapaikanhakijoista ja maahanmuutosta. Mutta siinä kannattaisi olla varovainen, koska
usein se houkuttelemattomuus tarkoittaa tiukennusta, ja yleensä tiukennuksella me luom-
me juuri niitä asetelmia, missä jollekin ryhmälle tuleekin hatarammat mahdollisuudet vie-
dä sitä elämää eteenpäin, tai leimallisesti se vaikuttaa siihen ajattelukulttuuriin, ajatteluun
tietyistä ihmisistä (Puhemies koputtaa) tai ryhmistä, ja myös tällä tavalla me voimme luo-
da asetelmia, jotka pitävät yllä rasismia.

18.42 Jukka Kopra kok (vastauspuheenvuoro): Arvoisa herra puhemies! Täytyy sanoa,
että tätä tämänkertaista sisäministeriön budjettia leimaavat puute ja kurjuus, mutta siitä mi-
nisteriä pitää onnitella, että näin niukoista aineksista on saanut kuitenkin kasaan tasapai-
noisen ja toimivan kokonaisuuden.

Niin kuin esittelytekstissä on todettu ja täällä salissakin ääneen jo monta kertaa, tämä
meidän turvallisuusympäristömme on muuttumassa. Sisäinen ja ulkoinen turvallisuus li-
mittyvät toisiinsa, ja minusta tuntuu, että täällä salissa ollaan varmaan varsin yksimielisiä
siitä, että se ihanteellinen tavoite siitä 7 000 poliisista pitkällä tähtäimellä on ehkä hieman
25



Pöytäkirjan asiakohta PTK 88/2016 vp
naiivi ja liian matala. Oli ilahduttavaa kuulla, että ministeri on päättänyt ottaa kevään ke-
hysriihineuvotteluissa tämän asian esiin, jotta tähän saadaan korjaava oikoliike. Minusta
on aika kääntää suuntaa ja panostaa tähän turvallisuuteen enemmän. Kyllä nämä maailman
tapahtumat tänä päivänä täällä Suomessakin ovat sitä luokkaa, että turvallisuus on syytä ot-
taa vakavasti.

18.43 Merja Mäkisalo-Ropponen sd (vastauspuheenvuoro): Arvoisa puhemies! Minul-
lakin on huoli Rajavartiolaitoksen resursseista. Niukkojen resurssien johdosta muutamaa
kansainvälistä rajanylityspaikkaa uhkaa sulkeminen yöajaksi, niin kuin täällä on jo aiem-
min ollut puhetta. Tämmöinen tilanne on muun muassa Pohjois-Karjalassa Niiralan raja-
aseman kohdalla. Tämä on huolestuttava ehdotus monestakin syystä. Ensinnäkin se hei-
kentäisi vakavasti liikenneturvallisuutta, kun raskas liikenne siirtyisi liikkumaan päiväai-
kaan kapealla ja huonokuntoisella tiellä, ja yöajan sulkeminen heikentäisi myös matkailu-
ja vientielinkeinojen tilannetta koko maakunnassa ja Itä-Suomessa. Minä toivonkin, että
hallitus päätöstä tehdessään huomioisi myös nämä laajemmat näkökulmat, ei ainoastaan
Rajavartioston tilannetta, koska tällä on myöskin aluepoliittisia vaikutuksia.

Toiseksi pelastustoimen tilanteesta sen verran, että Pohjois-Karjalassa on ollut erittäin
toimiva ja kustannustehokas pelastustoimi, ja me olemme olleet huolissamme, miten erin-
omaiselle toimintamallille käy, jos siirrymme viiden alueen malliin. (Puhemies koputtaa)
Toivottavasti hallitus aidosti huomioi ja kuulee (Puhemies koputtaa) nämä maakunnasta
annetut lausunnot.

18.44 Sari Tanus kd (vastauspuheenvuoro): Arvoisa herra puhemies! Haluan nostaa po-
liisien resurssit vielä esille, vaikka niistä on paljon puhuttu. Se tulee monella tapaa hyvin
lähelle.

Poliiseilla on palvelutehtävä olla kansaa ja kansalaisia varten, mutta mitä kentältä on
kuulunut? Sen sijaan, että nyt ykkös-, kakkos-, kolmospaikalla on se palvelutehtävä, en-
simmäisenä tehtävänä on miettiä, kuinka tehtävälistalta saadaan jollain syyllä pois niitä
tehtäviä ilman, että niihin tartutaan. Seuraavaksi tärkeimpänä on kentältä kuulunut, että
hoidetaan tehtävät mahdollisimman nopeasti, jotta näyttäisi siltä, että homma toimii. Kol-
manneksi on sanottu, että kiireellinen hälytys voi tulla mutta puhelimeen täytyy sanoa, että
vastaavia kiireellisiä hälytyksiä on kaksi tai kolme jonossa, että täytyy vain odottaa. Tai
että kun tarvittaisiin kaksi tai kolme partiota, niin käytettävissä on vain yksi — mitä teh-
dään? Myös poliisien oma turvallisuus on hyvin kyseenalainen ja on hyvin suuressa tiris-
tyksessä. Ja kentältä on kuulunut, että hyvin monet miettivät (Puhemies koputtaa) alan
vaihtoa. Tämä on hyvin huolestuttavaa. (Puhemies koputtaa) Toivon, että ministeri tarttuu
tähän mitä pikaisimmin.

18.45 Leena Meri ps (vastauspuheenvuoro): Arvoisa puhemies! Tässä on pidetty monia
hyviä puheenvuoroja. Luin tässä tänään saapunutta Kelan tiedotetta Sosiaalivakuutus-leh-
destä, jossa asiantuntijat toteavat, että yhteiskunnallinen eriarvoisuus ruokkii tyytymättö-
myyttä, ja mediasta onkin saatu nyt lukea, miten se on sitten yhteiskunnassa purkautunut.
Tämä lehti on myös kartoittanut näitä tyytymättömyyden syitä, ja tässä on puhuttu myös
siitä, että tyytymättömyys ei ole huono asia mutta se, miten se kanavoituu, on huono asia
— jos se kanavoituu tällaisena tapahtumana, niin kuin olemme nyt saaneet nähdä.
26



Pöytäkirjan asiakohta PTK 88/2016 vp
Nyt minä oikeastaan myös haastan tätä keskustelua vähän sillä lailla, että kun me pu-
humme tästä oikeudenmukaisuudesta ja vastakkainasettelusta, niin esimerkiksi — mikä tä-
hän sisäministeriön hallinnonalaan liittyy — viikonvaihteessa oli eräs paperiton henkilö,
joka ilmoitti, että hän alkaa tehdä rikoksia, jos hän ei saa asuntoa pään päälle ja hän on saa-
nut kielteisen turvapaikan. Elikkä miten me voisimme lisätä sitä suomalaisen ihmisen tun-
netta veronmaksajana, niin että hän olisi lainkuuliainen? (Puhemies koputtaa) Voimmeko
sallia tällaisen, että lehdessä ilmoitetaan, että aletaan tehdä rikoksia, (Puhemies koputtaa)
ja me emme tee asialle mitään? Se lisää vastakkainasettelua.

Ensimmäinen varapuhemies Mauri Pekkarinen: Kiitoksia. — Edustaja Pakkanen.
Pyydän, että yritetään pysyä siinä 1 minuutissa. (Leena Meri: Kyllä!)

18.47 Markku Pakkanen kesk (vastauspuheenvuoro):  Arvoisa puhemies! Itse kannan
huolta pelastustoimen uudistuksesta ja muistuttaisin, että suomalainen vapaapalokunta on
sellainen vapaaehtoistyöhön perustuva järjestö, joka huolehtii noin 60—70 prosentista
Suomen kansalaisten ensivastetoiminnasta ja turvallisuudesta. Vapaapalokunnat käsittä-
vät noin 80 prosenttia Suomen pinta-alasta, missä ne ovat ensimmäinen turvallisuusviran-
omainen, kun onnettomuus tai vahinko tapahtuu. Toivon, että tässä pelastustoimen uudis-
tuksessa vapaapalokuntien toimintaedellytykset turvataan ja heille annetaan se heille kuu-
luva arvo ja mahdollisuus. Niin kuin tässä kuultiin, ministeri arvostaa vapaaehtoistyötä, ja
tämä vpk-toiminta on yksi sellainen, ja se on myös nuorisolle erittäin hyvä koulutus- ja
kasvun paikka.

18.48 Timo Heinonen kok (vastauspuheenvuoro):  Arvoisa herra puhemies! Itse sinänsä
kannatan, että automaattisestikin liikenteen valvontaa kannattaa tehdä, mutta jonkin ver-
ran tuntuu siltä, että tämän toleranssin laskeminen näin alas, mihin se nyt on laitettu, lisää
merkittävästi hallinnollista työtä mutta ei todennäköisesti paranna liikenneturvallisuutta
alinopeuksien lisääntyessä ja niin poispäin. Toivoisin, että ministeri tätä pohtisi. Myös sa-
kotuksen pistejärjestelmä on sellainen, mitä Suomessa on usein esitetty, ja se voisi olla var-
sin kannatettava käyttöön ottaa ja kohtuullinen näihin puuttumisiin.

Itse myös yhdyn näihin huoliin poliisin resursseista. Meillä tuntuu olevan tiettyjä paik-
koja, Talvivaara ja muut, joihin aina rahaa löytyy, kun tarve on. Nyt on tarve, että poliisille
pitää löytyä lisäresursseja, niin kuin ministerikin on puhunut, ja toivotaan, että löytyy.

Tuo sisäisen ja ulkoisen turvallisuuden tietyllä tavalla lomittuminen ja ministerin mu-
kaantulo UTVAn pöytään on myös erittäin kannatettavaa.

18.49 Krista Mikkonen vihr (vastauspuheenvuoro):  Arvoisa puhemies! Ensin minäkin
haluan kiittää ministeri Risikkoa siitä vahvasta arvojohtajuudesta, jota osoititte kyselytun-
nilla.

Toiseksi haluan kiittää edustaja Mäkisalo-Ropposta, joka nosti nämä ympärivuorokau-
tiset rajapaikat ja huolen niiden sulkemisesta, samoin kuin sen, että pelastuslaitosuudistuk-
sessa ei hajotettaisi toimivia alueita, vaan tehtäisiin se niin, että nämä vahvuudet säilyte-
tään.

Sitten olisin kysynyt tästä Migrin tilanteesta. Silloin pari viikkoa sittenhän tuli tietoa sii-
tä, että työntekijät joutuvat siellä paineen alla toimimaan ja laadusta ehkä sen takia tinki-
mään, ja tässä tuli esille, että vaikka nyt turvapaikanhakijoiden määrä on vähentynyt, niin
27



Pöytäkirjan asiakohta PTK 88/2016 vp
on vielä iso joukko jonossa näitä hakemuksia, joita tulee käsitellä. Olisin kysynyt: miten on
nyt huomioitu ja millä tavalla seurataan sitä, että Migrillä on riittävät resurssit, jotta saa-
daan laadukkaita päätöksiä ja myös prosesseja voidaan (Puhemies koputtaa) nopeuttaa?

18.50 Johanna Ojala-Niemelä sd (vastauspuheenvuoro): Arvoisa herra puhemies! Nos-
taisin myös esille tämän Venäjän ja Suomen välisen rajasopimuksen, joka päättyy nyt, tai-
si olla, lokakuun 6. päivänä. Sillähän on rajoitettu muunmaalaisten kuin suomalaisten, ve-
näläisten ja valkovenäläisten ylitystä. Se toimi odotetulla tavalla, rauhoitti tuon tilanteen
tuolla rajalla, mutta kun vierailimme, Lapin kansanedustajat, tuolla Raja-Joosepissa, niin
kyllä siellä viranomaisten viesti oli se, että on puhtaasti kysymysmerkki, mitä tulee tapah-
tumaan, kun tämä väliaikainen sopimus päättyy. Toivon siinä tietenkin sitä, että jos tulee
yllätyksiä, niin on sitten valmius reagoida nopeasti tähän tilanteeseen.

Toinen asia, minkä nostan esille, on tämä rajojen aukioloaikojen supistaminen. Täällä
on nostettu esille jo Niirala ja Imatra, mutta nostan tähän kolmantena tuon Sallan rajanyli-
tyspaikan. Kyllä meillä huoli siitä on, jos sitä aikaa supistetaan, koska nyt on Venäjältä pal-
jon matkailijoita, jotka käyvät ihan päiväseltään Suomen puolella, ja kun tämä aukioloaika
supistuu, niin silloin tämä ei mahdollistu enää siinä määrin kuin ennen, samoin kuin myös
muun elinkeinopolitiikan kannalta se on huono asia. (Puhemies koputtaa) Toivon kyllä,
että nämä säästöt löytyisivät jostakin muualta.

18.51 Lea Mäkipää ps (vastauspuheenvuoro):  Arvoisa puhemies! Saimme toukokuulla
sisäisen turvallisuuden selonteon, ja siinähän hallitus lupaa turvata koko maahan turvalli-
suuden. Eli varmaan paineita riittää, kun ollaan kuultu, että esimerkiksi poliisien määrät
vähentyvät.

Turvallisuushan on suomalaisen demokratian ja hyvinvoinnin kivijalka. Kun ministeri
Risikko mainitsi, että nämä turvapaikkahakemukset eivät ole menneet niin joutuisasti, niin
tietysti tämän odottavan kannalta olisi inhimillistä, että nämä päätökset saataisiin nopeasti
käyntiin.

Sitten vielä poliisista. Kun me tiedämme, että poliisiin luotetaan, ja kun heitä näkyy ym-
pärillä, on se turvallisuudentunne. Näitä peltipoliiseja nyt on entistä enemmän tullut maan-
teiden varsiin, mutta eivät ne näe esimerkiksi sitä, missä kunnossa siellä autoilija ajaa. Ja
ainakin tutut poliisit ovat viestittäneet minulle, että minkä takia sinne hallintoon laitetaan
niitä poliisivirkoja eikä kenttätyöhön. Onko näin todellisuudessa? Tietysti se kenttätyö on
erittäin tärkeää.

18.52 Timo V. Korhonen kesk (vastauspuheenvuoro):  Arvoisa puhemies! Viime touko-
kuussa tosiaan eduskunnalle annettiin sisäisen turvallisuuden selonteko, jossa hallitus lu-
paa turvata sisäisen turvallisuuden resurssit koko maassa. Eduskunta antaa vastauksensa
tähän selontekoon ensi kevään aikana, ja nyt tiedämme, että äärettömän tärkeää sisäisen
turvallisuuden strategiatyötä tekee työryhmä, jonka toimikausi muistaakseni loppuu touko-
kuun aikana. Millä tavalla, arvoisa ministeri, nyt sitten on näillä aikatauluilla tarkoitus yh-
teensovittaa eduskunnan tahtotila sisäisestä turvallisuudesta tähän strategiatyöhön? Min-
kälaista vuorovaikutusta tässä strategiatyössä on tarkoitus eduskunnan kanssa käydä?

18.53 Anneli Kiljunen sd (vastauspuheenvuoro): Arvoisa herra puhemies! Tästä puheen-
vuorosta on hyvä jatkaa.
28



Pöytäkirjan asiakohta PTK 88/2016 vp
Sisäministeriö teki elämänkaariselvityksen vuonna 87 syntyneistä lapsista ja heidän elä-
mästään aikuisuuteen asti. Nämä lapset ovat eläneet lapsuuden laman aikana, jolloinka sit-
ten erilaisia palveluja supistettiin, minkä seurauksena voitiin todeta näitten lasten osalta,
että he ovat eläneet kohtuullisen vaikeaa elämää. On ollut huostaanottoja, psyykenlääkkei-
tä, koulukeskeyttämisiä ja niin edelleen. Nyt kun tätä sisäisen turvallisuuden selvitystä ja
strategiaa tehdään, kysyisin ministeriltä: mitenkä te hyödynnätte, tai hyödynnättekö, sisä-
ministeriön tekemää selvitystä sitten jatkotyöstämisen osalta?

Sitten toinen asia, johon myös haluan kiinnittää huomiota, on Rajavartiolaitoksen ja
näitten Kaakkois-Suomen rajanylityspaikkojen aukioloajat. Toivoisin myös vastaavasti,
kuten täällä on useissa puheenvuoroissa todettu, että nämä rajanylityspaikat Kaakkois-
Suomessa turvataan. Kysyisinkin: mitä suunnitelmia teillä on niitten osalta?

18.55 Ben Zyskowicz kok (vastauspuheenvuoro): Arvoisa herra puhemies! Edustaja Toi-
volan ja monien muiden edustajien tavoin olisin halunnut kiittää ministeri Risikkoa erit-
täin linjakkaasta esiintymisestä kyselytunnilla.

Toivon, että hallituksen tarkastelussa maanantaina ja Poliisihallituksen ja syyttäjän vä-
lisissä keskusteluissa voitaisiin päätyä siihen, että lähdettäisiin ajamaan kannetta tämän
uusnatsijärjestön kieltämiseksi. En kuvittele, että järjestön kieltäminen sinänsä välttämättä
kovin paljon käytännössä vaikuttaa järjestön toimintaan verkostomuodossa, mutta kyllä se
mielestäni olisi yhteiskunnalta erittäin tervetullut ja tarpeellinen signaali siitä, mitä tällai-
sesta järjestöstä ajatellaan. Edellytyksenähän on se, että järjestön toiminta on selvästi lain-
vastaista, ja kun ajatellaan, kuinka monta väkivallantekoa tuon järjestön historiaan nyt
mahtuu, niin mielestäni edellytykset kanteen nostamiselle (Puhemies koputtaa) näyttäisi-
vät olevan olemassa.

Ensimmäinen varapuhemies Mauri Pekkarinen: Vielä edustaja Tavio, ja sen jälkeen
ministeri, 3 minuuttia.

18.56 Ville Tavio ps (vastauspuheenvuoro): Arvoisa puhemies! Ihmiset ovat tosiaan huo-
lissaan maamme sisäisestä turvallisuudesta. Viime aikoina, viime päivinä, on ollut varsin
kiristynyt ilmapiiri. Osa poliitikoista käyttää nyt vielä tätä tutkintavaiheessa olevaa henki-
rikosta politiikanteon välineenä. Minun mielestäni näiden tunnemyrskyjen vallassa ei kui-
tenkaan kannata valmistella mitään hätiköityä lainsäädäntöä. Ylläpidetään ennemmin po-
liisin resursseja. Poliisin resurssien lisäämistä itsekin toivon, sekä suojelupoliisin että po-
liisin. Lisää poliisiresursseja kuitenkin tarvitaan, varsinkin koska laittomien siirtolaisten
määrä on Suomessa kasvanut.

Ensimmäinen varapuhemies Mauri Pekkarinen: Myönnän äsken sanotusta poiketen
vielä puheenvuoron suurimman oppositioryhmän edustajalle tästä asianomaisesta valio-
kunnasta elikkä edustaja Karille, joka nousi tomerasti ylös, ja sitten ministerille se 3 mi-
nuuttia.

18.57 Mika Kari sd (vastauspuheenvuoro):  Arvoisa herra puhemies! Lämpimästi kiit-
täen haluan samalla tavalla kuin tässä jo useamman ryhmän edustajat kiittää ministeriä lin-
jakkaasta esiintymisestä. Juuri näin. Poliittisessa toiminnassa käytetään erilaisia asioita
29



Pöytäkirjan asiakohta PTK 88/2016 vp
esimerkkeinä. Jaan kyllä sen, että asioilla ei pidä elämöidä, mutta asioista pitää puhua, ja
siitä iso kiitos ministerille. Juuri näin pitää toimia.

Haluan tässä yhteydessä myös sanoa, että SDP tarttuu tähän ministerin ehdotukseen
myös siitä, että katsotaan poliisin määrärahat jo syksyn aikana ja rakennetaan keväälle sel-
laista kehystä, jota SDP on omassa vaihtoehdossaan tarjonnut jo 7 200 poliisimiehen tason
säilyttämisestä tulevina vuosina. — Kiitoksia, herra puhemies.

Ensimmäinen varapuhemies Mauri Pekkarinen: Ja ministeri, 3 minuuttia. 

18.58 Sisäministeri Paula Risikko: Arvoisa herra puhemies! Rajavartiolaitoksen sopeut-
tamistoimet siis arvioidaan monipuolisesti. Siinä katsotaan myös taloutta ja työssä kulke-
mista mutta ennen kaikkea sitä turvallisuutta.

Kiitoksia, kun nostitte tämän ikääntyneiden ihmisten turvallisuuden. Se tulee olemaan
varmasti siinä sisäisen turvallisuuden ohjelmassakin. Olette tehneet aloitteen eduskunnas-
sa, ja täällä varmasti siihen sitten otetaan kantaa. Sen lisäksi, että tämä tulee sisäisen tur-
vallisuuden ohjelmassa, olen käynnistämässä itsekin toimia ikääntyvien ihmisten turvalli-
suuteen liittyen sisäministeriössä.

Suojelupoliisista kysyitte, riittääkö lainsäädäntö. Tätä lainsäädännön tukeahan on lisät-
ty, ja ainakin saamieni tietojen mukaan se on ollut kaikki tervetullutta. Mutta nyt kiinnitän
huomiota siihen tiedustelulainsäädäntöön, jota varmasti myöskin ministeri Niinistö, joka
täällä on paikalla, odottelee, elikkä kannustan teitä täällä parlamentaarisessa ryhmässä vie-
mään sitä asiaa eteenpäin mahdollisimman nopeasti.

Poliisien määrärahoista kannatte kaikki huolta — niin minäkin ja itse kaiken kaikkiaan
tästä turvallisuudesta. Meillä on turvallisuuden uhkia hyvin paljon, niin sisäisiä kuin ulkoi-
sia, ja me tarvitsemme kaikkia näitä turvallisuusviranomaisia. Kun he eivät ole täysin mil-
lään koneilla korvattavissa eivätkä sähköisillä digitalisaation menetelmillä, se on työvoi-
mavaltaista alaa, me tarvitsemme ihmisiä.

Mutta sanon kuitenkin poliisien määrärahaongelmista, että niitä ei pelkällä rahalla nyt
ratkaista. Meidän pitää samanaikaisesti miettiä työnjakoa ja myöskin sitä, mihin keskity-
tään. Kyllä poliisilta menee hyvin paljon sellaisiin asioihin aikaa, jotka pitäisi jonkun muun
hoitaa. Otetaanpa nyt ensiksikin esimerkiksi päihtyneiden kuljettaminen. Kuka on sanonut
sen, että se on poliisin tehtävä? Sama juttu on päihtyneiden osalta eräällä lailla alueilla,
joilla ei ole selviämisasemaa maakunnassa tai kunnassa, missä poliisit, joilla ei ole sosiaa-
li- ja terveydenhuollon asiantuntemusta välttämättä, silti joutuvat vartioimaan henkilöä,
joka saattaa sitten jopa menehtyä siellä putkassa. Toivon, että me saamme myöskin tähän
työnjakoon sitten jonkinlaista rotia.

Sanoin, että palvelulupaustahan me olemme nyt tekemässä. Poliisit ovat toivoneet, että
päättäjät sanovat, mihin keskitytään. Palvelulupaustoiminta on nyt käynnistynyt meidän
kansliapäällikön johdolla.

Pelastustoimessa sopimus- ja vapaapalokunnat ovat erinomaisen tärkeä asia. Edustaja
Pakkanen nosti ne esille. Samaa mieltä.

Sitten Migrin resursseja on lisätty. Kyllä minä uskon, että ne nyt selviävät siellä näitten
asioitten kanssa. Sisäisen turvallisuuden ohjelmassa on totta kai keskustelu kansanedusta-
jien kanssa tärkeää.

Sitten totean laittomasti maassa olevista, että sitä meidän ei tule sallia, kenenkään, että
meillä laittomasti maassa olevien henkilöiden määrä (Puhemies koputtaa) tulisi kasva-
30



Pöytäkirjan asiakohta PTK 88/2016 vp
maan. Tällaiseen vapaaehtoiseen palautukseen (Puhemies koputtaa) pitää satsata. — Kii-
tos.

Ensimmäinen varapuhemies Mauri Pekkarinen: Keskustelu sisäasiainministeriön pää-
luokasta on päättynyt. Siirrymme puolustusministeriön pääluokkaan.

19.01 Puolustusministeri Jussi Niinistö:  Arvoisa herra puhemies! Puolustusbudjettia
laadittaessa on otettu huomioon hallitusohjelmassa mainittu parlamentaarisen selvitysryh-
män vuonna 2014 esittämä määrärahalisäys, joka nousee kuluvalle vuodelle myönnetystä
50 miljoonasta eurosta 80 miljoonaan euroon vuonna 2017. Voimassa olevissa valtionta-
louden kehyksissä tämä Puolustusvoimien materialististen suorituskykypuutteiden korjaa-
miseen tarkoitettu lisäys kasvaa asteittain vuositasolla 150 miljoonaan euroon vuoteen
2020 mennessä mukaan lukien indeksikorotukset. Puolustushallinnon näkökulmasta kyse
ei ole puolustusmäärärahojen tasokorotuksesta vaan aiemmin tehtyjen mittavien leikkaus-
ten osittaisesta kompensoimisesta.

Uutena tilausvahvuutena alkaa Puolustusvoimien materiaalinen kehittäminen vuonna
2017, jonka summa on ensi vuodelle 71 miljoonaa euroa ja kaikkiaan jatkovuosina 519
miljoonaa euroa. Käynnistyvän kehittämisohjelman suurimmat hankkeet sisältävät muun
muassa sotilastiedustelun tiedonhankinnan ja maalittamistuen sekä tutkavalvonnan kehit-
tämishankkeita, elektronisen vaikuttamisen kykyjä kaikkien puolustushaarojen tarpeisiin
sekä alueellisten joukkojen tulenkäytön, tulivoiman johtamisen, panssaritorjunnan ja liik-
kuvuuden kehittämistä. Voi sanoa, että tällä vaalikaudella on Maavoimien vuoro, kun
2020-luvulla ovat edessä Meri- ja Ilmavoimien suuret strategiset hankinnat.

Arvoisa puhemies! Hallitusohjelman mukaisten toimintamenosäästöjen ja edellisellä
vaalikaudella päätettyjen pysyvien toimintamenosäästöjen määrä on vastaavasti kasva-
massa puolustusministeriön pääluokassa noin 12 miljoonalla eurolla vuoteen 2016 verrat-
tuna. Tämä summa muodostuu muun muassa viranomaisten turvallisuusverkon käyttöön-
otosta, ostolaskujen viivästyskorkojen vähentämisestä, kirjanpidon keskittämisestä, palk-
kaliukumien kasvusta sekä valtionhallinnon kiinteistömenojen säästöistä.

Kilpailukykysopimus leikkaa kaikkiaan Puolustusvoimien toimintamenomäärärahoja
noin 26 miljoonalla eurolla. Tästä osuudesta valtaosa koostuu lomarahojen alentamisesta
sekä työnantajan sairausvakuutusmaksun ja eläkemaksun alentamisista, jotka vähentävät
menoja lähes 19 miljoonalla eurolla. Tämä ei muodosta ongelmaa, koska kyse on niin sa-
notusti läpivirtaavasta rahasta. Ongelmana on kilpailukykysopimuksessa sovittu työajan
pidentäminen 6 minuutilla päivässä, jonka vaikutus Puolustusvoimissa on ensi vuonna yli
7 miljoonaa euroa. Se määrä on säästettävä henkilöstömenoista.

Kiistämätön tosiasia on, että useamman vuoden aikana tehdyt mittavat ja kumuloituvat
Puolustusvoimien toimintamenomäärärahojen leikkaukset ovat Puolustusvoimissa ongel-
ma ja ne vaikeuttavat toiminnan tason ylläpitämistä Puolustusvoimien tehtävien ja sodan-
ajan joukkojen koulutusvaatimusten mukaisella tasolla. Tähän ongelmaan tullaan pureutu-
maan parhaillaan tekeillä olevassa puolustusselonteossa.

Lievästi pienenevistä toimintamenoista huolimatta Puolustusvoimien toimintavalmiut-
ta ollaan kehittämässä käytettävissä olevien resurssien puitteissa toimintaympäristön edel-
lyttämällä tavalla: Yleisen asevelvollisuuden edellytykset turvataan. Koko palveluskelpoi-
nen miespuolinen ikäluokka koulutetaan. Varusmiesten maastovuorokausien määrä ja re-
servin kertausharjoitusten määrä pyritään pitämään vuoden 2016 tasolla. Myös lentotun-
31



Pöytäkirjan asiakohta PTK 88/2016 vp
tien ja Merivoimien alusvuorokausien määrä säilyy lähtökohtaisesti kuluvan vuoden tasol-
la.

Kaikkiaan puolustusministeriön hallinnonalalle esitetään määrärahoja 2,824 miljardia
euroa. Menojen yhteismäärä on 62 miljoonaa euroa vähemmän kuin vuoden 2016 varsinai-
sessa talousarviossa. Voi sanoa, että tämä on laskennallista ja johtuu pääosin siitä, että vuo-
den 2016 talousarvio sisälsi huomattavan määrän materiaalihankintojen menoja, jotka
myöhennettiin vuosilta 2013, 2014 ja 2015 vuodelle 2016, jotta rahoitus ja hankintojen toi-
mitusajat vastaavat paremmin toisiaan. Tuo mainitsemani 62 miljoonaa ei siis ole varsinai-
nen leikkaus, vaan se aiheutuu materiaalihankintojen maksatusajankohdan muutoksesta.

Sotilaallisen maanpuolustuksen määrärahoista ilman arvonlisäveromenoja käytetään
yhteensä noin 914 miljoonaa euroa materiaaliseen valmiuteen. Puolustusmateriaalihankin-
tojen osuus on tästä 480 miljoonaa euroa. Puolustusvoimien toimintamenomäärärahoista
on suunniteltu käytettävän lisäksi materiaalien kunnossapitoon ja joukkojen varustami-
seen noin 434 miljoonaa euroa. Puolustusministeriön pääluokan menojen osuus vuodelle
2017 ennustetusta bruttokansantuotteen määrästä on 1,31 prosenttia. Kuluvana vuonna se
on 1,37 prosenttia. Puolustusministeriön pääluokan määrärahojen osuus kaikista valtion
budjettitalouden määrärahoista on vastaavasti 5,1 prosenttia, kun se kuluvana vuonna on
5,3 prosenttia.

Arvoisa puhemies! Kaikkiaan tässä Suomelle taloudellisesti vaikeassa tilanteessa, jossa
(Puhemies koputtaa) parhaillaan olemme, hallitus esittää puolustusbudjettiin 30 miljoonan
euron lisäystä materiaalihankintoihin, mikä on luonnollisesti hyvä asia. Tällä saamme osit-
tain kurottua umpeen viime hallituskaudella virheellisen politiikan seurauksena syntynyttä
(Puhemies koputtaa) aukkoa materiaalihankintoihin.

Ensimmäinen varapuhemies Mauri Pekkarinen:  Pyydän nyt niitä edustajia, jotka ha-
luavat tähän debatin osaan osallistua, nousemaan ylös ja painamaan V-painiketta. (Edus-
kunnasta: V?) — V niin kuin Ville. (Naurua) — Edustaja Kanerva.

19.07 Ilkka Kanerva kok (vastauspuheenvuoro): Arvoisa herra puhemies! Vielä aikatau-
lun ulkopuolelta varmistan, onko 2 vai 3 minuutin puheenvuorosta kysymys.

Ensimmäinen varapuhemies Mauri Pekkarinen: Nämä ovat minuutin puheenvuoroja,
mutta jos sitten myöhemmin käyttää vielä toisen tai kolmannen puheenvuoron, parhaassa
tapauksessa voi yhteensä saada 2 minuuttia.

Vanhan matematiikan mukaan näin. (Naurua) — No niin, arvoisa herra puhemies, tämä
puolustusbudjetti on vähän niukkasbudjetti. Sille emme mitään näissä olosuhteissa näytä
voivan. Tavoitteena tulisi olla paitsi tämä seurantaryhmämme suosituksen mukainen lin-
jaus myöskin tavoitteen — 1,5 prosentin osuus bruttokansantuotteesta — kokoinen puo-
lustusbudjetti, ymmärrettävistä syistä: tiedämme, että turvallisuustilanne meillä on entistä
vaikeampana ja kireämpänä ympärillämme. Tulemme Ruotsista, jonka puolustusbudjetti
on 1,8-kertainen Suomen puolustusbudjettiin verrattuna.

Eräs seikka, joka hieman tietysti helpottaisi tilannetta, on syventyvä kansainvälinen yh-
teistyö. Sekään ei ole ilmaista, mutta se on rakennettavissa tavalla, joka vahvistaa puolus-
tuskykyämme (Puhemies koputtaa), nostaa puolustuskynnystä ja sillä tavoin palvelee (Pu-
hemies koputtaa) tavoitteitamme. — Kiitoksia.
32



Pöytäkirjan asiakohta PTK 88/2016 vp
19.09 Seppo Kääriäinen kesk (vastauspuheenvuoro): Arvoisa puhemies! Suomi on teh-
nyt puolustuksessa oikea ratkaisuja. Varsinkin puolustusratkaisu on ollut kestävä. Tietysti
leikkaukset, joihin ministerikin tuossa viittasi, ovat erittäin valitettavia tällaisina aikoina,
joita me elämme. Varsinkin yleisen asevelvollisuuden pohjaan perustuva järjestelmä ker-
tausharjoituksineen kaikkineen on kyllä vahva sana tämän päivän maailmassa, olletikin
kun muualla sitä ajetaan alas — me olemme sen pitäneet ja koko ajan koettaneet kehittää
eteenpäin.

Sodanajan joukkojen määrä on se 230 000. Sitä pudotettiin. Tähän liittyen ministeri Nii-
nistö on esittänyt haastattelussa, ehkä ääneenajatteluna, että pitäisi nostaa tuota määrää
ylöspäin. Sehän tarkoittaisi myös varustuksen lisäämistä ja vähän rahaa lisää. Ministeri
Niinistö, aiotteko te esittää sodanajan joukkojen määrän lisäämistä nyt tulossa olevassa
puolustuspoliittisessa selonteossa?

19.10 Satu Taavitsainen sd (vastauspuheenvuoro): Arvoisa herra puhemies! Hyvä minis-
teri, tuossa kyselytunnilla puhuimme hoitajamitoituksesta sosiaali- ja terveydenhuollossa,
mutta aivan samoin Puolustusvoimissa on puolustusvoimauudistuksessa sovittu henkilös-
tön määrästä niin, että yhtä joukkuetta kohti olisi 2,5 kouluttajaa. Tämä ei kuitenkaan nyt
ole toteutunut. Puolustusvoimilla on tällä hetkellä 550 kouluttajan virkaa auki, ja tätä on
yritetty laastaroida lisäbudjetilla antamalla sopimussotilaiden palkkaamiseksi rahaa. Mut-
ta nyt kun katson tätä budjettikirjaa, sivua 257, niin täällä kerrotaan, että palkattavan hen-
kilöstön määrä vähenee 50 henkilötyövuotta vuoteen 16 verrattuna ja vähennys aiheutuu
pääosin määräaikaisten sopimussotilaiden määrän vähentämisestä. (Puhemies koputtaa)
Voisiko ministeri selittää tämän kuvion?

19.11 Jari Ronkainen ps (vastauspuheenvuoro): Arvoisa puhemies! Kiitoksia puolustus-
ministerille. Tällä niukalla budjetilla pyritään ylläpitämään koko Suomen alueellinen puo-
lustus, jossa yleinen asevelvollisuus on edelleen kustannustehokkain ja uskottavin ratkai-
su. Läntinen naapurimaamme Ruotsihan luopui tästä yleisestä asevelvollisuudesta viime
vuosikymmenen lopulla ja nyt on sitten kaavailemassa asevelvollisuuden takaisinottoa,
muun muassa siitä syystä, ettei se ole saanut rekrytoitua tarpeeksi ammattisotilaita.

Suomen puolustus nyt ja tulevaisuudessa nojaa vahvaan reserviin. Tärkeänä osana vah-
van reservin jatkokouluttamista ja maanpuolustukseen sitouttamista on vapaaehtoinen
maanpuolustus. Kysyisin ministeri Niinistöltä: miten ministeri tulee jatkossa huomioi-
maan vapaaehtoisen maanpuolustuksen kehittämisen tarpeet?

19.12 Markku Pakkanen kesk (vastauspuheenvuoro): Arvoisa puhemies! Edustaja Ron-
kainen kiinnitti tärkeään asiaan huomiota. Tuo vapaaehtoinen maanpuolustusjärjestö on
jälleen kohteena, se, mistä leikataan, mutta uskoisin, että hallituspuolueet yhdessä rinta-
massa hoitavat tämän asian kuntoon niin kuin perinteisesti.

Toinen asia: Sotilaallinen kriisinhallinta on iso asia suomalaisille, ja viettäväthän suo-
malaiset rauhanturvaajat tänä vuonna 60-vuotisjuhlavuotta. Myönteisenä asiana onkin sin-
ne tuo määrärahakorotus, lähes 30 prosenttia. Siitä ison osan vievät Libanoniin sijoittuvat
joukkueet. Onko siellä kuitenkin joitain tämmöisiä sosiaalisia puutteita liittyen tähän YK:n
rauhanturvaajien tehtävään? Muistaakseni aikanaan veteraanikortti on sotilaille luvattu,
mutta tätä muuta, tapaturman ja palvelussairauden korvaamista kriisinhallintatehtävissä,
en ainakaan itse huomannut tuolla budjetin rahoitusosassa.
33



Pöytäkirjan asiakohta PTK 88/2016 vp
19.13 Timo Heinonen kok (vastauspuheenvuoro): Arvoisa herra puhemies! Yleisen ase-
velvollisuuden edellytykset turvataan, se on tärkeää. Varusmiesten maastovuorokausien ja
reservin kertausharjoitusten määrä pidetään nykyisellään ja myös lento- ja alusvuorokau-
sien määrä, ja myös kalustohankintoihin panostetaan. Tämä on tärkeää.

Mutta sitten meillä on yksi puolue, joka tässä muuttuvassa tilanteessa linjaa täysin toi-
sella tavalla. Vihreät linjasivat, että asepalveluksesta tulisi tehdä täysin vapaaehtoista ja
luopua sen kautta kyllä — itse olen sitä mieltä — koko maan puolustamisesta. He ovat lin-
janneet, että 75 000 riittäisi reservin kooksi ja siitä siis puolet olisi miehiä ja puolet naisia.
Kysyisin teiltä, arvoisa puolustusministeri: jos vihreät pääsisivät tekemään tämän tavoit-
teensa, niin mitä se tarkoittaisi maamme turvallisuuden ja koko maan puolustamisen näkö-
kulmasta?

19.14 Touko Aalto vihr (vastauspuheenvuoro):  Arvoisa puhemies! Ymmärtääkseni ky-
symys on nyt lähetekeskustelusta ministerille, ja edustaja Heinonen tekee jonkinlaista
omaa poliittista projektiaan tässä näin. (Välihuutoja) Mitä tulee itse kysymykseen, vihreät
pyrkivät katsomaan kauas tulevaisuuteen ja miettimään erilaisia skenaarioita. Nyt kun
puhe on ensi vuoden budjetista, siihen tämä edustaja Heinosen kysymys ei liity millään ta-
paa.

19.14 Timo Heinonen kok (vastauspuheenvuoro): Arvoisa herra puhemies! Ei ole kuin
pieni hetki siitä, kun Ruotsi teki tällaisen muutoksen, mitä vihreät nyt Suomessa esittävät.
Eli ei tässä kovin kauaskantoisista asioista puhuta, kun taaksepäin katsotaan. Ruotsissa
muutamassa vuodessa todettiin, että muutos on ollut väärä. Kun kuitenkin puolue, joka on
ainakin muutamassa kaupungissa aika merkittävä, linjaa tällä tavalla ja vielä heidän pu-
heenjohtajansa linjaa, että heillä on maan johtavat ulkopolitiikan keskustelijat, Hautala,
Haavisto ja hän itse (Seppo Kääriäinen: Ajattelijat!) — ajattelijat, anteeksi — niin kysyisin
kyllä ja haluaisin puolustusministeriltä kuulla, mitä hän ajattelee tämäntyyppisestä linjauk-
sesta, jossa reservin koko painettaisiin 75 000:een ja sekin yritettäisiin vielä rakentaa täy-
sin vapaaehtoiselta pohjalta.

Ensimmäinen varapuhemies Mauri Pekkarinen: Ministerille myönnetään puheenvuo-
ro noin kymmenen käytettävän vastauspuheenvuoron jälkeen.

19.15 Mika Kari sd (vastauspuheenvuoro):  Arvoisa herra puhemies! Niin herkullinen
aihe on tämä edustaja Heinosen esille nostama aihe, että tyydyn sitä lähinnä kommentoi-
maan, että lukekaa tiedotteeni. Tein tästä aiheesta myös oman tiedotteen ja tietenkin häm-
mästelin ihan samalla lailla kuin muut, parlamentaariset ryhmät, tätä esitystä.

Mutta ministeri sanoi, että viime kaudella tehtiin virheitä. Niin tehtiin, minä olen ihan
samaa mieltä ministerin kanssa. Niin tunnutaan tekevän kyllä tälläkin kaudella. Meillä on
edelleenkin laskeva kehys puolustusbudjetissa, ja vaikka eri toimintamomenteille lisätään-
kin rahaa, niin samaan aikaan joltain toiselta momentilta otetaan pois. Näin se tässä budje-
tissa menee. Yhdyn kyllä edustaja Kanervan, valiokunnan puheenjohtajan, näkemykseen
siinä, että kyllä meillä on tällainen niukkasbudjetti käsitteillä nyt tälläkin hetkellä.

Sotilaat ja poliisithan tekevät säästöt. Ei voi kysyä, miten he pärjäävät. Aina voi kysyä,
miten kansalaiset sitten pärjäävät näiden säästöjen jälkeen.
34



Pöytäkirjan asiakohta PTK 88/2016 vp
Kysynkin ministeriltä huoltovarmuudesta ja MPK:sta: Miten ministerin mielestä —
meillä on Patria, meillä on monenlaista muuta teollisuutta — varmistetaan kotimainen
huoltovarmuus? Miten me varmistamme (Puhemies koputtaa) Maanpuolustuskoulutusyh-
distykselle puuttuvat 400 000, kun se raha edelleenkin puuttuu?

19.17 Lea Mäkipää ps (vastauspuheenvuoro):  Arvoisa puhemies! Ensin on todettava,
että meillä on todella toimiva yleinen asevelvollisuus. Ja tiedämme yhtä hyvin, että mei-
dän toimintaympäristömme muuttuu ja meidän puolustusvoimien on oltava ajan tasalla ja
täytyy kehittää erilaista toimintavarmuutta. Nyt on paljon puhuttu kyberistä. Kyberpuolus-
tuskyky vaatii sekä rahallista panostusta että riittävää osaamista. Digitalisaatio kehittyy no-
peasti, ja kyberpuolustuksen tärkeä kehittämisen kohde onkin osaaminen. Myös fyysisen
laitteiston on oltava kunnossa.

Lopuksi vielä: Mehän asumme Venäjän naapurina, ja on toistatuhatta kilometriä yhteis-
tä rajaa. Varmaan se tuo joitain haasteita, ja onkin tärkeää, että EU:n ja Venäjän yhteistyö
parantuu entisestään. Tietysti se vahvistaa koko Euroopan turvallisuutta ja taloutta, ja tässä
me olemme yhtenä osatekijänä ja teemme parhaamme, (Puhemies koputtaa) että näin tämä
toiminta mahdollistuu.

19.18 Mikko Savola kesk (vastauspuheenvuoro): Arvoisa herra puhemies! Kyllä silmiin-
pistävää oli edustaja Aallon kiemurtelu tähän edustaja Heinosen kysymykseen liittyen,
(Hälinää) kun puolustusjärjestelmästä me kysyimme. Edustaja Aalto, kyllähän tämä nyt
olennaisesti liittyy budjettikysymyksiin, resursseihin, siihen, kuinka aiotaan maanpuolus-
tus hoitaa ja sen riittävä rahoitus turvata. Otetaan esimerkiksi naapurimaa Ruotsi, jolla on
huomattavasti suurempi puolustusbudjetti mutta silti puolustuskyky erityisesti maavoi-
mien osalta pienempi, mikä johtuu siitä, että yleisestä asevelvollisuudesta on luovuttu.

Mutta, herra ministeri, teitä arvostetaan valtavasti tuolla reserviläiskentällä. Te olette
toiminut ministerinä hyvin: kertausharjoitusten määrä on saatu palautettua, ja te olette puo-
lustanut reserviläisiä monessa tilanteessa. Mutta kyllä huolenaihe on tämä vapaaehtoisen
maanpuolustuksen rahoitus. Kysyisinkin: minkälaiset keskustelut te hallituksessa, valtio-
neuvostossa, kävitte tästä vapaaehtoisen maanpuolustuksen rahoituksesta, koska taas jou-
dutaan täällä odottamaan joulukuuhun (Puhemies koputtaa) eduskuntakäsittelyyn asti, en-
nen kuin järjestöjen rahoitus varmistuu?

Ensimmäinen varapuhemies Mauri Pekkarinen:  Ja valiokunnan puheenjohtaja ja va-
rapuheenjohtaja. — Ensin valiokunnan puheenjohtaja, edustaja Kanerva.

19.19 Ilkka Kanerva kok (vastauspuheenvuoro): Herra puhemies! Aivan samaan aihee-
seen haluan vielä puuttua ihan parlamentarismin pelisääntöjen kannalta. Tämä jojotus, jos-
sa joka armias vuosi leikataan vapaaehtoisesta maanpuolustustyöstä, tarkoittaa sitä, että
joutuvat siellä rakentamaan yt-neuvottelujen kautta omat ensi vuoden budjettiasetelmansa
sen kaltaiseksi, että eduskunta kerta toisensa jälkeen on sanonut olevansa siitä selkeästi eri
mieltä ja on palauttanut tämän puuttuvan osan. Tämä on parlamentin, tämä on eduskunnan
aseman halveeraamista, jota valtiovarainministeriö tässä harjoittaa, ja pidän tätä periaat-
teessa kyllä erittäin kyseenalaisena toimintalinjana. Kysyn: olisikos ministerinkin mieles-
tä hyvä tähän asiaan hiukan toisesta näkökulmasta kuin pelkästään määrärahakysymykse-
35



Pöytäkirjan asiakohta PTK 88/2016 vp
nä puuttua, että tämä jokavuotinen pallottelu ja eduskunnan selkeän kannan väheksyminen
saataisiin pikkuhiljaa ajettua toiseen asentoon?

Ensimmäinen varapuhemies Mauri Pekkarinen: Edustaja Kääriäinen ja edustaja Mik-
konen. — Edustaja Kääriäinen.

19.20 Seppo Kääriäinen kesk (vastauspuheenvuoro): Arvoisa puhemies! En ole varapu-
heenjohtaja, vaan edustaja Kari on varapuheenjohtaja, mutta puheenvuoron mielelläni kyl-
lä käytän, arvoisa puhemies.

Minä yhdyn tähän edustaja Kanervan erittäin vakavaan puheenvuoroon vapaaehtoisen
maanpuolustuksen määrärahoista, kun tämä on jokasyksyinen näytelmä. Tämä on vähän il-
veilyä oikeastaan, ja kuitenkin suhteellisen pienestä rahasta puhutaan budjetin puitteissa.
Se on millimetrin millimetriosa, mutta sitten kun se viedään sinne maanpuolustuskentälle,
niin siellä se on erittäin suuri raha. Toisekseen on kysymys myös eduskunnan arvovallasta.
Kyllä tämä on vähän arvoton näytelmä — toivottavasti tästä lähtee nyt vakava viesti val-
tiovarainministeriön suuntaan, että tämä tämmöinen peli kokonaan loppuisi.

Lopuksi kysyn, arvoisa ministeri, kun olemme tehneet näitä kahdenvälisiä yhteis-
työasiakirjoja, Ison-Britannian kanssa ja niin edelleen: Minkä merkityksen te annatte näil-
le yhteistyöasiakirjoille, kun ne ovat tavallaan koonnoksia jo tapahtuvasta yhteistyöstä?
Mikä merkitys niillä on tulevaisuuteen päin katsoen?

Ensimmäinen varapuhemies Mauri Pekkarinen:  Pyydän anteeksi edustaja Karilta ja
myönnän samalla hänelle puheenvuoron. Hän on varapuheenjohtaja.

19.21 Mika Kari sd (vastauspuheenvuoro):  Kiitoksia, herra puhemies! Minä puutun sa-
maan asiaan kuin valiokunnan puheenjohtaja ja entinen puolustusvaliokunnan varapu-
heenjohtaja, edustaja Kääriäinen, MPK:n rahoihin. MPK tarvitsee ne omaan toimintaansa,
laajamittaiseen toimintaansa, niin kuin täällä eduskunnassa hyvin MPK:n toiminta tunne-
taan. Mutta tämä pelaaminen varmasti kuluttaa hallinnon aikaa ja resursseja samoin kuin
vie meiltä poliitikoilta fokuksen aivan väärään suuntaan, ja sen lisäksi MPK käy aivan tur-
hat yt-neuvottelut parhaillaan, varsinkin silloin turhat, jos ja kun eduskunta päättää palaut-
taa rahat MPK:lle. Tämä ilveily saa luvan päättyä.

Puolustusministeriön hallinnonalasta on siirretty määrärahoja varaosien hankkimiseen
ja kaluston puolelle toiminnan määrärahoista. Se myös kertoo siitä omasta kipuilusta, mikä
budjetin sisällä parhaillaan puolustushallinnon sisällä käydään. Toivoisin ministeriltä vä-
hän näköaloja tähän. Kertausharjoitusmäärärahathan on palautettu edustaja Kanervan joh-
taman työryhmän (Puhemies koputtaa) toimesta jo viime kauden puolella tällä esityksellä. 

Ensimmäinen varapuhemies Mauri Pekkarinen: Edustaja Mikkonen ja sitten edustaja
Blomqvist ja hänen jälkeensä ministeri Niinistö.

19.22 Krista Mikkonen vihr (vastauspuheenvuoro):  Arvoisa puheenjohtaja! Vihreiden
tavoite vapaaehtoisesta asevelvollisuudesta on toki todella pitkän ajan tavoite eikä varmas-
ti juuri tähän aikaan nyt osu. Sen sijaan meillä on vahva reservi, ja sen takia meidän täytyy
huolehtia, että se on hyvin varustettu, hyvin koulutettu ja se myös harjoittelee, ja on hyvä,
36



Pöytäkirjan asiakohta PTK 88/2016 vp
että nyt tämä kertausharjoitusmäärä on pystytty nostamaan sellaiselle tasolle, että reservin
kyky säilyy.

Mutta toki valikoivaan suuntaan asepalveluksessa voidaan mennä jo nyt, ja esimerkiksi
kokemukset naisista, jotka ovat käyneet varusmiespalveluksen, ovat hyviä, ja he ovat hy-
vin motivoituneita. Tähän liittyen itse asiassa huomio kiinnittyi siihen, että sukupuolten
välinen tasa-arvo oli nostettu tässä budjettikirjassa yhdeksi osaksi, ja siinä erot työtyyty-
väisyydessä miesten ja naisten välillä olivat aika suuret. Olisin kysynyt: onko tähän tehty
minkäänlaisia toimenpiteitä, jotta (Puhemies koputtaa) ne parantuisivat? 

19.23 Thomas Blomqvist r (vastauspuheenvuoro): Herr talman! Jag instämmer i den oro
som flera ledamöter har uttryckt för de otillräckliga anslagen för det frivilliga försvarsar-
betet och är också orolig över sättet på hur man respekterar riksdagens upprepade gånger
visade vilja i den här frågan. 

Jag vill passa på att tacka ministern för att han har fortsatt arbeta för ett fördjupat nord-
iskt samarbete. Det är ett bra jobb på det hållet, det kunde vi konstatera när vi besökte Sve-
rige i går också.

Herra puhemies! Pohjoismaisen yhteistyön lisäksi olen iloinen myös siitä, että tämä kan-
sainvälinen yhteistyö on laajentumassa, ja siitä kiitos ministerille. Tietysti olisi vähän ai-
kaisemmin voinut kertoa eduskunnalle muutamista asioista, mutta kuitenkin.

Huolenaiheeni on puolustusmäärärahat, erityisesti toiminnan määrärahat. Tässä minis-
teri kyllä sanoi, että niitä mietitään puolustuspoliittisessa selonteossa, mutta kuulisin siitä
mielelläni vielä vähän. Jos avaisitte sitä, miten tästä selvitään, koska siitä varmaan ollaan
yhtä mieltä, että (Puhemies koputtaa) taso on liian alhainen.

Ensimmäinen varapuhemies Mauri Pekkarinen: Ja nyt ministeri, puhujapöntöstä 5 mi-
nuuttia. 

19.25 Puolustusministeri Jussi Niinistö: Arvoisa puhemies! Edustaja Kanerva esitti var-
teenotettavan tavoitteen Suomen puolustusbudjetin koolle suhteessa bruttokansantuottee-
seen, eli 1,5 prosenttia. Tämähän on meillä sellainen pitkän aikavälin keskiarvo ollut, ja tä-
hän pitäisi tietenkin kulkea. Mutta jos otetaan huomioon sotilaseläkkeet, Rajavartiolaitok-
sen menot ja eräitä muita menoja, niin itse asiassa tämä Suomen käyttämän puolustusbud-
jetin osuus on hieman suurempi kuin tämä 1,3, mitä se tänä ja ensi vuonna suurin piirtein
tulee olemaan.

Edustaja Kääriäinen totesi mielestäni aivan oikein, että Suomen puolustuksessa on tehty
oikeita ratkaisuja. Yleinen asevelvollisuus on meidän maanpuolustuksemme peruskivi.
Hän kysyi sodanajan joukkojen määrän nostosta, ja tämä on asia, johon tullaan palaamaan
puolustusselonteon yhteydessä, mutta jo nyt julkisuudessa olleiden tietojen mukaan voin
sanoa, että tämä määrä tulee nousemaan, jo pelkästään siitä syystä, että oikeuskanslerin te-
kemän tulkinnan perusteella voimme käyttää varusmiehiä tietyn koulutuksen saavuttami-
sen jälkeen vaarallisiinkin tehtäviin.

Edustaja Taavitsainen kiinnitti huomiota puolustusvoimauudistuksessa asetettuun ta-
voitteeseen, eli 2,5 kouluttajaa per varusmiesjoukkue on tavoite, joka pitää saavuttaa, ja so-
pimussotilaat ovat osa ratkaisua. Valitettavasti rahaa ei ensi vuonna riitä aivan niin paljon
37



Pöytäkirjan asiakohta PTK 88/2016 vp
kuin pitäisi. Toivoisin, että tähän asiaan voitaisiin lisäbudjetin kautta palata, koska kysees-
sä on verraten edullinen tapa kuitenkin saavuttaa tämä julkilausuttu, tärkeä tavoite.

Edustaja Ronkainen ja useat muut kansanedustajat, edustaja Pakkanen ja edustaja Kari
ja edustaja Kääriäinen ja edustaja Kanerva ainakin muistaakseni, nostivat esille tämän va-
paaehtoisen maanpuolustuksen ja erityisesti esitetyn määrärahaleikkauksen, 400 000 eu-
roa. Olen aivan samaa mieltä kuin edustaja Kääriäinen, joka totesi, että tämä on arvoton
näytelmä. Tämähän on toistunut eduskunnassa muistaakseni vuodesta 2011. Tämä summa
on palautettu koko lailla täysimääräisenä joulun alla varsinaisessa budjetin hyväksymises-
sä, ja toivon todellakin, että näin tapahtuu tälläkin kertaa. Mutta kyllä tässä on kyse edus-
kunnan arvovallasta, ja toivon, että uusi valtiovarainministeri Orpo pystyy tähän puuttu-
maan ja laittamaan valtiovarainministeriön virkamiehet kuriin. (Eduskunnasta: Hyvä!)

Edustaja Heinonen viittasi vihreiden turvallisuuspoliittisiin linjauksiin, ja edustaja Mik-
konen totesi, että kyseessä on pidemmän tähtäimen linjauksia. Toivon todella, että ne ovat
hyvinkin pitkän tähtäimen linjauksia, koska sen tyyppisellä määrällä kuin mitä on mainittu
reservin koosta, muistaakseni 75 000—150 000, ei koko maata puolusteta, ja sitä paitsi täs-
sä on vihreillä mennyt vielä puurot ja vellit sekaisin: reservi ei ole sama asia kuin sodan-
ajan joukkojen määrä. Eli tästä, sanotaan nyt sitten, 75 000:sta pitäisi muodostaa sodan-
ajan joukot, ja se on aivan lekkeripeliä. Toivon, että tällaisia puheita kukaan vastuullinen
poliitikko ei enää levitä.

Edustaja Kääriäinen kysyi, mitä merkitystä on näillä puolustuksen yhteistyöasiakirjoil-
la, mitä nyt viimeksi esimerkiksi Ison-Britannian kanssa on allekirjoitettu. Ne ovat enem-
mänkin olemassa olevan yhteistyön toteamista, eräällä tavalla poliittisia signaaleja. Ne ei-
vät ole sopimuksia siinä mielessä, että niillä olisi juridista merkitystä, mutta ne kuitenkin
antavat molempien maiden puolustushallintojen virkamiehille selkänojaa tehdä yhteistyö-
tä. Parhaillaan meillä on tällainen yhteistyöasiakirja vireillä Yhdysvaltain kanssa, ja tässä
pitkälti olemme seuranneet Ruotsin mallia, Ruotsihan on tämäntyyppiset yhteistyöasiakir-
jat tai aiejulistukset allekirjoittanut Yhdysvaltain ja Ison-Britannian kanssa.

Ensimmäinen varapuhemies Mauri Pekkarinen:  Me jatkamme vielä tätä debattia.

19.30 Anne Louhelainen ps (vastauspuheenvuoro):  Arvoisa puhemies! Puolustusvoi-
mien toimintavalmiutta ollaan kehittämässä käytettävissä olevien resurssien puitteissa toi-
mintaympäristön edellyttämällä tavalla. Ja kuten, arvoisa ministeri, totesitte, Puolustusvoi-
mat ylläpitää ja kehittää koko maan kattavaa alueellista puolustusjärjestelmää ja yleistä
asevelvollisuutta puolustuksen perusratkaisuna.

Äärimmäisen hyvä asia on, että yleisen asevelvollisuuden edellytykset turvataan ja koko
palveluskelpoinen miespuolinen ikäluokka koulutetaan. Täällä on ilmeisesti jo vähän si-
vuttu tätä naisten vapaaehtoisen asepalveluksen merkitystä, mutta olisin halunnut kysyä
vielä: miten itse suhtaudutte siihen, ja voisiko sitä jotenkin kehittää?

19.31 Eerikki Viljanen kesk (vastauspuheenvuoro):  Arvoisa puhemies! Kuten puolus-
tusministeri meille kertoi ja budjetista on todettavissa, on varusmiesten ja reserviläisten
koulutus mahdollista tällä tiukallakin taloudenpidolla viedä läpi suunnitellusti ensi vuon-
na, ja hyvä niin. Mutta samoin, kuten täällä monissa muissakin puheenvuoroissa on todet-
tu, minäkin olen erittäin huolissani budjettiehdotukseen sisältyvästä, vapaaehtoisen maan-
puolustustyön ja -koulutuksen määrärahoihin tehdystä 400 000 euron eli noin 20 prosentin
38



Pöytäkirjan asiakohta PTK 88/2016 vp
leikkauksesta. Yhteiskunnan kokonaisturvallisuuden kannalta vapaaehtoisilla maanpuo-
lustusjärjestöillä on tärkeä rooli. Järjestöjen aktiivista toimintaa reserviläisten kenttäkel-
poisuuden ylläpidossa ja erilaisiin häiriötilanteisiin varautumisessa ja maanpuolustustah-
don ylläpidossa ei voi liiaksi korostaa, ja odotan ja tämän keskustelun perusteella toivon ja
totean, että tämä määräraha tulee varmaan eduskuntakäsittelyssä palautumaan tämän vuo-
den tasolle.

19.32 Jaana Pelkonen kok (vastauspuheenvuoro): Arvoisa puhemies! Vihreiden mallis-
ta nopeasti vain sen verran, että oli se tarkoitettu lyhyelle tai pitkälle aikajänteelle, pidän
sitä erittäin todellisuudesta vieraantuneena — erityisesti nyt, jolloin monessa muussa
maassa on ymmärretty, että Suomen nykyinen malli on se, johon tulisi pyrkiä ja joka on
toimiva malli.

Mutta varsinainen kysymys liittyy toimintamenosäästöihin. Samaan aikaan, kun toimin-
tamenomäärärahat jatkuvasti vähentyvät, lisääntyy Suomelle erittäin tärkeä kansainväli-
nen yhteistyö. Kasvava kansainvälinen yhteistyö lisää koordinoinnin ja suunnittelun tar-
vetta, mikä näkyy erityisesti puolustushallinnon erityisasiantuntijoiden ja asiantuntijoiden
kasvavana työmääränä. Aihealueet ovat erittäin tarkkoja ja laajoja ja vaativat asiantunte-
musta, mikä lisää asiantuntijoiden työtaakkaa. Kysyisin ministeriltä: miten työssäjaksami-
nen ja työn laadun säilyminen aiotaan taata puolustushallinnossa tämän haastavan yhtälön
aikana?

19.33 Touko Aalto vihr (vastauspuheenvuoro): Arvoisa puhemies! Vielä jatkovastaukse-
na tähän leijuvaan keskusteluun: Ulko- ja turvallisuuspolitiikasta voidaan pitää erikseen
seminaareja. Ne ovat varmasti tervetulleita meidän kaikkien mielestä. Nyt käsitellään ym-
märtääkseni ensi vuoden budjettia. Puoluevaltuuskunta pohtii meillä erilaisia pitkän aika-
välin skenaarioita, ja eduskuntaryhmä pohtii tässä ja nyt ensi vuoden budjettia — myös ne
ovat kaksi eri asiaa. (Välihuutoja) Emme elä yhden totuuden maassa. Minne unohtuivat,
muun muassa edustaja Heinonen, ne puheet moniarvoisen ja moninaisen keskustelukult-
tuurin arvostamisesta? (Ben Zyskowicz: Sitä just arvostetaan!)

19.33 Ben Zyskowicz kok (vastauspuheenvuoro):  Arvoisa herra puhemies! Haluan ar-
vostaa monipuolista keskustelua jatkamalla sitä. Eli vihreillä oli koolla jokin keskuskomi-
tea, (Naurua) ja siellä todellakin hyväksyttiin tällainen ulko- ja turvallisuuspoliittinen kan-
nanotto. Ilmeisesti nämä ulko- ja turvallisuuspolitiikkamme johtavat ajattelijat, kuten Hei-
di Hautala, Pekka Haavisto ja Ville Niinistö — joka, viimeksi mainittu siis, ilmoitti nämä
ja myös itsensä johtaviksi ajattelijoiksi — eivät olleet paikalla, kun tämä kannanotto hy-
väksyttiin, koska tämä tavoite siitä, että asepalvelus perustuisi täyteen vapaaehtoisuuteen,
on esimerkki siitä, minkälaisessa unelmahöttömaailmassa vihreät elävät. Kun vihreät pitä-
vät ymmärrettävästi paljon meteliä Fennovoiman ydinvoimalahankkeesta ja pitävät sitä
riskinä Suomen turvallisuudelle, niin on pakko kysyä esimerkiksi edustaja Mikkoselta:
kumpikohan on suurempi riski Suomen turvallisuudelle, Fennovoima vai se, että ajamme
(Puhemies koputtaa) armeijamme alas?

Ensimmäinen varapuhemies Mauri Pekkarinen: Puolustusvaliokunnan varapuheen-
johtaja, edustaja Kari. 
39



Pöytäkirjan asiakohta PTK 88/2016 vp
19.35 Mika Kari sd (vastauspuheenvuoro):  Herra eduskunnan puhemies! Laaja parla-
mentarismi on ollut suomalaisen puolustuksen, maanpuolustuksen, iso rikkomaton pohja.
Me, kaikki eduskuntapuolueet, olemme sitoutuneet siihen, että Suomea puolustetaan ja ra-
kennetaan siihen yhteinen puolustuksen malli.

Viime kauden lopulla tosiaan istui parlamentaarinen työryhmä, jossa linjattiin kertaus-
harjoitusmäärän taso korkealle, joka nyt on onnistuttu pitämään, linjattiin budjettiin lisäyk-
siä, joita on pystytty tekemään, mutta ihan sinne asti, mitä työryhmä esitti, ei ole vielä pääs-
ty. Kysynkin ministeriltä: miten on vuosina 18—19, jolloin ollaan budjetin kehyksissä,
pystymmekö me pitämään 18 000 reserviläisen kertausharjoituspäivät — kehyksissä, ei
siis pelkästään ensi vuonna?

Ja vihreiden mallista sen verran, (Puhemies koputtaa) että siinä oli hyvää ainoastaan vä-
ri, maastoväri vihreä.

19.36 Reijo Hongisto ps (vastauspuheenvuoro): Arvoisa herra puhemies! Nyt on syytä ja
paikallaan antaa reilu tunnustus ministeri Niinistölle. Ministerin puhetta kuunnellessa tuli
mieleeni, että ministeri johtaa ministeriötään ja joukkojaan perinteiseen tapaan edestä.
Usko yhteisen asiamme oikeutukseen näyttää olevan vahva — hyvä niin.

Arvoisa puhemies! Myös minä yhdyn niihin puheenvuoroihin, joissa kannetaan huolta
vapaaehtoisen maanpuolustustyön toimintaedellytysten turvaamisesta. Vapaaehtoinen
maanpuolustustyö on erittäin tärkeää, ja on tärkeää, että aktiivisilla reserviläisillä on mah-
dollisuus myös tulevaisuudessa pitää hallussaan toimintaansa soveltuvia ampuma-aseita.

Hyvä ministeri ja hyvä hallitus huolehtivat siitä, että niukkasbudjetin aikanakaan mei-
dän reserviläisten ei kuitenkaan tarvitse pukeutua malli Cajanderiin. — Kiitoksia.

19.37 Katri Kulmuni kesk (vastauspuheenvuoro): Arvoisa puhemies! Valtioneuvosto on
tehnyt periaatepäätöksen julkisten elintarvike- ja ruokapalveluiden kriteereistä ja sitä kaut-
ta koettaa edistää kotimaisen ruoan kysyntää myös julkisissa hankinnoissa. Puolustusvoi-
mat on iso elintarvikkeiden hankkija, ja nyt kun eduskunnassa käsitellään myös hankinta-
lakia, olisin kysynyt puolustusministeriltä: kuinka te ja teidän hallinnonalanne olette otta-
neet huomioon tämän valtioneuvoston periaatepäätöksen, koska valitettavasti Puolustus-
voimistakin aina aika ajoin on tullut tietoa siitä, että enemmänkin olisi voinut kotimaisia
elintarvikkeita hankinnoissa käyttää?

Ensimmäinen varapuhemies Mauri Pekkarinen: Ja valiokunnan puheenjohtaja Kaner-
va.

19.38 Ilkka Kanerva kok (vastauspuheenvuoro):  Arvoisa puhemies! Minä olen hyvin
suopea vihreille ja pidän heitä fiksuna puolueena ja sen vuoksi uskon, että johtavat toimi-
jat, kuten Pekka Haavisto ja Krista Mikkonen, ovat niitä, joita kannattaa kuunnella, kun
tehdään puolustus- ja turvallisuuspoliittisia linjauksia jatkossa.

Arvoisa ministeri, kysymys teille: Meillä on poikkeuksellisen vaikea aika edessä. Lai-
vue 2020 ja hävittäjähankinnat ovat jäävuoren kokoinen haaste edessämme. Onko suunni-
telmia, miten nämä taklataan? 

Toinen asia on kahdenväliset sopimukset, joita täällä käsittelitte. Nyt pitäisin tarpeelli-
sena henkilökohtaisesti, että voitaisiin sisällyttää myös Saksa näiden kahdenvälisten sopi-
40



Pöytäkirjan asiakohta PTK 88/2016 vp
mustahojen joukkoon, joiden kanssa Suomella voisi olla tämänkaltaista verkostoa toteutet-
tavana.

Ensimmäinen varapuhemies Mauri Pekkarinen: Myönnän vielä puheenvuorot tässä
debattivaiheessa edustajille Taavitsainen ja Kääriäinen ja sen jälkeen ministerille parin mi-
nuutin puheenvuoron. — Edustaja Taavitsainen.

19.39 Satu Taavitsainen sd (vastauspuheenvuoro): Arvoisa puhemies! Ministeri puheen-
vuorossaan lupasi lisäbudjettia, jolla sitten näitä sopimussotilaita saataisiin. Mutta kysyi-
sinkin: eikö kuitenkin olisi parempi nyt budjetissa ihan sitten nämä tällaiset kiinteät vuo-
sittaiset rahat laittaa, vai yritetäänkö tällä tavalla saada näyttämään budjetti paremmalta,
vaikka tiedetään, että todellisuudessa sieltä puuttuu miljoonia?

Nämä sopimussotilaathan voidaan palkata vain vuodeksi, ja he ovat auttavissa tehtävis-
sä. Todellisuudessa sinne tarvitaan kuitenkin se noin 500, kantahenkilökuntaan, vakituista
työntekijää. Ei kai tässä nyt ole turhaan lakkautettu Savon Prikaatia, Pohjois-Karjalan Pri-
kaatia säästöjen aikaansaamiseksi? Ja sitten tehtiin tämä Puolustusvoimien uudistus, jossa
tämä 2,5 kouluttajaa per joukkue (Puhemies koputtaa) määriteltiin. Päästäänkö tähän nyt
milloin?

19.40 Seppo Kääriäinen kesk (vastauspuheenvuoro): Herra puhemies! Edustaja Kaner-
va kertoi jo äsken, että Ruotsin määrärahat ovat 1,8-kertaiset Suomeen verrattuna. Se on
juuri näin. Kun tämän ottaa huomioon, niin kyllähän Suomi on järjestänyt oman puolus-
tuksensa erittäin tehokkaalla tavalla. Näillä rahoilla hoidetaan maan puolustus, voidaan an-
taa virka-apua ja sitten osallistutaan kriisinhallintatoimintaan ja huolehditaan koko maan
puolustamisesta. Kyllä nämä rahat käytetään erittäin tehokkaalla tavalla, nämä vähät rahat.

Tähän periaatteelliseen puoleen. Kaikki budjettimäärärahat ovat erittäin tärkeitä. Niillä
on kaikilla puolustajansa. Ne ovat tarpeellisia määrärahoja. Minä kyllä katson, että se raha,
mikä pannaan maan puolustamiseen, on tavallaan ehto sille, että meillä on ylipäätään hy-
vinvointiyhteiskunta olemassa. Hyvä puolustus mahdollistaa sen, että meillä on hyvinvoin-
tiyhteiskunta ja sitten määrärahoja erinäisiin tarpeisiin, koulutukseen, päivähoitoon, eläk-
keisiin ynnä muuhun sen sellaiseen. Minusta pitäisi tätä näkökulmaa kyllä korostaa, kun
puhutaan Suomen puolustamisen tärkeydestä.

Ensimmäinen varapuhemies Mauri Pekkarinen: Myönnän vielä puheenvuoron edusta-
ja Mikkoselle, ja sitten ministeri Niinistö. (Ben Zyskowicz: No niin, nyt saadaan vastaus!)

19.41 Krista Mikkonen vihr (vastauspuheenvuoro):  Arvoisa puhemies! Kiitos edustaja
Kulmunille tästä huoltovarmuusnäkökulman ja kotimaisten hankintojen esiin ottamisesta.
Sama asiahan on edessä, kun mietitään näitä tulevia materiaalihankintoja, meillä on edessä
isojakin hankintoja Puolustusvoimissa. Miten siinä varmistetaan se, että me saamme näi-
den hankintojen myötä myös työpaikkoja Suomeen eivätkä ne mene kaikki mahdollisesti
rajojen ulkopuolelle?

Sitten yksi asia, minkä haluan nostaa: Silloin kun hallitus aloitti toimintansa, meilläkin
oli huoli näistä kriisinhallinnan määrärahoista, koska ohjelmaan oli kirjoitettu, että kriisin-
hallintaa vähennetään. Mutta silloin luvattiin, että lisäbudjettien kautta rahoitus hoidetaan,
ja näin on aika lailla tehty — kiitos siitä. Ja kiitos myös siitä, että tänne budjettikirjaan on
41



Pöytäkirjan asiakohta PTK 88/2016 vp
nostettu tämä YK:n 1325-lauselma "Naiset, rauha ja turvallisuus" ja siihen aiotaan (Puhe-
mies koputtaa) kiinnittää huomiota myös suomalaisessa kriisinhallinnassa, miten naisten
osuutta voidaan (Puhemies koputtaa) lisätä.

Ensimmäinen varapuhemies Mauri Pekkarinen: Nyt ministeri Niinistö, jos 2 minuuttia
sopii nyt, ja sitten vielä loppupuheenvuoro, 2 minuuttia, aikanaan.

19.42 Puolustusministeri Jussi Niinistö: Arvoisa puhemies! Edustaja Louhelainen ky-
syi naisten vapaaehtoisen varusmiespalveluksen merkityksestä. Sillä on kyllä merkitystä.
Tarvitsemme naisia etenkin kansainvälisen kriisinhallinnan tehtäviin. Ilahduttavalla taval-
la hakijamäärä on kasvanut kuluvanakin vuonna. Henkilökohtaisesti olen ja edustamani
puolue on sitä mieltä, että voisimme harkita naisten ottamista kutsuntoihin mukaan, jotta
voisimme levittää maanpuolustustietoutta, etenkin tätä mahdollisuutta vapaaehtoiseen va-
rusmiespalvelukseen.

Edustaja Viljanen kantoi huolta vapaaehtoisen maanpuolustuksen määrärahoista. Pallo
on todellakin eduskunnalla, ja toivon positiivista lopputulosta. Luotan tämän keskustelun
jälkeen, että tämä asia ratkeaa suotuisalla tavalla.

Edustaja Pelkonen kysyi asiantuntijoiden työtaakasta puolustushallinnossa. Teemme
luonnollisesti työtyytyväisyyskyselyitä ja seuraamme tilannetta, kuulostelemme kenttää.
Mutta kieltämättä puolustusvoimauudistuksen jälkeen, kun henkilökuntaa vähennettiin
Puolustusvoimissa yli 14 000:sta nykyiseen 12 000:een, on työtaakka huomattavasti kas-
vanut.

Edustaja Kari aivan oikein mielestäni viittasi laajaan parlamentarismiin. Se on tärkeä
pohja. Kanervan ryhmä, joka 2014 sai valmiiksi mietintönsä, on loistoesimerkki tästä, ja
toivon yhtä hyvää menestystä konsensuksen hakemisessa edustaja Kääriäisen johtamalle
parlamentaariselle seurantaryhmälle. Konsensus on erinomaisen tärkeää maanpuolustus-
asioissa. Maanpuolustus on yhteinen asiamme.

Edustaja Kulmuni kysyi Puolustusvoimista ja elintarvikkeista. Periaatteessa tämä kuu-
luu kyllä Leijona Cateringin hankintavastuulle. Myönnän kyllä, että kotimaista muonaa
olisi hyvä olla enemmänkin, ja varmasti tähän asiaan on Leijona Cateringin syytä kiinnit-
tää huomiota.

Edustaja Kanerva kysyi näistä suurista strategisista hankkeista. Ne ovat Laivue 2020 ja
HX-hanke. Ne on tarkoitus erillisrahoituksella hoitaa, niitä ei voi puolustusbudjetista teh-
dä. Olen samaa mieltä, että Saksa on syytä ottaa tähän yhteistyösopimusverkostoon, jossa
sitä paitsi — jäi mainitsematta — ovat parhaillaan myös Viro ja Puola eli on näitä meille
keskeisiä kumppaneita (Puhemies koputtaa) Itämeren alueella.

19.45 Sari Tanus kd (vastauspuheenvuoro):  Arvoisa puhemies! Kutsuntatarkastuksessa
tavataan lähes koko ikäluokka nuorista. Me tiedämme, että syrjäytymisvaarassa olevat
nuoret ovat yksi riski Suomessa, ja kysyisinkin: kuinka tehokkaasti ohjataan — ja ohja-
taanko — kutsuntatarkastuksessa esimerkiksi syrjäytymisvaarassa olevaksi todetut nuoret
jatkotuen piiriin?

Toinen asia, mistä haluaisin kysyä, on kantasoluhoitoihin liittyvä. Kantasoluhoitoihin
tarvitaan jatkuvasti terveitä nuoria luovuttajia, ja terveet nuoret miehet inttipalvelukseen
astuessaan voisivat olla yksi tällainen ikäluokka, jota voisimme hyödyntää tehokkaam-
42



Pöytäkirjan asiakohta PTK 88/2016 vp
min. Eli onko kantasoluhoitoihin liittyen tämmöistä sylkykuppisolunäytteen antamista te-
hostetummin ollut esillä, kun ajatellaan näitä kutsuntatarkastuksia?

19.46 Mikko Savola kesk (vastauspuheenvuoro):  Arvoisa herra puhemies! Huoltovar-
muus kuuluu olennaisena osana maamme puolustamiseen. Kiitän ministeriä niistä jämä-
köistä päätöksistä, joita ollaan huoltovarmuuden suhteen tehty erityisesti räjähteitten elin-
kaaren hallinnassa. Se, että meillä kotimaassa pysyy työvoima, pysyy osaaminen, on ääret-
tömän tärkeä asia. Mutta huoltovarmuus liittyy äärimmäisen olennaisella tavalla myös
meidän tulevaisuuden hankintoihin, näihin isoihin, ja siihen, että meillä kotimainen puo-
lustusteollisuus pysyy Suomessa, ja Patriahan siinä on aivan olennaisena osana tekemässä
puolustustyötä. Sen vuoksi kysynkin liittyen muun muassa tähän Laivue 2020:een: kuinka
paljon uskotte tästä pystyttävän meillä kotimaisen elinkeinon ja kotimaisen teollisuuden
toimin toteuttamaan, jotta mahdollisimman suuri siivu ja työllisyysvaikutus myös meille
(Puhemies koputtaa) Suomeen näkyisi, puhumattakaan siitä huoltovarmuudesta?

19.47 Jani Mäkelä ps (vastauspuheenvuoro): Arvoisa puhemies! Haluan kiittää puolus-
tusministeriä jämäkästä linjasta EU:n yrittäessä painostaa Suomea asedirektiivinsä taakse.
Työ jatkuu vielä, asia ei ole valmis, mutta maanpuolustus tarvitsee harjoitusta ja harjoituk-
seen tarvitaan aseita.

Mutta kuten todettua aiemmin, maanpuolustusta on Suomessa hoidettu tosiaankin perin-
teisesti laajan konsensuksen kautta. Niinpä olen hyvin huolestunut eduskuntapuolue vih-
reiden linjauksesta. Me emme tässä salissa ole vieläkään saaneet vastausta, mikä on se pit-
kä aikaväli, jolla he suunnittelevat asevelvollisuusjärjestelmien käytännössä alasajoa. Se
käy kovin huonosti yhteen vihreiden yleisen äkkiväärän ulkopolitiikan kanssa. Milloin
saamme tähän vastauksen?

19.47 Pauli Kiuru kok (vastauspuheenvuoro):  Arvoisa puhemies! Kokonaisturvallisuu-
desta ja huoltovarmuudesta puhuttaessa yhä useammin käytetään sanaa "resilienssi".
Asioiden määrittely on tärkeää, ja olen huomannut, että tämä sana on hieman epämääräi-
nen. Haluatteko jotenkin tulkita sen suomeksi? Onko käytössä jotain suomenkielistä sa-
naa?

Sitten vähän laajempi, isompi kysymys. Itämeren turvallisuustilanne on muuttunut, toi-
mintaa on huomattavasti enemmän kuin aikaisempina vuosina. Puolustusvoimat on yksi
Suomen suurimmista koulutusorganisaatioista, mutta Puolustusvoimille kuuluu myös val-
miustehtävä. Onko ajateltavissa niin, että kantahenkilökunta joutuu lisääntyneeseen val-
miustehtävään ja sitä kautta paine ja mahdollisuudet koulutukseen osallistumiseen ja kou-
lutuksen vetämiseen heikkenevät? Onko tämmöinen tilanne olemassa, ja jos on, niin nä-
kyykö se tässä budjettikirjassa?

19.49 Markku Pakkanen kesk (vastauspuheenvuoro):  Arvoisa puhemies! Itse myös
kuulun niihin, jotka pitävät yleistä asevelvollisuutta ja laajaa reserviä erinomaisena vaih-
toehtona suomalaisessa puolustusjärjestelmässä, ja se takaa myös hyvän ja koulutetun
joukkueen lähettämisen tuonne kansainvälisiin kriisinhallintatehtäviin. Mikäli näitä ei oli-
si ja mentäisiin tähän vihreitten valikoivaan vaihtoehtoon, niin — vähän niin kuin kanna-
tan ministeri Niinistön sanontaa — lekkeripeliksihän tämä homma silloin menisi. Se on
aika osuva sanonta heidän vaihtoehdostaan. Se, kuinka pitkä se vihreitten ajatus on: eilisen
43



Pöytäkirjan asiakohta PTK 88/2016 vp
tv-ohjelman perusteella on viisi vuotta se toleranssiaika, kun he muuttavat suunnitelmiaan.
Eilen ainakin tv:ssä annettiin ymmärtää, että viisi vuotta sitten tämä asia oli jo esillä. Nyt
muutetaan, kenties viiden vuoden päästä sitten (Ozan Yanar: Ei pidä paikkaansa!) teillä pe-
lataan taas uusilla korteilla.

Mutta esitän kysymyksen kuitenkin ministerille. Ruotsi eilen laittoi 150 miestä Gotlan-
nin saareen. Voisiko ministeri (Puhemies koputtaa) vähän arvioida Itämeren tilannetta
meille?

19.50 Sofia Vikman kok (vastauspuheenvuoro): Arvoisa puhemies! Vielä jatkaisin tätä
meidän eilen A-studiossa aloittamaamme keskustelua vihreiden höttöisestä puolustuslin-
jasta. Kysyisin edustaja Mikkoselta, kun te siis linjapaperissanne esitätte yleisen asevelvol-
lisuuden lakkauttamista ja nyt itse täällä totesitte — sanatarkka lainaus — että "ei sovi tä-
hän aikaan": mitkä muut teidän puolustukseen tai Suomen turvallisuuteen liittyvät linjauk-
senne ovat tällaista leikkihöttöä eivätkä teidän itsennekään mielestä oikeasti sovi toteutet-
taviksi, ja ovatko kenties jotkut teidän muutkin ohjelmapaperinne sellaisia, että (Puhemies
koputtaa) ette niihin itsekään usko?

19.51 Mika Kari sd (vastauspuheenvuoro): Arvoisa herra puhemies! Kysyn vähän samaa
asiaa kuin valiokunnan puheenjohtaja Kanerva näistä isoista hankinnoista: 1,2 miljardia
laivoihin, 5—9 miljardia ehkä lentokoneisiin. Tämä budjetti, jolla nämä on tarkoitus ra-
hoittaa, on kuuleman mukaan kehyksen ulkopuolelta tai erillisrahoituksella. Tällaisia kä-
sitteitä tietenkin viljellään siinä tilanteessa, kun on vähän tuskaa löytää näitä rahoja. Minä
ymmärrän tämän myös opposition edustajana oikein hyvin — hankkeet ovat mittavia ja ra-
hoitukset suuria. Mutta voisiko puolustusministeri pikkuisen alkaa avaamaan nyt ainakin
laivojen osalta ja mahdollisesti vähän kuvaamaan, millä tavalla tämä laajamittainen lento-
koneiden uusiminen pystytään rahoittamaan? Ja uudistan vielä sen aikaisemmankin kysy-
myksen vuosien 18 ja 19 kertausharjoitusmäärien tasosta: pystytäänkö tämä taso pitä-
mään?

19.52 Jukka Kopra kok (vastauspuheenvuoro): Arvoisa herra puhemies! Tätä asiaa voi
tarkastella myös sellaisesta näkökulmasta, että on vallalla kaksi epämieluisaa kehityskul-
kua: yhtäältä maanpuolustukseen suunnattavat resurssit pienenevät vuosi vuodelta, ja toi-
saalta se uhkakuva, jota maamme katsoo, muuttuu yhä synkemmäksi vuosi vuodelta. Eikö
nyt olisi aika kuitenkin jo kääntää tämä kelkka ja alkaa satsata enemmän maanpuolustuk-
seen? Arvoisa herra ministeri, oletteko sitä mieltä, että pohja on nyt saavutettu ja nyt tulisi
muuttaa asennetta tässä asiassa?

Kehitysideana esitän nyt, kun tämä hybridivaikuttaminen ja infosota, psykologiset ope-
raatiot ovat pinnalla, kaikenlaista infovaikuttamista tapahtuu jo rauhankin aikana, ja käsi-
tykseni on, että valtiolta kuitenkin puuttuu strateginen viestintäsuunnitelma: voisiko puo-
lustussektori (Puhemies koputtaa) olla aktiivinen sen suhteen (Puhemies koputtaa), että täl-
lainen suunnitelma laadittaisiin?

19.53 Jari Ronkainen ps (vastauspuheenvuoro):  Arvoisa puhemies! Ministeri kertoi
avauspuheenvuorossaan, että nyt on Maavoimien vuoro kalustohankinnoissa. Ottawan so-
pimus oli erittäin suuri virhe ja kohtalokas päätös, jos ajatellaan Suomen uskottavaa puo-
lustamista. Sopimushan kieltää maamiinojen käytön ja valmistuksen. Kysymykseni puo-
44



Pöytäkirjan asiakohta PTK 88/2016 vp
lustusministerille on: onko pohdittu tai jopa löytymässä korvaavaa tekniikkaa tai kalustoa,
jolla saataisiin tämä suuri musta aukko paikattua ja Puolustusvoimat ja nimenomaan maa-
joukot voisivat entistä paremmin luottaa kalustoonsa ja suorituskykyynsä?

19.53 Seppo Kääriäinen kesk (vastauspuheenvuoro): Arvoisa puhemies! Ministeri viit-
tasi täällä kutsuntoihin, jonne kutsuttaisiin sekä tytöt että pojat, olisi jonkunlaiset tulevai-
suuskutsunnat. Onko tämä ajatusta pitemmällä oleva asia? Onko tässä suunnitelmia ole-
massa edetä tähän suuntaan jollakin aikajänteellä? Tähän liittyy myös kysymys siitä, että
ministeri Häkämies asetti aikanaan Risto Siilasmaan työryhmineen tekemään tällaista va-
rusmiespalvelun mielekkyyden parantamisohjelmaa. Kymmeniä ehdotuksia ymmärtääk-
seni Siilasmaa sai kootuksi. Mikä kuva teillä on, ministeri Niinistö, onko tästä suunnitel-
masta, ohjelmasta, toteutettu jo suurin osa tai oikeastaan kaikki? Mikä on toteuttamatta?

Ensimmäinen varapuhemies Mauri Pekkarinen:  Ja valiokunnan puheenjohtaja, edus-
taja Kanerva.

19.54 Ilkka Kanerva kok (vastauspuheenvuoro):  Ensin, herra puhemies, kysymys siitä,
että nyt tänään on tullut tieto siitä, että Venäjän duuman puhemies Sergei Naryškin siirtyy
Venäjän ulkomaantiedustelun johtoon. Se pistää tässä yhteydessä kysymään myöskin sitä
— ei tämä seikka, mutta tiedämme hänen poliittisen kompetenssinsa — onko tämä seikka,
joka, kun mieleen kirvoittuu, merkitsee myöskin Suomen osalta sitä, että voimme avoi-
mesti sanoa, että onko Suomen sotilaspuolen ulkomaantiedustelu ministerin arvion mu-
kaan ajanmukaisesti hoidettu ja onko myös siinä lainsäädännöllisiä kehittämisen tarpeita.

Toinen kysymys: Kuinka paljon painoa meillä pistetään siihen, että ulkomaisissa rau-
hanturva-, kriisinhallintaoperaatioissa löytyy suomalaiselle osaamiselle tilaa Esa Pulkki-
sen mukaisella tiellä? Toisin sanoen meillä on hyvä historia, mutta onko meillä myöskin
vahva tulevaisuus tässä, koska sillä on valtavan iso merkitys arvovaltamme kannalta kan-
sainvälisesti?

Ensimmäinen varapuhemies Mauri Pekkarinen:  Ja vielä edustaja Tanus, ja sen jälkeen
ministeri saakin 3 minuuttia.

19.56 Sari Tanus kd (vastauspuheenvuoro):  Arvoisa herra puhemies! Varusmiespalve-
lun aikana opitaan monia, monia hyviä taitoja, jotka olisivat tarpeen varmasti meille kai-
kille, ja ajattelen, että eri kriisitilanteissa erilaiset kansalaistaidot voisivat olla erittäin tar-
peellisia ja hyödynnettävissä. Kysyisinkin ministeriltä: onko ollut missään vaiheessa pu-
hetta tai suunnitelmaa, että Puolustusvoimien taholta esimerkiksi varusmiespalvelun suo-
rittaneiden johdolla olisi jotenkin laajempaakin opetusta kansalaisille joissakin tietyissä
hyvissä kansalaistaidoissa, joista voisi olla hyötyä erilaisissa kriisitilanteissa?

Ensimmäinen varapuhemies Mauri Pekkarinen:  Ja nyt ministeri vielä, josko 3 minuut-
tia riittäisi.

19.56 Puolustusministeri Jussi Niinistö: Arvoisa puhemies! Edustaja Tanus tarttui en-
simmäisessä kysymyksessään syrjäytymisriskiin ja siihen, miten se havaitaan kutsuntati-
laisuudessa. En ole asiantuntija, mutta varusmiespalvelus sinällään ehkäisee syrjäytymistä
45



Pöytäkirjan asiakohta PTK 88/2016 vp
tutkitusti, ja se on myös esimerkiksi maahanmuuttajille, ainakin omasta mielestäni, paras-
ta kotouttamista. Kantasoluhoitoihin liittyvä kysymys: rehellisesti vastaan, että en tiedä.
Sitten edustaja Tanuksen jälkimmäinen kysymys liittyi kansalaistaitoihin kriisitilanteissa.
Tätä meillä kyllä epäilemättä tarvitaan, sitä en kiistä ollenkaan.

Edustaja Savola ja edustaja Kari kysyivät tästä Laivue 2020 -hankkeesta ja huoltovar-
muudesta. Meillä on kyllä mielestäni hyvät edellytykset valmistaa nämä laivojen rungot
Suomessa. Parhaillaan on aiesopimus tehty Rauma Marine Constructionsin kanssa, ja kat-
sotaan, johtaako se sopimukseen, mutta meille on huoltovarmuuden takia tärkeää, että
meillä säilyy tietotaitoa, koska me tarvitsemme laivoja, joiden täytyy muun muassa kulkea
jäissä ja joiden pitää pystyä miinoittamaan. Nämä ovat sellaisia kykyjä, joita muualla maa-
ilmalla ei juuri harrasteta.

Edustaja Kiuru kysyi resilienssi-sanan suomenkielistä versiota. Sille ei tosiaan vielä kel-
po käännöstä ole löytynyt. Sehän tarkoittaa tällaista yhteiskunnan kestokykyä, sietokykyä,
voisi sitä leikkimielisesti sanoa turnauskestävyydeksikin. Mutta otan ehdotuksia vastaan,
jotta puolustusselontekoon saataisiin hyvä suomenkielinen käännös tälle tärkeälle sanalle.

Edustaja Pakkanen kysyi Itämeren tilanteesta ja etenkin Gotlannista, kun Ruotsi sinne
on viime aikoina päättänyt sijoittaa 150 sotilaan yksikön. Täytyy sanoa, että tämän kokoi-
set luvut ovat kaukana kylmän sodan aikaisista luvuista, mutta joka tapauksessa tämä
osoittaa Ruotsin halun puolustaa Gotlantia, ja meidän kannaltamme katsottuna se tietenkin
vakauttaa Itämeren turvallisuuspoliittista tilannetta, koska sotilaallisella tyhjiöllä on kriisi-
tilanteissa tapana täyttyä.

Edustaja Kopra kysyi, onko pohja saavutettu, viittasi puolustusbudjettiin. Se on saavu-
tettu jo tänä vuonna, on jo päästy ylöspäin, ja maanpuolustukseen satsataan nimenomaan
tämän Kanervan materiaaliin keskittyvän 150 miljoonaan euroon vuoteen 2020 mennessä
nousevan lisäyksen kautta. Mutta nämä toimintamenot ovat se meidän ongelma, johon
puolustusselonteossa on syytä keskittyä.

Edustaja Ronkainen kysyi Ottawan sopimukseen liittyen jalkaväkimiinoja korvaavasta
tekniikasta. On totta, että emme ole kyenneet minilennokeilla ja sensorilaitteilla ja raivauk-
senestopanoksilla ja viuhkapanoksilla täysin kattamaan tätä alue- ja pelotevaikutusta, mikä
poistui jalkaväkimiinojen hävittämisen myötä, mutta odotamme, että kotimaisen teollisuu-
den innovaatioiden kautta tähän jo lähivuosina saamme jonkunnäköisen esimerkin, jolla
voimme etenkin tätä pelotevaikutusta saada parannettua Maavoimien keskuudessa.

Edustaja Kääriäinen kysyi tulevaisuuskutsunnoista. Tämähän oli keskustelu, jota kä-
vimme viime hallitusneuvotteluissa ja toivottavasti käymme seuraavissakin hallitusneu-
votteluissa ja pääsemme tässä asiassa eteenpäin. Siilasmaan raportin mukaisista tavoitteis-
ta on toteutettu valtaosa, joitain on jäänyt toteuttamatta, kuten esimerkiksi varusmiesten
eläke.

Sitten oli vielä edustaja Karin kysymys kertausharjoitusten tasosta, ja kyllä, se on poliit-
tinen prioriteetti, että vuosina 2018 ja 2019 kertausharjoitukset säilyvät tällä nykyisellä
18 000:n tasolla.

Ensimmäinen varapuhemies Mauri Pekkarinen: Keskustelu puolustusministeriön pää-
luokasta päättyy. Nyt siirrytään budjetin yleiskeskusteluun, puhujalistaan siellä.

20.01 Anne Louhelainen ps: Arvoisa puhemies! Eduskunta on siis koko tämän viikon kä-
sitellyt ja vielä huomisen käsittelee tätä ensi vuoden budjettia. Taloudellisesti vaikeina ai-
46



Pöytäkirjan asiakohta PTK 88/2016 vp
koina ei ole kivaa eikä helppoa olla päättäjän saappaissa. Jokainen puolue on tässä salissa
vuorollaan ollut hallitusvastuussa ja pyrkinyt varmasti tekemään parhaansa. Tässä työssä
on pienistä paloista kyettävä näkemään ja rakentamaan kokonaiskenttä, johon eurot pitäisi
tasapuolisesti sijoittaa.

Suomalaisen hyvinvointiyhteiskunnan rahoitus perustuu talouden tasapainoiseen kehi-
tykseen talouskasvua edellyttäen. Viimeiset vuodet valitettavasti Suomen kansantalous on
ollut supistumaan päin. Nyt tarvitaan rohkeutta tehdä rakenteellisia uudistuksia, jotta
saamme talouden nousemaan.

Koko valtion ensi vuoden budjettiesitys on siis 55,2 miljardia euroa, mistä uuden velan
osuus on noin 5,5 miljardia. Vuoden lopussa valtionvelan arvioidaan olevan 111 miljardia
euroa, siis noin puolet enemmän kuin tämän vuoden budjetti. Tuo 55 miljardia jaetaan 11
eri ministeriön hallinnonalan, eduskunnan, tasavallan presidentin ja valtioneuvoston kans-
lian kulujen kesken.

Sosiaali- ja terveysministeriön hallinnonalalle määrärahaesitys on peräti 14,6 miljardia
euroa. Se on 1,5 miljardia euroa enemmän kuin tämän vuoden talousarviossa. Vertailun
vuoksi: Sisäministeriön osuus budjetista on 1,5 miljardia euroa, mikä jakautuu siten, että
poliisitoimeen tulee 49 prosenttia, Rajavartiolaitokselle 16 prosenttia, pelastustoimen ja
Hätäkeskuslaitoksen osuuteen 5 prosenttia sekä maahanmuuttoon 22 prosenttia. Puolustus-
ministeriön hallinnonalalle ehdotetaan määrärahoja 2,8 miljardia euroa, opetus- ja kulttuu-
riministeriön hallinnonalalle 6,8 miljardia, maa- ja metsätalousministeriön hallinnonalalle
2,5 miljardia, liikenne- ja viestintäministeriön hallinnonalalle 3,2 miljardia euroa, työ- ja
elinkeinoministeriön hallinnonalalle 2,9 miljardia euroa ja oikeusministeriön hallinnon-
alalle vajaa miljardi euroa.

Arvoisa puhemies! Nämä luvut osoittavat, että sosiaali- ja terveyssektorin kautta rahoi-
tettavat palvelut ja rakenteet ovat huimasti suuremmat kuin muut hallinnonalat. Esimerkik-
si eläkemenoihin käytetään 31 prosenttia. Eläkkeisiin ehdotetaan 4,5:tä miljardia euroa,
mikä on 47 miljoonaa euroa enemmän kuin tämän vuoden talousarviossa. Yli 60-vuotiaille
yli viisi vuotta pitkäaikaistyöttömänä olleille myönnetään kertaluonteinen eläketuki, jonka
nettovaikutuksen arvioidaan olevan noin 38 miljoonaa euroa. Perhe- ja asumiskustannus-
ten tasaukseen ja perustoimeentulotuelle ehdotetaan määrärahoja 4,1 miljardia euroa, mikä
on yli 730 miljoonaa euroa enemmän kuin tänä vuonna. Sairausvakuutuksen rahoituksen
määrärahaksi ehdotetaan lähes 2:ta miljardia euroa, mikä on sekin 0,7 miljardia euroa
enemmän kuin tänä vuonna.

Arvoisa puhemies! Kansaneläkelaitos eli Kela on eduskunnan valvonnassa oleva itse-
näinen sosiaaliturvalaitos, jonka kautta suurin osa suomalaisista saa etuuksia. Kelan hoita-
man sosiaaliturvan etuusmenot olivat viime vuonna 14,3 miljardia euroa — kasvua noin 2
prosenttia vuoteen 2014 verrattuna. Ensi vuonna kulut ovat noin 15,6 miljardia euroa, mis-
tä kansaneläkevakuutuksen kulujen osuus on 3,5 miljardia euroa, sairausvakuutuksen 4,8
miljardia ja sosiaaliturvan yleisrahaston kulut 7,2 miljardia euroa.

Arvoisa puhemies! Tässä muutamia euromääräisiä lukuja, jotka vahvistavat ja valaise-
vat hieman sitä, että sosiaali- ja terveyspalvelujen rahoittamiseen satsataan myös ensi
vuonna.

20.05 Arja Juvonen ps:  Arvoisa rouva puhemies! Suomen talouden pitkään jatkunut
taantuma on näkynyt suoraan julkisessa taloudessa. Suomen pidemmän aikavälin kasvunä-
kymät ovat heikot pitkittyneen taantuman, työikäisen väestön määrän supistumisen ja teol-
47



Pöytäkirjan asiakohta PTK 88/2016 vp
lisuuden rakennemuutoksen vuoksi. Julkisen velan kasvu on huolestuttavaa. Vuoden 2017
lopussa valtionvelan arvioidaan olevan 111 miljardia euroa, mikä on 51 prosenttia suhtees-
sa bruttokansantuotteeseen. Valtionvelan korkomenoiksi arvioidaan 1,3 miljardia euroa,
mikä on noin 0,2 miljardia euroa vähemmän kuin vuodelle 2016 on arvioitu. Talousarvio-
esitys vuodelle 2017 on 5,5 miljardia euroa alijäämäinen, mikä katetaan ottamalla lisää vel-
kaa.

Viime kaudella hallitus teki niin sanotusti helpot ratkaisut. Osaltaan sen seurauksena jul-
kisen talouden tilanne heikkeni yleisen talouskehityksen rinnalla. Kokonaiskuva vuosista
2016—2018 on talouskasvun kannalta erittäin vaisu. Syynä alhaiseen kasvuun on se, että
kehitys jää koko tämän kauden ajan heikoksi. Viennin kehitys jää edelleen maailmankaup-
paa vaisummaksi, ja siten markkinaosuuksien menettäminen kansainvälisessä kaupassa
jatkuu.

Hallituksen toiminnan keskiössä on työllisyys ja yrittäjyys. Hallituksen tavoitteena on
julkisen talouden velkaantumisen vähittäinen lopettaminen ja kestävän, työllisyyttä paran-
tavan talouskasvun edistäminen.

Arvoisa puhemies! Kasvupolitiikan tärkeimpänä tavoitteena on kestävällä pohjalla ole-
va korkea työllisyys. Työllisyysaste nostetaan hallituskauden aikana 72 prosenttiin, ja sa-
malla työllisten määrä kasvaa. Työllisten määrän arvioidaan lisääntyvän 0,3 prosenttia ja
työttömyysasteen arvioidaan laskevan 8,5:een vuonna 2017.

Arvoisa puhemies! Suomen verotusta on arvosteltu liian korkeaksi ja kovaksi. Verotuk-
sen kiristymisestä huolimatta verotulojen kasvu on jäänyt vähäisemmäksi kuin menojen
kasvu. Vuonna 2017 toteutetaan useita hallitusohjelman mukaisia verotusta keventäviä
muutoksia. Lisäksi verotusta kevennetään kilpailukykysopimuksen tukemiseksi. Verotuk-
sen painopistettä siirretään työn ja yrittämisen verotuksesta haittaveroihin. Kokonaisve-
roaste ei nouse vaalikauden aikana. Verotuksen keventämisellä parannetaan yritysten ase-
maa myös tällä tavoin ostovoiman paranemisen kautta.

Arvoisa puhemies! Sosiaali- ja terveysministeriön hallinnonalan määrärahat ovat mitta-
vat. Valtiovarainministeriön hallinnonalan jälkeen kyseessä on toiseksi suurin määräraha
— se on 26,4 prosenttia koko budjetista. Kysymys on suomalaisten hyvinvoinnista ja elä-
mänlaadusta. Sosiaali- ja terveyspolitiikalla tuetaan myös työllisyysasteen nousua ja työn
tuottavuutta huolehtimalla työhyvinvoinnista ja työntekijöiden terveydestä ja työ- ja toi-
mintakyvystä.

Erityisen myönteisenä pidän sitä, että kunnille esitetään omaishoidon tukemiseen 75
miljoonaa euroa enemmän ja perhehoitoon 15 miljoonaa euroa enemmän kuin vuoden
2016 talousarviossa. Panostukset ovat merkittäviä.

Hyvänä pidän vanhemmuudesta aiheutuneiden kulujen tasaamista 2 500 eurolla kerta-
korvauksena työnantajalle. Se on hyvä asia. Työmarkkinoiden jakautumista naisten ja
miesten ammatteihin ja aloihin lievennetään muun muassa myös työllisyyden ja yrittäjyy-
den edistämistoimenpiteillä.

Arvoisa puhemies! Pidän erittäin hyvänä, että perustamme syöpäkeskuksen. Oppositi-
ossa ollessani tein muutamia toimenpidealoitteita siihen asiaan liittyen, ja on hienoa, että
asia etenee. Tänään julkistettiin uusin Roosa nauha, jonka on suunnitellut rocklegenda
Michael Monroe. Toivonkin, että jokainen laittaa rintaansa Roosan nauhan, jolla taistelem-
me syöpää vastaan ja tuomme esiin tätä tärkeää aihetta.

Erittäin hyvänä pidin ministeri Rehulan kommenttia liittyen ikäihmisten palvelujen laa-
tusuosituksen päivittämistyöhön. Hän kertoi, että jokainen voi lähettää ministerille vieste-
48



Pöytäkirjan asiakohta PTK 88/2016 vp
jä, millä tavalla toivoisi laatusuositusta kehitettävän ja mitä sinne toivottaisiin kirjattavan.
Tämä on erittäin avointa ja hyvää toimintatapaa.

Lopuksi nostan vielä suomalaisen hoitohenkilöstön hyvän osaamisen vanhustyössä ja
gerontologiassa. Siitä on kannettu täällä huolta. Lähihoitajat, perushoitajat ja geronomit
ovat ne tulevaisuuden vanhustyön tekijät, jotka ovat siellä perustyössä auttamassa ihmisiä,
ja heidän koulutuksensa on äärettömän korkealaatuista.

20.10 Lasse Hautala kesk: Arvoisa rouva puhemies! Ensi vuoden talousarvion käsittely
alkaa olla tässä salissa loppusuoralla. Näistä pidetyistä puheenvuoroista on voinut tulla sii-
hen tulokseen, että meillä kansanedustajilla tämä vallitseva tilannekuva on varsin hyvin
tiedossa. Ensi vuoden talousarvion loppusummasta, 55,2 miljardia euroa, katetaan velalla
noin 10 prosenttia ja loppu verotuloilla.

Työttömyys on tällä hetkellä meidän yhteiskuntamme suurimpia pullonkauloja ja pul-
mia. Tällä hetkellä meillä viimeisimpien tilastojen mukaan on työttömiä 342 000. Se on
onneksi vähentynyt viime vuoden vastaavasta ajasta noin 4 200:lla, mutta pahinta on se,
että pitkäaikaistyöttömyys ja yli 50-vuotiaitten henkilöiden työttömyys on lisääntynyt. Po-
sitiivisena asiana on se, että alle 25-vuotiaiden työttömyys on vähentynyt.

Ensi vuoden talousarviota voidaan pitää työllisyyden ja työn talousarviona. Hallituksen
toimet tähtäävät siihen, että saamme nostettua työllisyyden 72 prosenttiin. Se onnistuu vain
yrittäjyyttä tukemalla, siten että sukupolvenvaihdoksien määrää pyritään nostamaan tuke-
malla niitä, yrittäjyyttä ja yrittäjyyden edellytyksiä parannetaan siten, että 5 prosentin yrit-
täjävähennys toteutetaan, ja myöskin sitten monia yrittäjiä auttaa arvonlisäveron osalta
maksuperusteisuuteen siirtyminen.

Myöskin kilpailukykysopimus, joka yhteiskunnassamme on saatu aikaan, on merkittä-
vä edistysaskel siinä, että me voimme kulkea kohti tuota 72 prosentin työllisyystavoitetta.
Kilpailukykysopimukseen liittyvät läheisesti veronkevennykset, jotka tullaan suuntaa-
maan erityisesti pieni- ja keskituloisille, ja kuten kaikki tiedämme, ne tulevat sitä kautta
pohjautumaan pitkälti kulutukseen.

Yksi yrittäjyyden parantumisen keino on myöskin se, että kotitalousvähennystä laajen-
netaan. Toki täytyy sanoa, että kotitalousvähennyksen laajentamisen yhteydessä tulisi kiin-
nittää huomiota myöskin siihen, kuinka yksinkertaista ihmisten työllistäminen yksityisille
ihmisille olisi. Olisi paljon helpompaa, jos ihmiset voisivat maksaa yhden summan yhdelle
tilille, jolta sitten työn sivukustannukset voitaisiin hoitaa ja loppuosa sitten työntekijälle.

Arvoisa rouva puhemies! Maatalous on puhuttanut meitä koko kuluvan vuoden ajan, ja
tähän talousarvioon ja syksyn mittaan annettavaan lisätalousarvioon liittyy maatalouden
kriisipaketti. Se on tarpeellinen. Me kaikki tiedämme sen, että maatalouden tilanne on to-
della hankala. Tämä talousarvio tulee helpottamaan maatalouden tilannetta myöskin siten,
että yrittäjävähennys, joka toteutetaan, auttaa maataloutta noin 20 miljoonan osalta, ja sit-
ten viimekeväinen kehyspäätös 34 miljoonaa euroa yhdistettynä nyt sitten tähän kriisipa-
ketin 50 miljoonaan nostaa vuoden takaiseen tilanteeseen nähden meidän maatalouden tu-
lovirtaa runsaalla 100 miljoonalla eurolla. Sitten myöskin maatalouden tukimaksujen en-
nakot ja muut väliaikaiset toimenpiteet antavat edellytyksiä sille, että maatalouden olisi
mahdollista tästä vakavasta tilanteesta päästä yli.

Mutta me kaikki tiedämme sen, että se ei tule olemaan helppoa. Ratkaisuja on haettava
muun muassa Euroopan unionista, jossa tuotannon rajoittaminen olisi yksi toimenpide, jol-
la voitaisiin tilannetta helpottaa. Mutta isolta osalta kotimaisilla ratkaisuilla vaikutetaan
49



Pöytäkirjan asiakohta PTK 88/2016 vp
siihen, mikä maatalouden tulevaisuus on. Kotimaisten elintarvikkeiden laatukysymykset
vaikuttavat kuluttajien ratkaisuihin, ja sitten sillä, että alkuperämerkinnät tullaan laajenta-
maan nyt myös jalosteisiin, on keskeinen vaikutus sen varmistamiseen, että kuluttaja osta-
essaan tuotteita voi olla varma siitä, että kyseessä ovat kotimaiset, laadukkaat tuotteet.
Markkinoiden toiminta on kuitenkin keskeinen osa siinä, kuinka tulovirta maatalouden, ja-
lostuksen ja kaupan välillä jakautuu. Ja sitten myöskin byrokratianpurku on yksi sellainen
keino, jolla voidaan maatalouden tilannetta helpottaa.

20.16 Hannu Hoskonen kesk: Arvoisa rouva puhemies! Talousarvion käsittely vuodelle
2017 on sujunut erittäin hyvin ja suorastaan juohevasti. Toki oppositio on roolinsa hyvin
ymmärtänyt, mutta en näe sitä ongelmana, koska kuitenkin on nähty se tulevaisuudenusko,
mikä budjettiin sisältyy. Pääministeri Sipilähän itse on sanonut tästä talousarvioesitykses-
tä, että hän on tyytyväinen siihen budjettiesitykseen, koska sinne saatiin sisälle sellaisia
asioita, joiden kanssa voidaan tulevaisuutta luottavaisin mielin rakentaa.

Ensimmäinen asia, joka leimaa tätä talousarvion yleiskuvaa on ehdottomasti tämä kil-
pailukykysopimus. Tämä kilpailukykysopimus luo sen mahdollisuuden, että me voimme
tässä maassa uskoa talouskasvuun, mutta tämä kasvu ei tule itsestäänselvästi. Tämä ei ole
tänne budjettikirjaan vielä kirjoitettuna sillä keinoin, että sen varaan voisimme asiat jättää
ja ikään kuin ruveta lepäämään laakereillamme, se ei käy. Meidän on ensimmäisenä huo-
lehdittava siitä, että tämän maan kaikki taloudelliset mahdollisuudet otetaan aidosti käyt-
töön. Kerron muutaman esimerkin, rouva puhemies:

Ensimmäisenä energiasta. En jaksa mitenkään ymmärtää sitä, että Vuotoksen ja Kolla-
jan altaiden rakentaminen on tässä maassa suurin piirtein niin kuin pyhä kivi, johon ei ku-
kaan saa koskea. Onhan se käsittämätöntä tässä maassa, että me maksamme 200—300 mil-
joonaa euroa tuulivoimalle tukea ja samaan aikaan suljemme silmämme tällaisilta valtavil-
ta jo valjastettujen koskien lisärakentamisilta, jotka eivät maksaisi valtiolle yhtään euroa,
päinvastoin valtio voisi kerätä niistä veroja tästä eteenpäin ja rakentamisen aikana valtavat
määrät. Jos me itse omaa kotitalouttamme hoitaisimme tällä tavalla kuin tässä asiassa on
tehty, jokainen Suomen kotitalous olisi mennyt ajat sitten konkurssiin.

Toisena asiana maatalous. En mitenkään jaksa ymmärtää sitä, että 300 000 ihmisen työ-
paikoilla leikitään tässä maassa vähän niin kuin löysin rantein, että kyllä se maatalous var-
maan selviää, vaikka hieman henkitoreissa onkin. Maatalous tarvitsee selvän, pitkäjännit-
teisen politiikan tässä maassa, että voimme luottaa siihen, että kotimaiset elintarvikkeet
säilyttävät hyvän kilpailuaseman aina tässä maassa, ja se on sitä paitsi tulevaisuudessa val-
tava vientivaltti. Se on ihan varmaa, että maailmassa elintarvikkeiden kysyntä kasvaa vä-
estön kasvaessa, ja ennen kaikkea Suomi pystyy tarjoamaan sen, mitä missään muussa
maailman maassa ei ole: täysin puhtaan maaperän, ilman ja veden. Se on meille kilpailu-
valtti, joka ei vanhene koskaan.

Metsätalouden puolella olen huolestuneena seurannut tätä omien mahdollisuuksien pi-
laamista, jota tälläkin hetkellä tässä maassa tehdään. Kysymys on tällä hetkellä lähinnä uu-
siutuvan energian kestävyyskriteereistä, joita Euroopan unionin kautta yritetään kirjoittaa
sellaiseen muotoon, joka vaikeuttaisi kotimaisen puun käyttöä. Tällaista epäisänmaallista
toimintaa minun päähäni ei saa millään mahtumaan. Meidän on ymmärrettävä se, että suo-
malainen puu pitää pystyä kaikilta osin käyttämään maksimaalisesti hyväksi. Se on koko
kansakunnan hyväksi. Hakataanko se motti sitten Utsjoelta vai hakataanko se Ilomantsista
tai peräti Hankoniemeltä, sillä ei ole väliä, kunhan vain pidämme huolen siitä, että kotimai-
50



Pöytäkirjan asiakohta PTK 88/2016 vp
set mahdollisuudet käytetään. Jos metsiä ei käytetä, silloin Suomen kansan tulevaisuus on
paljon, paljon hämärämmän peitossa kuin tällä hetkellä on.

Sitten myös turveasia on lähellä sydäntäni. Minä en jaksa millään ymmärtää, että kan-
sakunta nimeltä Suomi, jolla on toistasataa miljardia euroa velkaa, uskaltaa panna valtavan
energiavarannon hukkaan. Jokainen voi koeponnistaa tämän päätöksen viisautta. Käykää
esittämässä norjalaisille, että te ette voi käyttää maakaasuvarojanne ettekä raakaöljyvaro-
janne, koska se saastuttaa luontoa. Tämän kysymyksen kun jokainen esittää tänä iltana it-
selleen, ymmärtää, miten isosta asiasta tässä on kysymys.

Myös kaivosala on saanut hieman siipeensä viime vuosina, osittain ehkä hieman ansios-
takin, mutta pitää myös muistaa, että meillä ei ole kotimaisia kaivosyhtiöitä. Kaikki se me-
tallin, maaperän rikkauden, lisäarvo, mikä tulee, menee tällä hetkellä muutamaa poikkeus-
ta lukuun ottamatta ulkomaille, koska kaivosyhtiöt ovat lähes poikkeuksetta ulkomaisten
omistuksessa. Muun muassa Sakatin valtavan kaivosalueen, joka on vielä tietenkin käyttä-
mättömänä, taloudellisen arvon on veikattu olevan jopa suurempi kuin Outokummun kai-
voksen arvo aikanaan, ja se oli reippaan 100 miljardin euron arvoinen kaivosponnistus
tuolla kotimaakunnassani.

Lopuksi, arvoisa rouva puhemies, se, että koko maan mahdollisuudet pitää vihdoinkin
ottaa käyttöön. Minä en jaksa ymmärtää sitä, minkä tautta kaikki pitää keskittää tänne Hel-
sinkiin, koska eihän täällä raaka-aineita ole. Jos joku kuvittelee, että asuntojen hintaa nos-
tamalla ja pörssipeliä pelaamalla tämän maan velat on maksettu, niin siitä rohkenen olla eri
mieltä.

Ihan viimeisenä, arvoisa rouva puhemies: Palvelujen säilyttäminen tässä maassa kaikil-
le kansalaisille on välttämätöntä. Sote-uudistukseen on sisäänkirjattuna hyviä asioita.
Asiaa pitää uudistaa, mutta siitä ei saa tulla maaseutukuntien autioittamismenettelyä. Ei
voi olla niin, että jonkun kunnan terveyskeskus pannaan kiinni sen takia, että se ei vain
suunnitelmaan sovi. Kyllä palvelut pitää lähtökohtaisesti olla kaikilla, kuten sote-uudistuk-
sen tarkoitus alun perin olikin.

20.21 Timo Heinonen kok: Arvoisa rouva puhemies! Hyvät edustajakollegat! Sosiaali- ja
terveysministeriön hallinnonala oli tuossa jokin aika sitten keskustelussa, ja kun siinä en
valitettavasti puhumaan päässyt, niin lyhyesti sitä halusin kommentoida.

Pidän myönteisenä sitä, että varhaiskasvatusmaksujen korotuksista päätettiin luopua ar-
vioinnin jälkeen. Niiden vaikutukset olisivat olleet negatiivisia monesta näkökulmasta,
niin tavallisten perheiden näkökulmasta kuin kuntienkin näkökulmasta, ja siihen ei kannat-
tanut mennä. Nyt hallitus vielä lisäksi päätti myös alentaa pienituloisimpien perheiden päi-
väkoti- ja varhaiskasvatusmaksuja, ja se on tärkeä arvovalinta näin vaikeana taloudellisena
aikana.

Myös vesirokkorokotuksen ottaminen kansalliseen rokotusohjelmaan on merkittävää.
Se tulee muutamien vuosien aikana käytännössä hävittämään vesirokon Suomesta.

Myös opiskelijoiden siirtäminen yleisen asumistuen piiriin on myönteistä.
Ja sitten: Tuosta sosiaali- ja terveysministeriön hallinnonalan kohdasta olisin halunnut

vielä nostaa myös tämän sotaveteraanien kuntoutusmäärärahan lisäämisen ja sotainvali-
dien invaliditeettiprosentin laskemisen ja kiittää siitä. Olen täysin samaa mieltä kuin täällä
salissa aiemmin esimerkiksi edustaja Savola oli, että meillä olisi hyvä aika ja korkea aika
nyt jo luopua näistä prosenteista ja antaa nämä arvokkaat palvelut, heidän ansaitsemansa
palvelut, kaikille veteraaneille.
51



Pöytäkirjan asiakohta PTK 88/2016 vp
Kriha-veteraaniohjelma on etenemässä. Tänä vuonna jokainen kriisinhallintaveteraani
saa itselleen kriha-veteraanikortin, mutta nyt budjetista puuttuu tuo — ei kovin merkittävä
summa, siis talouden näkökulmasta, mutta näiden miesten ja naisten näkökulmasta erittäin
merkittävä — summa, ja vetoan kyllä valtiovarainministeriöön ja maamme hallitukseen,
että täydentävässä esityksessä tuo saadaan budjettiin mukaan eli kriha-veteraaniohjelma
saadaan näin kokonaisuutena maaliin.

Usein tätä keskustelua on haitannut se, että vängätään vain vastaan eikä tuoda vaihtoeh-
toja. Sitten kun me kerromme, mitä vihreät ovat esittäneet julkisuudessa, niin siitä louk-
kaannutaan ja suututaan. Vihreät ensin ovat linjanneet ja sen jälkeen kiemurtelevat täällä
salissa — ja nyt ei enää ketään ole sitten paikallakaan näihin kysymyksiin vastaamassa.
Minun mielestäni tämä on aika oleellinen kysymys ja viesti suomalaisille on tärkeä, tätä-
kin keskustelua kuuntelee moni suomalainen. Meidän maassamme on linjattu ja on ollut
yksituumaisuus siitä, että koko maasta halutaan pitää huolta myös maanpuolustuksen nä-
kökulmasta. Koko maan puolustaminen on ollut meillä kaikille puolueille tärkeä yhteinen
periaate, ja nyt vihreät ovat tästä irtaantumassa. Minun mielestäni olisi ollut nyt hyvä saa-
da selkeä vastaus siihen, minkälaisesta aikajänteestä puhutaan: onko se tuo edustaja Pak-
kasen mainitsema 5 vuotta, vai onko se 50 vuotta vai 100 vuotta. Se jäi epäselväksi, ja ih-
miset kyllä ovat huolissaan siitä. Sen takia itse toivon, että keskustelua tästä käydään. Vih-
reäthän linjasivat myös, että asevelvollisuus on paitsi ihmisoikeuksien vastainen myös
identiteettiä muokkaava käytäntö. Ja reservin vieminen tuohon 75 000 mieheen olisi kyllä
kohtalokasta koko maan puolustamisen näkökulmasta. Hyvä, että puolustusministeri Nii-
nistö kertoi, mitä se tarkoittaisi arjessa, ja se tuli nyt selvästi esille. Nyt suomalaisilla on
myös tältä osin mahdollisuus arvioida puolueita ja puolueiden erilaisia vaihtoehtoja. Itse
kannatan tätä tähän asti yleistä linjaa, jossa koko maasta kannetaan huolta ja yleisestä ja
yhtenäisestä asevelvollisuudesta pidetään huolta, niin että maamme on turvassa myös tu-
levina vuosina.

Arvoisa puhemies! Yhdyn vielä lopuksi valiokunnan puheenjohtaja, edustaja Kanervan
esille nostamaan näkemykseen vapaaehtoisen maanpuolustuksen määrärahojen leikkauk-
sesta. Olen täysin samaa mieltä, että tällaisessa lähes teatraalisessa tiettyjen määrärahojen
jokavuotisessa leikkaamisessa, kun tiedetään, luotetaan siihen, että eduskunta ne palaut-
taa, ei ole oikeastaan mitään järkeä. Itse toivoisin, että nyt tässä keskustelussa olisi jo tä-
nään voitu ilmoittaa, että tuo määräraha esimerkiksi tullaan eduskunnan toimesta palautta-
maan. (Mikko Savola: Näin pitää tehdä!) Omalta osaltani ilmoitan, että tulen näin toimi-
maan valtiovarainvaliokunnassa, että vapaaehtoisen maanpuolustuksen 400 000 euron
leikkaus tullaan korjaamaan eduskuntakäsittelyn yhteydessä.

20.27 Jani Mäkelä ps: Arvoisa puhemies! Talousarvioesityksen ehkä vaietuin osa, erään-
lainen keisari ilman vaatteita, ovat maahanmuuton kustannukset. Niistä ei puhu oppositio,
mitä suuresti ihmettelen, eikä niistä puhu juuri hallituskaan perussuomalaisia lukuun otta-
matta. Kuitenkin ilman kohonneita maahanmuuttokustannuksia velanottomme olisi huo-
mattavasti alempaa ja/tai meidän tarvitsisi leikata huomattavasti vähemmän etuuksia ja
menoja. Maahanmuuttokustannukset ovat suuri rasite kansantaloudelle hetkellisestä alene-
misestaan huolimatta. Valitettavasti emme voi nykylainsäädännön puitteissa suoraan päät-
tää, paljonko turvapaikanhakijoita meille tulee. Mutta siitä me voimme päättää, paljonko
rahaa käytämme per henkilö — yksikkökustannuksista.
52



Pöytäkirjan asiakohta PTK 88/2016 vp
Viime vuoden talousarviokeskustelussa pidin useita puheenvuoroja, joissa vaadin maa-
hanmuuton ja turvapaikanhaun yksikkökustannusten laskua. Nyt nämä kustannukset ovat
laskeneet vuodesta 2015 vuoteen 2016, ja useimmissa kohdissa on havaittavissa laskua
myös vuodelle 2017. Siitä voin esittää kiitokset mutta samalla todeta myös, että kyse on
suurelta osin kalliiden, kiireessä ja ilman kilpailutusta tehtyjen vastaanottokeskussopimus-
ten purkautumisesta.

Arvoisa puhemies! Nämä toimet eivät siis todellakaan riitä. On löydettävä uusia keinoja
leikata maahanmuuton yksikkökustannuksia. On moraalisesti mahdotonta olla leikkaamat-
ta niistä, kun muualtakin leikataan. Niistä menoista on löydettävä leikkauksia palvelutason
laskemisen ja toiminnan järkeistämisen kautta.

Ongelmallista kustannusten arvioinnissa on myöskin niiden hajautuminen eri osiin bud-
jettia. Vaadinkin siis, että hallitus lähtee jo alun perin sovittuihin toimiin maahanmuuton
kustannusten erittelemiseksi, jotta niitä voidaan tarkastella ja tarvittaessa leikata kokonais-
tasolla.

20.29 Mari-Leena Talvitie kok: Arvoisa rouva puhemies! Tämä budjetin lähetekeskuste-
lu on kertonut, että kokonaisymmärrys maamme talouden kokonaiskuvasta, työllisyystoi-
mien vaikutuksista ja niukoista resursseista alkaa vähitellen tavoittaa salin toisenkin lai-
dan. Tarvitsemme nimittäin enemmän kuin vuosikymmeneen todellista vastuunkantopoli-
tiikkaa. Budjetin toteutuksessa on kyse ensisijaisesti siitä, miten sujuvoitamme päätöksen-
tekoa, pystymmekö purkamaan ja uudistamaan julkisen puolen ja työmarkkinoiden raken-
teita ja millaisin työkaluin, kannustuksin nostamme työllisyysastetta ja saamme viennin
kasvuun. Samalla on vähennettävä menokasvua, ja loppuviimeksi kyse on siitä, miten
meillä riittää tulevaisuususkoa toteuttaa se, mihin nykytasoa niukemmat resurssit riittävät. 

Hallitusohjelman mukaisesti tavoitteenamme on, että Suomi on maailman turvallisin
paikka asua, yrittää ja tehdä työtä. Jotta se voi toteutua, meiltä vastuunkantajilta odotetaan
valintoja, miten niukkoja resursseja voidaan käyttää vaikuttavimmin. Tässä salissa jaam-
me laidasta laitaan huolen sisäisen turvallisuuden resurssien riittämättömyydestä. Esimer-
kiksi osa rikostorjunnan tehtävistä kuormittaa poliisia huomattavasti, vaikka niitä suoritta-
malla ei merkittävästi lisätä turvallisuuden tunnetta. Meillä onkin siis oltava valmiutta kes-
kustella ja priorisoida, voidaanko joidenkin rikosten selvittämistä painottaa resursoinnissa
toisia tärkeämmäksi. On hyvä, että ministeri Risikko nosti esiin viime viikolla sen, että po-
liisille voitaisiin laatia niin sanottu palvelulupaus, missä määriteltäisiin, mitkä palvelut
milläkin resurssitasolla pystytään turvaamaan ja toteuttamaan. Samalla meidän on var-
maan myös syytä kyetä arvioimaan viime kausien lainsäädäntömuutoksia, mitä on tehty
viimeisen parin hallituskauden aikana ja niiden toimesta.

Arvoisa puhemies! Itsenäisen Suomen täyttäessä ensi vuonna 100 vuotta Sipilän halli-
tus osoittaa meidän kaikkien kiitollisuutta sotiemme veteraaneille siten, että veteraanien
palvelulupaus kotona asumista tukevista palveluista ja kuntoutuksesta toteutuu. Ensi vuon-
na laajennetaan rintamaveteraanien maksuttomia kotiin annettavia avopalveluita, ja tarjon-
ta laajenee kattamaan kaikki kotona asuvat veteraanit. Tässä on kuitenkin resurssien lisäk-
si myös tärkeä tiedotuksen paikka. Siinä, miten se toteutetaan, ei ole pulaa tahtotilasta eikä
rahasta. Kyse on ajanmukaisesta kunnissa tehtävästä arvioinnista veteraanien avopalvelui-
den tarpeesta ja siinä tapahtuvista yllättävistä ja täysin ennakoimattomista muutoksista,
palvelutarpeen muutoksien huomioimisesta. Valtiokonttori on onneksi joustavoittanut toi-
53



Pöytäkirjan asiakohta PTK 88/2016 vp
mintatapoja, ja muun muassa vuoden alussa tehdyllä ohjekirjalla on mahdollistettu se, että
puolisotkin pääsevät nyt myös päiväkuntoutukseen veteraanien kanssa.

Monia asioita, arvoisa puhemies, voisi budjetista nostaa, mutta nostan oikeastaan vain
yhden asian tähän loppuun: arktiset asiat. Ne ovat jääneet liiaksi marginaaliin myös tässä
budjettiehdotuksessa, varsinkin kun kyse on siitä, miten hyödynnämme erityistä osaamis-
tamme, tärkeistä vienti- ja matkailueuroista sekä vastuullisista ympäristötekijöistä. Suomi
aloittaa ensi vuonna kaksivuotiskauden Arktisen neuvoston puheenjohtajamaana. Olem-
me yksi kahdeksasta arktisesta valtiosta, ja katseet todellakin kääntyvät pohjoiseen mones-
ta näkökulmasta ja syystä. Meidän on kansakuntana ja yhtenä aktiivisimmista Euroopan
unionin arktisista valtioista toimittava siten, että EU:n tasolla ymmärretään arktisten asioi-
den merkitys ja mahdollisuudet laajalla rintamalla. Vetoan siis tässäkin yhteydessä siihen,
että hallitus nopeuttaa arktisen strategian päivitystä sekä osoittaa tahtotilan ja sitä kautta
myös kyseiset ministeriöt osoittavat resursseja vaikuttaa näihin tulevaisuutemme ja vien-
nin kannalta merkityksellisiin asioihin.

Tämä budjettikeskustelu on siis puhetta Suomen taloudesta ja tilasta ja tulevaisuudesta.
Tähän loppuun vielä tuon esiin valtiovarainministeriön tänään julkaiseman tutkibudjet-
tia.fi-nettisovelluksen. Se on oiva osoitus valtiovarainministeriön viime vuosien kyvystä ja
tahdosta uudistaa toimintatapoja, edistää avoimuutta ja läpinäkyvyyttä sekä keskustelua
tulevaisuuden rakentamisesta. — Kiitos.

20.35 Mikko Savola kesk: Arvoisa rouva puhemies! Mistä lähtee hyvinvointi? Se lähtee
yrittäjyydestä, yrittäjyyden kautta työllisyydestä, tämän kautta tulevista verotuloista ja ve-
rotuloilla saatavista palveluista. Jos tämä ketju ei ole kunnossa, jos meillä ei ole toimivia,
menestyviä yrityksiä ja jos meidän yritykset eivät pysty työllistämään, me emme pysty ra-
hoittamaan tätä meidän hyvinvointiyhteiskuntaamme.

Tämä Juha Sipilän hallitus on yrittäjähallitus. Me haluamme tällä hallituskoalitiolla sen,
että yrittäjyyden kautta me pystymme nostamaan Suomen siitä suosta, missä se on viime
vuodet ollut. Monet ensi vuoden talousarvion tekijät nimenomaan viittaavat siihen, ja tämä
budjettikirja pitää sisällään monia siihen liittyviä hyviä asioita, esimerkiksi — mainitakse-
ni nyt muutamia — yritysten ja metsätilojen sukupolvenvaihdokset saadaan paremmin
käyntiin, perintöveron suhteen tehdään helpotuksia, vanhemmuuden kustannuksia jaetaan
yrittäjien kesken 2 500 euron kertakorvauksella, yrittäjävähennys otetaan käyttöön, mak-
superusteinen alv otetaan käyttöön. Ne ratkaisut, mitä pystyttiin kilpailukykysopimuksen
myötä saamaan sisään, ovat yrittäjyyttä edistäviä tekijöitä. Myös kotitalousvähennyksen
laajentaminen on erittäin merkittävä asia ja myös harmaata taloutta ehkäisevä tekijä. Ja kun
otetaan huomioon Sipilän hallituksen biotalouskärkihanke, ne kaikki voimavarat, mitä
meillä metsissä on, mitä meillä maaseudulla on, mitä luonnonvaroja meillä kestävästi käy-
tettävänä on, niin niissä on meillä tulevaisuuden eväät nostaa tämä maa ylös.

Rouva puhemies! Kun täällä käytiin keskustelua opposition ja hallituksen välisessä de-
batissa, verotus nousi hyvin keskeiseksi tekijäksi ja täällä saattoi vasemman laidan puheen-
vuoroista tulla sellainen ymmärrys kuin meillä eivät parempituloiset maksaisi veroja ollen-
kaan. Mutta hyvänen aika, Suomi on OECD:nkin tilaston mukaan maailman neljänneksi
korkeimman veroasteen sisällään pitävä maa. Meillä on valtavan korkea veroaste, me ve-
rotamme hyvin paljon. Me verotamme työnteosta, ja meillä progressio ohjaa sitä, niin että
mitä enemmän tienaat, sen enemmän veroja myöskin maksat. Ja kyllä tämä progressio on
meillä myös äärettömän raju: kun me kannustamme yrittäjyyteen ja työllisyyteen ja sitä
54



Pöytäkirjan asiakohta PTK 88/2016 vp
kautta menestymiseen, niin jossain vaiheessa tulee myös vastaan se raja, kun pitää sanoa,
että enempää ei voida rangaista niitten ihmisten työstä, jotka kuitenkin tämän hyvinvoin-
nin kakkua kasvattavat.

Me velkaannumme ensi vuonna, se on huono asia edelleen. 5,5 miljardia euroa meidän
valtion budjetista täytyy täyttää velanotolla. Suunnitelma tähän kattamiseen on, jotta vuo-
teen 2021 mennessä olisimme velaton maa, mutta se vaatii valtavasti töitä, ja se vaatii
myös sen, että nämä yrittäjyyteen satsattavat toimenpiteet tuottavat ja me saamme sitä
kautta lisää verotuloja ja myös sitten kurottua umpeen meidän valtiontalouttamme, kun in-
vestointeja ja kasvua tähän maahan tulee.

Rouva puhemies! Maatalous ei ole vähäpätöinen asia. Me kaikki syömme, me tarvit-
semme huoltovarmuudenkin näkökulmasta oman kotimaisen ruokamme, ja sen eteen on
töitä tehty. Nyt tämä 50 miljoonan euron kriisipaketti on hyvä apu tähän hätään, mutta pal-
jon on tekemistä silläkin saralla lisää. Byrokratian purku on yksi keskeisimmistä: Se nään-
nyttää, se haittaa sen perustyön tekoa. Kaiken maailman lappujen täyttö, mikä tällä hetkel-
lä koskee viljelijää, ja turhanpäiväinen työ, mitä tämä kaikki sääntely tekee, vaikeuttavat
maatalousyrittäjien elämää huomattavasti. Alkuperämerkintöjen mukaantulo ja parantami-
nen kyllä parantaa kuluttajan luottamusasemaa, ja vetoankin kaikkiin meihin kuluttajiin,
että ostamme mahdollisimman paljon kotimaisia tuotteita ja suomalaista ruokaa aina kun
se on mahdollista.

Rouva puhemies! Sanon vielä loppuun sote-asioista sen verran, että veteraanien invali-
diprosentin lasku ja veteraaneille suunnattava 20 miljoonan euron tuki tulee oikeaan osoit-
teeseen, kun Suomi täyttää 100 vuotta ensi vuonna.

20.40 Maria Guzenina sd: Arvoisa puhemies! Tämä käsiteltävä asia, hallituksen budjet-
tiesitys, käsittelee Suomen pienet ja isot asiat, ja maan rajojen ulkopuolellekin ulotutaan.

Itse haluan käsitellä tässä puheessani niitä pieniä mutta suuria asioita, jotka koskettavat
tässä maassa kaikkein heikoimmassa asemassa olevia ihmisiä. Aivan äskettäin eduskun-
taan tuotiin uusi hankintalakiesitys. Sitä on odotettu todella pitkään, siinä on paljon hyviä
asioita, mutta yksi asia siinä on pahasti vinossa: se edelleenkin mahdollistaa sen, että vam-
maisten ja vanhusten palvelut voidaan kilpailuttaa tulevaisuudessakin raha edellä, ei laatua
painottaen. Kunnat, jotka painivat tällä hetkellä hyvin vaikeissa taloudellisissa tilanteissa,
odottavat tuota suurta sote-uudistusta eivätkä senkään osalta tiedä, mitä tulevaisuus tuo tul-
lessaan, joutuvat tekemään hyvinkin vaikeita päätöksiä, ja silloin usein se, minkä se lain-
säädäntö mahdollistaa, sitten toteutetaan myöskin käytännössä. Ja aina se ei tarkoita sitä,
että ihmisarvoinen päätöksenteko on silloin vallalla. 

Tämä pätee myöskin hoitajamitoitukseen, jota hallitus on nyt halunnut lähteä alenta-
maan vastoin kaikkien asiantuntijoiden mielipiteitä. Vuonna 2012:han kaikki puolueet
täällä eduskunnassa sitoutuivat vanhuspalvelulakiin ja parempaan henkilöstömitoituk-
seen. Silloin päätettiin, että jos laatusuosituksen mukaista, vähintään 0,5-hoitajamitoitusta
vuoden 2014 loppuun mennessä ei ole kaikissa meidän ympärivuorokautista hoivaa tarjoa-
vissa laitoksissa miniminä — tietenkin pitää myöskin se hoidettavuus siinä katsoa — niin
siinä tapauksessa säädetään tämä henkilöstömitoitus lakiin. Nyt tämä hallitus on laskemas-
sa sitä tuosta 0,5:stä 0,4:ään.

Valvira laati peruspalveluministeri Rehulan pyynnöstä lausunnon hoitajamäärän mini-
mivaatimusten alentamisen seurauksista, ja Valvira toteaa hyvin yksiselitteisesti lausun-
nossaan, että kun vähimmäismitoitusta alennetaan, oikeus hyvään hoitoon ei toteudu, ja
55



Pöytäkirjan asiakohta PTK 88/2016 vp
Valviran ylitarkastajalausunnon laatinut Elina Uusitalo kertoo hoitajamitoituksen alenta-
misen pahimmillaan johtavan jopa vaaratilanteisiin.

THL on niin ikään lausunut tästä hallituksen esityksestä ja todennut, ettei tavoiteltu sääs-
tö voi edes toteutua käytännössä, sillä niin harvassa laitoksessa on enää 0,5-hoitajamitoi-
tukseen sopivia vanhuksia. Siis hoidettavuus on kasvanut laitoksissa. Vanhukset elävät en-
tistä pidempään, ja he elävät entistä pidempään omissa kodeissaan, mikä tietysti niille van-
huksille, jotka siellä pärjäävät, on hyvä asia, mutta kun siellä on paljon sellaisia vanhuksia,
jotka eivät oikein siellä kodissaankaan enää pärjää edes riittävän kotihoidon avustuksella,
niin he ovat todella huonokuntoisia, kun tulevat sitten sinne ympärivuorokautiseen hoi-
toon ja hoivaan.

Me Suomessa kun haluamme aina verrata itseämme — ylpeilemme sillä, että olemme
naapurimaittemme kanssa vähintään samalla tasolla — niin kun katsoo tätä Nordcare-tut-
kimushanketta, niin siitä saatavat esitulokset ovat kertoneet jo hyvin selkeästi, että esimer-
kiksi päivävuoron aikana suomalainen hoivatyöntekijä työskentelee keskimäärin 12 asiak-
kaan kanssa, kun vastaava luku Ruotsissa on 10 ja Norjassa ja Tanskassa 8. Ja käytännössä
siis tämä henkilöstömitoituksen lasku, mitä meillä nyt ollaan tekemässä, tarkoittaa, että
100 hoitajasta 20:stä luovutaan. Se on se tosiasia, mitä tämä henkilöstömitoituksen alenta-
minen tulee tekemään.

Vielä pieniä suuria asioita: Lastensuojelun menneisyyttä on tutkittu Suomessa, laitoin
aikoinaan itse liikkeelle tämän selvitystyön. Meillä on paljon kaltoin kohdeltuja ja lasten-
suojelun piirissä hyvin epäinhimillisissä oloissa kasvaneita lapsia, nyt aikuisia, ja sitä asiaa
lähdettiin selvittämään. Ministeri Rehulalle luovutettiin raportti tuossa keväällä, ja tein heti
raportin luovuttamisen jälkeen ministeri Rehulalle kirjallisen kysymyksen. Kysyin, miten
hän aikoo nyt edetä tässä asiassa, koska eihän se raportin antaminen vielä mitään ratkaise
— Ruotsissa on nimittäin maksettu korvauksia, Norjassa, Tanskassa, monissa muissa Eu-
roopan maissa, jälleen meidän referenssimaissamme on katsottu tarpeelliseksi korvata
näille ihmisille heidän kärsimyksensä. Mutta ministeri Rehula ei ole palannut asiaan, vaik-
ka hän lupasi palata, ennen kuin lehdet ovat puissa, ja nyt ovat lehdet jo puista putoamassa.
Toivoisi, että täällä kun on keskustan edustajiakin salissa, niin viette ministerille terveisiä,
että hän tämän asian pitäisi mielessään, ei unohtaisi. Nämä ovat pieniä mutta todella suuria
ja tärkeitä asioita.

20.46 Sari Tanus kd: Arvoisa rouva puhemies! Suomi on jakautumassa yhä kahteen lei-
riin: niihin, joilla menee hyvin, ja niihin, jotka sinnittelevät päivästä toiseen perustoimeen-
tulon rajoilla. Tämä hallituksen esitys valitettavasti tukee tätä kehitystä. Kuinka on mah-
dollista, että tilanteessa, jossa joudutaan leikkaamaan suuria summia sosiaaliturvasta ja te-
kemään kipeitä säästöjä, jotka vaikuttavat eniten jo ennestään pienituloisten arkeen, on hal-
litus samanaikaisesti valmis tuloveronkevennyksiin, jotka hyödyttävät euromääräisesti sel-
keästi enemmän suurituloisia? Siis verohelpotukset prosenttivaikutteisina, mutta kiristyk-
set samansuuruisina kaikille tuloluokille.

Kävikö hallituksella mielessä, että tässä tilanteessa esimerkiksi yritysverotusta olisi ol-
lut varaa jonkin verran korottaa? Jokainen näkee, että aiemmin tehty yritysveron alennus
26:sta 20 prosenttiin ei ole tuonut niitä silloin luvattuja työpaikkoja. Työttömyys on vain
kasvanut entisestään. Se lähes miljardin verohuojennus valui täysimääräisesti kasvaneina
osinkoina osakkeenomistajille. Tähän ei reagoitu.
56



Pöytäkirjan asiakohta PTK 88/2016 vp
Tässä budjetissa eniten hyötyvät ne, jotka jo muutenkin pärjäävät parhaiten. Jokainen
voi laskea, kuinka paljon muun muassa valtionyhtiöiden jättipalkkoja nauttivat toimitus-
johtajat hyötyvät euromääräisesti tästä budjetista. Ei siis puhettakaan yhteisistä talkoista.

Kaikkein rankimmalla kädellä tämä hallitus aikoo kohdella sairaita ja eläkeläisiä. Hoi-
tajamitoituksiin suunnitellut vähennykset ovat kuin jäätävä suihku jo entuudestaan vai-
keassa tilanteessa olevalle vanhustenhoidolle. Näinkö me arvostamme isiämme ja äitejäm-
me? Kristillisdemokraatit vastustavat ikäihmisiin ja sairaisiin kohdistuvia, heihin suunni-
teltuja leikkauksia ja toivovat hallituksen leikkausten sijaan osoittavan inhimillisyyttä
omia vanhempiamme ja isovanhempiamme kohtaan. Heikennyksiä esimerkiksi hoitajami-
toitukseen ei tule tehdä, vaan päinvastoin sitä tulee parantaa.

En voi olla ottamatta esille sitä epäkohtaa, että samalla kun olemme päätöksillämme
kurjistaneet eläkeläistemme vanhuudenpäiviä, ovat eläkerahastomme kasvaneet lähes kak-
sinkertaisiksi suhteessa valtionvelkaan. Eläkkeisiin tarkoitetut rahat kasvavat korkoa ulko-
maisissa sijoituskohteissa samanaikaisesti, kun vanhuksemme joutuvat odottamaan kiiree-
töntä, inhimillistä hoitoa tai taistelemaan selviämisestä köyhyysrajalla tai sen alapuolella.
Voi vain kysyä, kuka syö ja kenen pöydästä.

Tämän hallituksen budjetti osoittaa, että hallitus yrittää säästää Suomen nousuun. Mo-
net leikkaukset, esimerkiksi leikkaukset koulutuksesta ja tuotekehityksestä, ovat valitetta-
van lyhytnäköistä politiikkaa.

Todellisia ongelmia on joka päivä sadoillatuhansilla koululaisilla ja opiskelijoilla. Huo-
no rakentaminen ja siitä seuranneet homeongelmat ovat todellinen ongelma, joka kosket-
taa sekä opiskelijoiden että heidän opettajiensa elämää. Ongelman korjaamiseksi tarvittai-
siin yli miljardi. Jos tilanteeseen ei tartuta, ongelmat pahenevat ja yhä useampi koululai-
nen ja opiskelija sairastuu pysyvästi ja kärsii sairaudesta pahimmassa tapauksessa koko
loppuelämänsä. Tähän ongelmaan tulee tarttua nyt ja heti. Homesaneeraukset tulee saattaa
alulle mahdollisimman pian, ja talousarvioon pitää varata riittävästi rahaa ongelmien hoi-
tamiseksi.

Kuinka tasapaino saavutetaan, se riippuu tietysti siitä, otammeko nopeasti esimerkiksi
tehtyjä lakialoitteita käytäntöön. Jätin 116 kansanedustajan allekirjoittaman lakialoitteen,
joka helpottaisi munuaissiirtoja, ja esimerkiksi tämän lakialoitteen toivon toteutuvan mah-
dollisimman nopeasti, koska se tuo suuria säästöjä sote-menoihin. Toisaalta, sotelta odote-
taan 3 miljardin säästöjä, mutta jos hallitus aikoo toteuttaa ehdotetun alkoholilain uudis-
tuksen, voimme varmuudella sanoa, että toivotut 3 miljardin säästöt lentävät siinä saman
tien.

Suomen suurin ongelma ei tällä hetkellä ole vain velkaantuminen vaan se, että säästäm-
me itsemme kuoliaaksi ja heikennämme kansalaistemme perusoikeuksia. Suomen vah-
vuus on perinteisesti ollut ja tulee jatkossakin olemaan se, että jokainen sen kansalainen
kokee olevansa yhtä arvokas. Tämän tulee toteutua myös ensi vuoden talousarviota tehtä-
essä.

20.51 Markku Pakkanen kesk: Arvoisa puhemies! Tänään on käyty laajaa keskustelua
talousarviosta, niin sosiaali- ja terveysministeriön hallinnonalalta kuin sisäasiainministe-
riön ja nyt viimeksi puolustusministeriön hallinnonalalta. Tähän viimeiseen osioon haluai-
sin itse muutamia kommentteja ja nostoja vielä tässä vaiheessa iltaa keritä antaa.

Puolustusministeriön hallinnonalalle ehdotetaan määrärahoja 2,8 miljardia. Se on
7 prosenttia enemmän kuin edellisen hallituksen vuoden 2015 budjetissa oleva rahamäärä.
57



Pöytäkirjan asiakohta PTK 88/2016 vp
Tässä on kuitenkin huomioitava, että jatkuva kustannusten nousu ja valmiuden parantami-
sen vuoksi tarve lisätä erilaisia materiaalihankintoja nostavat määrärahatarvetta enemmän
kuin mikä se aikanaan edustaja Kanervan johtaman selvitysryhmän selvitystyössä oli ja
mitä aikanaan osattiin ennakoida. Budjetti kuitenkin varmistaa, että varusmiesten ja reser-
viläisten koulutus pystytään ensi vuonna viemään läpi suunnitellusti ja 18 000 kertaushar-
joitusvuorokautta toteutuu. Tänä syksynä on tarkoitus myös antaa puolustusselonteko, ja
se annetaan eduskunnalle näillä näkymin joulukuussa.

Sotilaallinen kriisinhallinta saa lisärahaa, noin 30 prosenttia määrärahan korotusta, ensi
vuodelle, se tulee varsinaiseen talousarvioon, ja ulkoministeriön puolellahan määrärahoja
tulee vielä lisää. Määrärahat suomalaisiin kriisinhallintajoukkoihin ja niiden ylläpitoon
budjetoidaan ulkoministeriön puolelta. Sitten tämän sotilaallisen kriisinhallinnan kalusto
ja hallintomenot sekä tarkkailijatoiminnan menot tulevat PLM:n puolelta. Sotilaallinen
kriisinhallintaoperaatio kohdistuu ensi vuonna euromääräisesti pääasiassa Libanoniin,
UNIFIL-joukkoihin, mutta Suomi on mukana myös monessa muussa maassa, muun muas-
sa Kosovossa, Välimeren alueella ja Afrikassa.

Maanpuolustustyö ja vapaaehtoinen maanpuolustus on tärkeä osa suomalaista rauhan-
turvaamista ja puolustuspolitiikkaa. Valitettavasti sille osoitetaan 400 000 euron leikkauk-
sia, mutta — niin kuin tänä iltana ollaan kuultu, ja niin uskon — joulukuussa viimeistään
tämä asia yhteisesti täällä salissa päätetään ja nämä määrärahat palautetaan ja vapaaehtoi-
nen maanpuolustustyö pystyy jatkamaan normaalein resurssein.

Ministeri Niinistö on sanonut keväällä, että tämä kriha-veteraaniohjelman toimeenpano
etenee tavoitteiden mukaisesti. Ja näin ilmeisesti kriha-veteraanikorttien lähettämisen osal-
ta onkin toteutunut, että kortti on mennyt 40 000 suomalaiselle rauhanturvaajalle tämän
vuoden aikana. Sen sijaan tämä sosiaali- ja terveysministeriössä valmisteilla oleva laki so-
tilastapaturman ja palvelussairauden korvaamisesta on jossakin määrin vielä vaiheessa, ja
toivon, että siihenkin vielä rahat löytyvät.

Suomessa yleiseen asevelvollisuuteen ja laajaan koulutettuun reserviin perustuva kan-
sallinen puolustusmalli on toiminut hyvin, ja se nauttii laajaa suosiota kansalaisten keskuu-
dessa ja myös täällä salissa. On todettu, että se on hyvin kustannustehokas järjestelmä. Ai-
noastaan vihreät tänään ja viime päivinä ovat irtautuneet tästä asiasta, ja saa nähdä, milloin
saamme kuulla, mikä se heidän vastauksensa tähän suomalaiseen maanpuolustukseen on.

Keskustan ja itseni mielestä sotilasliittoon kuulumattomuus on tällä hetkellä se kestävä
linjaus myös lähivuosille, mutta on hyvä Naton osalta pitää tätä rauhankumppanuusajatus-
ta yllä, ja yhteistyön muodon tulee ollakin siinä meille se tulevaisuudenkin vaihtoehto, sa-
moin kuin tiivistyvä yhteistyö Ruotsin kanssa antaa meille laajan turvallisuuspoliittisen
tuen, ja voimme näin seurata yhdessä Itämeren tapahtumia. Se tiivistyvä yhteistyö on tär-
keää suomalaiselle puolustukselle. — Kiitos. 

20.56 Arja Juvonen ps: Arvoisa rouva puhemies! Muutaman kommentin vielä halusin
tulla tänne kertomaan siitä, mistä olen erittäin iloinen ja mihin olen kiinnittänyt huomiota
tässä keskustelussa. Meillä on Suomessa potilasturvallisuusstrategia, jolla on pyritty ennal-
ta ehkäisemään potilasvahinkoja ja on kiinnitetty huomiota tähän tärkeään asiaan. Jo viime
kaudella strategiaa oltiin päivittämässä, mutta kuinka kävikään? Sote-uudistus viivästyi
sen verran, että sitä strategiaa ei saatu päivitettyä. Meillä on viime aikoina noussut keskus-
teluun paljon epäkohtia terveydenhuollon piiristä. On paljastunut kaltoinkohtelua, josta on
kirjoitettu yleisökirjoituksissa, ja on hyvin vakavia tapahtumia, jotka ovat johtaneet jopa
58



Pöytäkirjan asiakohta PTK 88/2016 vp
potilasvahinkoihin. Mielestäni se, että meillä on terveydenhuoltoalalla kaltoinkohtelua, on
hyvin tärkeä aihe nostaa esille. Se on arka ja vaikea aihe. Itse hoitajana hyvin pitkän uran
tehneenä tiedän, miten vaikeaa näistä asioista on puhua. Niistä pitäisikin puhua samalla ta-
valla kuin me puhumme potilasvahingoista, ilman että häpeämme tai pelkäämme tai syyl-
listämme toinen toisiamme, koska aina on käyttäytymiselle ja tapahtumille syy. Stressi,
kiire, mitkä hoitoalalla ovat arkea, ovat monesti yksi laukaiseva tekijä.

Tein toimenpidealoitteen, jolla esitän, että tässä päivitettävässä potilasturvallisuusstra-
tegiassa huomioidaan myös hoitotyön eettiset periaatteet ja hoitokärsimysteema. Se hoito-
kärsimys on juuri sitä, että ihminen, hoidettava tai hänen omaisensa, kokee muuta kuin fyy-
sistä kipua. Tätä vastaan meidän tulisi tehdä kaikkemme, että me saamme hyvän hoidon.
Onko se hyvä hoito sitten sitä, että meillä on paljon hoitajia, vai onko se sitä, että meillä
ovat oikeat hoitajat oikeissa paikoissa? Me puhumme täällä vanhustenhoidosta, mutta
meillä on myös akuuttisairaanhoito, meillä on sairaalat, meillä on osastot siellä. Miten siel-
lä hoitajat jaksavat? Eli kyllä se kysymys koskee koko hoitoalaa ja terveydenhuoltoa, onko
meitä tarpeeksi.

Hoitajana minun täytyy sanoa, että olen tehnyt kaikkeni sen eteen, että hoitajamitoitus-
heikennyksiä ei tehtäisi. Ja realistisena, sodan käyneitä ihmisiä 80-luvun lopulla hoitanee-
na ja 2000-luvun alussa sitten niiden sodan käyneiden ihmisten lapsia hoitaneena — koska
he ovat sitten se seuraava sukupolvi, joka hoidettavana on — olen todennut, että ei se ih-
misen hoitaminen kyllä ole muuttunut miksikään vaan ihmiset ovat samanlaisia, perustar-
peet ja perushoidon laatu ovat ihan samaa. Hyvällä koulutuksella me voimme vastata sii-
hen tarpeeseen, että henkilöstöstä pidetään hyvä huoli ja annetaan se mahdollisimman hyvä
perushoito ja vastataan sitten siihen akuuttiin tarpeeseen. Myös siellä pitkäaikaishoivassa
olevan ihmisen tulee päästä akuuttisairaanhoitoon, jos hän sairastuu siellä hoivapaikassa
vakavasti.

Eli kyllä tämä on tärkeä asia pitää yllä ja tärkeä teema. Ja pitää muistaa, että vaikka laa-
tusuosituksen mitoitusta ollaan laskemassa, niin se on vain suositus. Se on ollut suositus
vuosi sitten, kaksi vuotta sitten, viisi vuotta sitten, vuodesta 2008, jolloin tällainen laa-
tusuositus kirjoitettiin. Eli todellinen hoitajamäärän tarve on arvioitava siellä hoivapaikas-
sa, ja meillä on myös vanhuslaki, joka velvoittaa, että hoivapaikassa on oltava tietty määrä
hoitajia. Eli ne toimet, mitä nyt olemme tekemässä, eivät auttamattomasti tarkoita sitä, että
hoitajia pitää vähentää, vaan siellä tulee käyttää tervettä järkeä. Tämä asiahan nousi myös
täällä keskustelussa esille. Hoitajamitoitus on myös siinä mielessä äärettömän hankala asia
— pitäisi olla melkein fläppitaulu ja kertoa — että se ei ole työvuorokohtainen, ei meillä
ole yöllä monta hoitajaa. Olen itsekin työskennellyt sillä tavalla, että ainoastaan itse olen
ollut siellä. Kyllä vastuu on raskas kantaa. Ja sitten täytyy olla niitä vaihtoehtoja, mihin
otetaan yhteyttä, jos tulee suuri hätä. Toki hoidettavatkin ovat erilaisia.

Otin tuossa yhdessä puheessa esiin nämä raiskausrikokset ja hämmästelin sitä, että me
puhumme monesti perusraiskauksista, mutta emme sitten niistä törkeistä. Tein kirjallisen
kysymyksen siitä ja pyydän siihen vastausta, kuinka paljon näissä nousseissa luvuissa on
sitten törkeitä raiskauksia.

Kaiken kaikkiaan elämme vaikeita aikoja. Joudumme kyllä miettimään, että suu säkkiä
myöten on elettävä, ja yritämme tehdä parhaamme. Kuunnellaan pieniä ihmisiä ja tuodaan
heidän viestiään myös eteenpäin. Vanha sanonta sanoo, että koskaan ei voi olla niin ylpeä,
ettei ole valmis muuttamaan tehtyä päätöstä. Mielestäni se meidän tulee myös muistaa, että
me olemme valmiita myös tekemään toisenlaisia päätöksiä, jopa pyörtämään joitakin.
59



Pöytäkirjan asiakohta PTK 88/2016 vp
21.02 Jani Mäkelä ps: Arvoisa puhemies! Liittyen rajavartiointiin ja sen määrärahoihin:
Jo aiemmin keskusteltiin suunnitelmista rajoittaa eräiden itärajan ylityspaikkojen, kuten
Imatran, aukioloaikoja pois ympärivuorokautisista vain päivällä toimiviksi. Tätä kehitystä
on mielestäni pidettävänä huolestuttavana, koska rajan yli käydään paljon kauppaa nytkin
huolimatta vaikeasta maailmantilanteesta ja ruplan kurssin heikentymisestä. Miten sitten,
kun ajat paranevat? Kuinka ne rajat saadaan palautettua ympärivuorokautisiksi? Se on
myös rajan toisella puolella tehtävää toimintaa ja päätöksiä myös heidän puolellaan. On
pelko, että tämä sulkeminen aiheuttaisi menetyksiä teollisuudelle ja työllisyydelle Itä-Suo-
messa, missä kumpikaan ei voi erityisen hyvin nytkään. Kysyisinkin: voidaanko tätä asiaa
vielä harkita uudestaan ja etsiä nämä euromääräisesti pienet säästöt jostain muualta, kuten
vaikka maahanmuuton valtavista määrärahoista? Tähän ei saatu vastausta sisäministeriltä
pääluokan käsittelyssä huolimatta siitä, että huoleni jakoivat useat muutkin edustajat.

21.03 Eeva-Maria Maijala kesk: Arvoisa puhemies! Kokonaisuudessaan talousarvio on
mielestäni hyvin laadittu, mutta haluaisin tuoda siitä esille semmoisia pieniä kohtia, joita
tulisi vielä pohtia tarkemmin.

Ensinnäkin, tämä valtionapu 4H-toimintaan putoaa taas, jälleen kerran, aika paljon, mii-
nus 16 prosenttia, ja 4H-toiminta on kuitenkin yksi olennainen asia, millä me saamme ke-
hitettyä Suomessa yritystoimintaa, kasvatettua nuoret siihen, miten me saamme meidän
luonnonvarat parhaaseen mahdolliseen käyttöön ja monimuotoiseen yrittämistoimintaan.
Toivottavasti erityisesti tähän saadaan lisärahaa. Mutta mielestäni on väärin se, että vuo-
desta toiseen tästä samasta asiasta keskustellaan silloin viimeisen viikon aikana ja pieniä
määrärahoja siinä vaiheessa annetaan — se pitäisi aivan reilusti varata jo talousarviossa oi-
kealla lailla.

Toinen asia on sitten nämä petovahingot, joista puhun joka vuosi. Olen kiitollinen siitä,
että nyt sinne varataan 7,9 miljoonaa, mikä on hyvä asia, ihan niin kuin varattiin tälle vuo-
dellekin. Mutta meidän täytyy huomioida se asia, että tässä maksetaan viime vuoden, elik-
kä edellisen vuoden, petovahingoista se loppuosa ja sitten tämän kuluvan vuoden petova-
hingoista tällä korvataan vain osa. Elikkä tällä ei pystytä korvaamaan niitä todellisia vahin-
koja, mitä ensi vuonna sattuu, vaan se siirtyy jälleen seuraavalle vuodelle. Erityisesti po-
romiehet joutuvat odottamaan hyvin pitkään, ennen kuin he saavat korvaukset petojen tap-
pamista eläimistä. Yleensä se tarkoittaa sitä, että 1,5 vuotta keskimäärin menee siitä, kun
vahinko on tapahtunut, että saa vasta ne vahinkokorvaukset tästä vahingosta.

Seuraavaksi on nämä kalatalouden edistämismäärärahat, joita on tarkoitus vähentää 18
prosenttia. Talousarviossa on tuotu selvästi esille se, että nämä kalatalouden edistämisra-
hat ovat täysin riippuvaisia siitä, paljonko kalastonhoitomaksuja tuleepi, ja nyt sitten tilan-
ne on se, että meidän uudessa kalastuslaissa laitettiin semmoinen päätös, että yli 65-vuoti-
aat vapautettiin kalastonhoitomaksusta. Sinänsä hieno asia, mutta kun huomattava osa ka-
lastajista on sen ikäisiä, yli 65-vuotiaita — ja jatkossa yhä enemmän — ja meidän pitäisi
saada varmistettua, että heillekin olisi kalaa ja vesistöt tulisivat hoidettua, niin minä kyllä
esitän ja toivon, että me voisimme budjettilakina muuttaa sen, että myöskin yli 65-vuoti-
aille tulisi kalastonhoitomaksut. Tuon tämän esille Kalatalouden Keskusliiton puheenjoh-
tajana, sillä olen todella huolissani siitä, että meidän vesienhoito ja kalojenhoito vähenee ja
heikkenee ja meillä eivät todellakaan ole suomalaiset vesistöt kalojen osalta jatkossa kun-
nossa, kun eivät ole riittävästi kunnossa tälläkään hetkellä.
60



Pöytäkirjan asiakohta PTK 88/2016 vp
Porotalouden rahoituksesta tuon esille sen, että meillä poroaitasopimusten mukaisten
valtakunnan rajoilla sijaitsevien poroaitojen rakentamiseen ja kunnossapitoon varataan
kyllä nytten vajaa miljoona, mutta se ei todellakaan riitä siihen, mitä kaikkea sen pitäisi ol-
la. Elikkä meillä on poroaitojen tilanne nytten valtakunnan rajoilla heikentynyt ja niiden
kunto ei kestä, elikkä siihen tarvittaisiin vielä enemmän määrärahoja.

Viimeisenä kohtana tuon esille saamen kielen opetuksen. Meidän saamen kielen opetuk-
seen on tällä hetkellä varattu kohtalaisesti määrärahoja saamelaisten kotiseutualueella,
mutta meidän pitäisi nytten saada ihan omana kohtana voimakkaammin esille saamen kie-
len etäopetusasiat, ja erityisesti nämä etäopetusasiat tulisi huomioida saamelaisten kotiseu-
tualueen ulkopuolella. Jo 60 prosenttia saamelaisista asuu kotiseutualueen ulkopuolella, ja
siten huomattava osa saamelaislapsista syntyypi saamelaisten kotiseutualueen eteläpuolel-
la. Resurssit ovat hyvin vähäiset, ja osaaminen ja tietotaito tämän kielen opetukseen ovat
todella vähäiset. Sen takia meidän pitäisi saada erityisesti koltan- ja inarinsaamen opetuk-
seen nytten satsattua, ja se onnistuu vain sillä tavalla, että me saisimme lisättyä kunnolla,
vaikka edes muutaman satatuhatta euroa, tähän saamenkieliseen etäopetukseen. Tässä tar-
vittaisiin sekä etäopetusmateriaali että pieniä määrärahoja siihen, miten tätä koulutusta ote-
taan vastaan. Itse savukoskelaisena odotan sitä, että me saisimme inarinsaamen kielen ope-
tuksen etäopetuksena kunnolla liikkeelle, että minä sekä lapseni pääsisimme sitä opiskele-
maan.

21.08 Jani Mäkelä ps: Arvoisa puhemies! Haluan vielä muutamalla sanalla kommentoi-
da käytyä yleiskeskustelua talousarviosta.

Erityisesti täytyy ihmetellä puheita vihreiltä, jotka tosin ovat kaikki salista hävinneet
turvallisuuspoliittisen linjansa ruotimisen säikyttäminä, ja vasemmistoliitolta, jonka edus-
tajat tosin ovat kaikki pois, ilmeisesti 6 tunnin edustajapäivää toteuttamassa. Heidän suun-
naltaan on arvosteltu hallituksen esittämää 43 miljoonan euron rahoitusta päästökauppa-
kompensaatioon. Kuitenkin vientiteollisuuden alojen liitot, niin työntekijä- kuin työnanta-
japuolelta, ovat vedonneet tämän rahoituksen puolesta. Mielestäni suomalaisen vientiteol-
lisuuden työpaikat ovat ensiarvoisen tärkeitä, emme voi riskeerata niitä. Uskon liittojen
asiantuntemukseen. Arvoisa puhemies, jos menetämme nämä työpaikat, ovat menoleik-
kaukset vasta alussa. Sitä minä en halua nähdä, siksi kannatan kompensaatiota. Vastoin
vihreiden ja vasemmistoliiton käsitystä, sähköä ei tule seinästä eikä rahaa automaatista, el-
lei joku ensin laita niitä seinään tai automaattiin.

Mitä tulee sosialidemokraatteihin, jotka hekin ovat kaikki salista kadonneet vastuuta
kantamasta, senhän kaikki tietävät, ettei suomalaisen pienyrittäjän asia ole heitä lähellä. Pi-
dän silti kohtuuttomana heidän syytöksiään, että kotitalousvähennys olisi näpertelyä tai
että yrittäjävähennyksestä hyötyisivät vain rikkaat apteekkarit. Kyllä siitä vähennyksestä
hyötyvät kymmenettuhannet itsensä ja muiden työllistäjät monilla eri toimialoilla. Heitä
me tarvitsemme, jos aiomme saada työllisyyden nousuun. Olen myös saanut viestiä, ettei-
vät ne kaikki apteekkarit ole niin varakkaita. Moni saa paljon kohuotsikkoja pienemmät tu-
lot ja kärsii silti hallituksen päättämien lääkesäästöjen vaikutuksista, jotka ovat monin ver-
roin vähennystä suuremmat.

Arvoisa puhemies! Tällaisella pelottelulla ja harhaanjohtavien tietojen esittämisellä ei
tätä maata rakenneta. Kateus ei käyttövoimana pitkälle vie. Sen sijaan kannustaisin oppo-
sitiotakin ymmärtämään sen, että tilanne on vaikea ja vaatii uutta ajattelua. Soten surkutte-
lun sijaan voisimme yhdessä pohtia vaikkapa, miten saisimme hoitajien määrän ja voimat
61



Pöytäkirjan asiakohta PTK 88/2016 vp
riittämään paremmin. Esimerkiksi vanhuksen voinee viedä ulkoilemaan ilman vuosien
koulutustakin. Näitä ajatuksia tarvitsemme.

21.10 Arja Juvonen ps:  Arvoisa puhemies! Oli ilo kuulla tässä keskustelussa ministeri
Risikon kertovan, että sisäisen turvallisuuden strategiassa tullaan huomioimaan myös
ikääntyneiden turvallisuus tulevaisuudessa. Se on edistysaskel, sillä siinä edellisessä stra-
tegiassa aihetta käsiteltiin todella kevyesti. Siellä mainittiin vain muutamia kaatumistapa-
turmiin liittyviä asioita ja paloturvallisuusteemoja.

Nostan vielä muutaman hyvän asian tästä budjetista esille: 
Vesirokkorokotteen ottaminen mukaan on hyvä asia. Varhaiskasvatuksen maksukoro-

tusten peruminen on aivan ensiluokkaisen tärkeää, samoin on tärkeää eläkeläisten huomi-
oiminen kilpailukykysopimuksen veroratkaisun yhteydessä. Tupakkaveron korottaminen
on hyvä asia, ja kyllä sokeriveronkin korottaminen saa minulta kannatusta.

Omais- ja perhehoitoasioissa vapaajärjestelyt ovat erittäin hyviä. Kävin tutustumassa
juuri hetki sitten Lohjalla avattuun ensimmäiseen ikäihmisten perhekotiin, ja täytyy sanoa,
että millä ihmeellä me voisimmekin tätä hoitomuotoa saada esille ja kannustaa ja innostaa
siihen ihmisiä lähtemään, koska minä kävin todella paikassa, missä oli kodin henki, inhi-
millistä ja ihanaa, ja vanhukset saivat viettää siellä aikaansa aivan kuin olisivat omassa ko-
dissaan olleet. Siellä ei tarvitse herätä kellonlyönnillä seitsemältä eikä mennä kymmeneltä
nukkumaan, jos ei väsytä.

Sitten vielä tämä Lex Lindström, joka on aivan ensiluokkaisen hieno asia. Elikkä las-
kemme sieltä löysästä hirrestä niitä ihmisiä pois, jotka ovat siellä liiankin pitkään roikku-
neet.

Sitten vielä hieman suomalaisten yritysten menestymisestä ja siitä, että meillä olisi bio-,
digi-, cleantech- ja terveysalalla paljon vientimahdollisuuksia. Espoossa, juuri siellä
VTT:llä Otaniemessä, odotellaan, milloinka käynnistetään ensimmäinen robottiauto. Se on
jo ihan valmis ja odottaa vain sitä ensimmäistä starttia.

Virikekortit otettiin Espoossa käyttöön — eräs edustaja nosti aiheen esille. Perussuoma-
laisten aloitteesta omaishoitajat pääsevät uimaan ilmaiseksi. Viekää ihmeessä tätä kuntiin. 

Keskustelu ja asian käsittely keskeytettiin.
62


