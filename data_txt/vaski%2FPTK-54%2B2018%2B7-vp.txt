















































DEMF77F.tmp.xml


Pöytäkirjan asiakohta PTK 54/2018 vp
Pöytäkirjan asiakohta 

PTK 54/2018 vp

Täysistunto

Keskiviikko 23.5.2018 klo 13.59—17.28

7. Lakialoite laiksi rikoslain 20 luvun 1 ja 7 §:n muuttamisesta
Lakialoite LA 10/2018 vp Timo Heinonen kok

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään lakivaliokuntaan.

Keskustelu

16.07 Timo Heinonen kok (esittelypuheenvuoro): Arvoisa rouva puhemies! Hyvät edus-
tajakollegat! Pikkutyttö ei vastustellut aikuista miestä, joten syyte raiskauksesta hylättiin.
Tämän takia esitän muutosta raiskauksen tunnusmerkistöön maaliskuussa jättämässäni ja
tänään esittelyssä olevassa lakialoitteessani. Aloitteeni täydentää aiempaa esitystä, jonka
eduskunnan naisverkosto teki, jossa esitetään muutosta siihen, että raiskaus ei enää vaatisi
uhrin vastustelua tai tekijän väkivaltaa tai sillä uhkaamista, vaan raiskauksen tunnusmerkit
täyttyisivät, jos toinen ei olisi antanut suostumusta seksiin. Tunnusmerkistö siis käännet-
täisiin tältä osin nykyisestä toisinpäin. Raiskauksen määritelmä sidottaisiin siis ensisijai-
sesti suostumuksen puutteeseen.

Tämän jo aiemmin siis jätetyn lakialoitteen myötä jää kuitenkin vielä lapsen mentävä
aukko. Turun hovioikeus antoi nimittäin hetki sitten tuomion, missä oikeuden arvion mu-
kaan raiskausrikoksen tunnusmerkistö ei täyttynyt, kun toteen jäi näyttämättä sukupuoli-
yhteyksien tapahtuneen vastoin kymmenvuotiaan uhrin tahtoa. Nykylain mukaan rais-
kauksen tunnusmerkistö voi täyttyä siis esimerkiksi, kun teossa käytetään väkivaltaa tai
sillä uhataan tai uhri on avuttomassa tilassa. Nykyisin laki ei kuitenkaan näytä tunnistavan
sitä, että lapsi voi olla, ja itse asiassa yleensä aina on, kehitystasonsa takia lain tarkoitta-
massa avuttomassa tilassa suhteessa aikuiseen henkilöön.

Rikosoikeuden professori Matti Tolvanen totesi tämän Turun tapauksen jälkeen, että jos
tällaisessa tilanteessa ei raiskauksen tunnusmerkistö täyty, silloin pitää kyllä jo miettiä lain
muuttamista. Tolvanen totesi, että pelkän fyysisesti ylivertaisen olemuksen — oikeuskir-
jallisuuden perusteella — pitäisi riittää väkivallan kriteerien täyttymiseen. Näin on etenkin
tällaisessa tapauksessa, joka Turun hovioikeudessa käsiteltiin, jossa uhri oli kymmenvuo-
tias lapsi ja tekijä 22-vuotias aikuinen mies. Mutta pikkutyttö ei oikeuden mielestä vastus-
tellut aikuista miestä tarpeeksi, joten syyte raiskauksesta hylättiin. Siksi olen tehnyt siis nyt
korjaavan lakialoitteen, missä yksinkertaisesti todetaan, että lapsi ei voi antaa suostumus-
taan seksiin. Näin pääsemme eroon itse asiassa täysin absurdista keskustelusta siitä, voiko
kymmenvuotias, tai lapsi yleensä, antaa suostumusta vai ei. Ei voi.

Ilta-Sanomat kertoi jokin aika sitten, että toissa vuonna seksuaalisen hyväksikäytön ni-
mikkeellä annettiin yhteensä 158 tuomiota, joista vain 12:ssa tuomittiin ehdotonta van-
 Tarkistettu
4.1



Pöytäkirjan asiakohta PTK 54/2018 vp
keutta. Vankeusrangaistusten keskipituus oli 1 vuosi ja 5 kuukautta. Rangaistukset vaihte-
livat tekojen mukaan.

Meillä noin yleisesti ottaen tällaisista rikoksista tuomitaan liian alhaisia rangaistuksia.
Oikeudessa sovelletaan itse asiassa useimmiten asteikon alinta kolmannesta. Raiskauksis-
ta tuomitaan edelleen neljä kymmenestä ehdollisina tuomioina, ja voi syystä kysyä, onko
tällainen tuomio yleisen oikeustajun mukainen. Meidän tulisi siis ehdottomasti korottaa
myös rangaistusasteikon minimejä niin, että tuomiot olisivat myös ensikertalaisuusarvioin-
nin jälkeen aina ehdottomia vankeustuomioita. Meillä tiukka ensikertalaisuusmäärittely
yleensä alentaa nämä tuomiot ehdollisiksi.

Ministeriön omankin arvion mukaan ehdottomia vankeusrangaistuksia tuomitaan erityi-
sesti tapauksissa, joissa teko on sukupuoliyhteys mutta se arvioidaan usein lapsen törkeäk-
si seksuaaliseksi hyväksikäytöksi. Siinä asteikko on 1—10 vuotta vankeutta. Rikosoikeu-
den professori emerita Terttu Utriainen totesikin, että rangaistusmaksimin nostamisen —
jota nyt on tehty — vaikutukset tässä tapauksessa ovat itse asiassa aika näennäisiä. Kyse on
lähinnä periaatteellisesta kannanotosta. Meidän pitää tehdä toimenpiteitä rikostuomioiden
asteikon alapäähän.

Oikeusministeri Antti Häkkänen on tehnyt hyviä esityksiä. Muun muassa rikoslakiin tu-
lee nyt uusi rikosnimike: törkeä lapsen raiskaus. Törkeästä lapsen raiskauksesta voitaisiin
tuomita 4:stä 12:een vuotta, kun kyseessä on tapaus, joka täyttää sekä raiskauksen että lap-
sen seksuaalisen hyväksikäytön tunnusmerkistön. Silloin tuomio on automaattisesti ehdo-
ton vankeustuomio. Jo tuo rangaistusasteikon minimi siis koventaa tuomioita huomatta-
vasti nykyisestä, mutta vastaava muutos tarvitaan kaikkiin raiskaustuomioihin. Ruotsin
hallitus itse asiassa esitti Me too -kampanjan myötä viime joulukuussa tämän suostumuk-
sen puutteen kirjaamista raiskauslakiin, ja meidän tulee tehdä se sama tuon naisverkoston
aloitteen mukaisesti täydentäen sitä tällä tänään esittelemälläni, maaliskuussa jättämälläni
lakialoitteella.

Lakialoite 10/2018, Lakialoite laiksi rikoslain 20 luvun 1 ja 7 §:n muuttamisesta:
”Lapsiin kohdistuvat rikokset ovat hyvin vakavia. Erityisesti lapsiin kohdistuvat seksu-

aalirikokset ovat erityisen tuomittavia. Lapset kykenevät vain harvoin puolustautumaan,
minkä vuoksi heidän suojelunsa on yhteiskunnan tehtävä. Rikoksiin on puututtava tehok-
kailla ja toimivilla säännöksillä. Lisäksi rikoslain tulee olla kokonaisuutena oikeudenmu-
kainen.

Lapsiin kohdistuvat seksuaalirikokset haittaavat lapsen tavanomaista kehitystä ja saat-
tavat aiheuttaa elinikäisiä traumoja. Seksuaalinen kanssakäyminen lapsen kanssa määritel-
täisiin tämän vuoksi aina raiskaukseksi, mikä kuvastaisi teon erityistä moitittavuutta.

Englannissa ja Ruotsissa lapsen raiskausta koskevissa säännöksissä on todettu, ettei lap-
si voi koskaan antaa suostumusta sukupuoliyhteyteen. Tällä on haluttu julkilausua se tosi-
asia, etteivät lapset voi eivätkä kykene antamaan suostumusta sukupuoliyhteyteen.

Suomessa seksin suojaikäraja on 16 vuotta, mikä tarkoittaa, ettei tätä nuorempi voi an-
taa pätevää suostumusta sukupuoliyhteyteen tai muuhun seksuaaliseen tekoon aikuisen
kanssa. Koska lapsi ei voi antaa suostumustaan seksiin, on perusteltua katsoa seksuaalinen
kanssakäyminen lapsen kanssa aina raiskaukseksi. Tämä olisi samalla vahva viesti lainsää-
täjältä lasten suojelemiseksi.”

16.15 Ville Tavio ps: Arvoisa puhemies! Koska olemme edustaja Heinosen kanssa niin
samanmielisiä tästä lähtökohdasta, niin olen ihmetellyt sitä, miksi edustaja Heinonen teki
2



Pöytäkirjan asiakohta PTK 54/2018 vp
tämän aloitteen, kun vuosi sitten perussuomalaiset ovat jo tehneet samasta asiasta aloitteen
[Timo Heinonen: Ei ole sama!] ja sen on muutama kokoomuslainenkin allekirjoittanut. —
Toki mielelläni tosiaan kuulen, millä tavoin se mielestänne ei ole sama, siis sisällöllisesti
sama pykälämuodoiltaan.

Tässä päästäänkin siihen asiaan, että mielestäni nämä teidän, edustaja Heinonen, ehdot-
tamanne pykälämuotoilut ovat aika huonoja ja rikoslain selkeyden ja yhtenäisyydenkin
kannalta enemmän hajottavia kuin mitenkään kokoavia. Eli tässä esitätte, että törkeän lap-
sen seksuaalisen hyväksikäytön tunnusmerkistöstä poistetaan sukupuoliyhteys alaikäisen
kanssa ja että kaikki ikään kuin tulisivat lähtökohtaisesti raiskauksena tuomittaviksi, mutta
sitten taas tässä raiskauksen pykälässä kokonaisarvostelussa, jos se on vähäisemmäksi kat-
sottava, tulisi pienempi tuomio. Siis käytännössä noiden pykälien systematiikka ei ole näin
äkkiseltään katsottuna kovin helppo. Itse kun olen käytännössä työssäni ollut vain näiden
pykälien soveltamisen kanssa, kun olen myös seksuaalirikosasioita asianajopuolella hoita-
nut, tavallaan en pidä tätä ehdotusta ja tätä systematiikkaa nyt oikein hyvänä.

Mutta yksi asia, mitä tässä koko keskustelussa tulisi korostaa, koska tässä on ollut julki-
suudessa pientä hysteriaa päätösten epäoikeudenmukaisuudesta suhteessa siihen, mitkä ne
rangaistukset ovat: todellisuudessa se on ratkaisevaa, mitä ne rangaistukset ovat, ovatko ne
rangaistukset oikeassa suhteessa, kuinka pitkään vankeustuomioita istutaan Suomessa ja
niin edelleen. Se on ainakin omasta mielestäni tässä se ratkaiseva asia.

Ehkä rohkenen sanoa, että omasta mielestäni myös tässä ikään kuin sille nimikeseman-
tiikkariidalle, onko rikosnimikkeenä raiskaus vaiko törkeä lapsen seksuaalinen hyväksi-
käyttö, on annettu kyllä jo kohtuuttoman suuri merkitys, kun oikeasti merkitsisi se, että
tuomio on riittävän kova huolimatta siitä, kumpi pykälä soveltuu. Ja nyt kun hallitukselta
on tähän lupailtu uutta hallituksen esitystä ja pykälää, niin vielä ei oikein tiedetä, mikä sii-
nä sitten tulee olemaan pykälämuotoilu. Myös perussuomalaiset sitä toki mielenkiinnolla
odottavat.

16.18 Sami Savio ps: Arvoisa puhemies! Käsittelyssä tosiaan on edustaja Heinosen teke-
mä lakialoite, jolla tiukennettaisiin ja täsmennettäisiin raiskausrikoksia koskevaa lainsää-
däntöä alaikäisten uhrien osalta. 

Monet tuomioistuimien väkivalta- ja seksuaalirikostapauksissa tekemät päätökset ovat
valitettavan usein poikenneet yleisestä kansalaisten oikeustajusta. Kuten tässä edustaja
Heinonen esittelypuheenvuorossaan totesi, suomalaisia on kuohuttanut muun muassa kor-
keimman oikeuden toukokuussa tekemä päätös olla myöntämättä valituslupaa tapaukses-
sa, jossa 10-vuotiaan lapsen kanssa sukupuoliyhteydessä ollut mies tuomittiin käräjä- ja
hovioikeudessa raiskauksen sijaan ainoastaan törkeästä lapsen seksuaalisesta hyväksikäy-
töstä ja näiden tuomioiden perusteluiden mukaan lapsen ei voitu katsoa vastustaneen yh-
dyntää. Tämähän on vahvasti normaalin järjen ja yleisen oikeustajun vastaista.

Arvoisa puhemies! Mielestäni näinkin kummalliseen laintulkintatapaan on tultava pi-
kainen muutos, ja siten edustaja Heinonen on täysin oikealla asialla. Samassa yhteydessä
haluan kuitenkin muistuttaa edustaja Tavion tavoin, että perussuomalaiset tekivät jo vuon-
na 2016 pitkälti samankaltaisen lakialoitteen, jonka toteutuessa tällaiset rikokset tuomittai-
siin raiskauksina, kuten mielestäni kuuluukin, ja samalla niistä voitaisiin määrätä kovem-
pia rangaistuksia. Myös monien oikeusoppineiden mukaan lainsäädäntöä ja rangaistuskäy-
täntöä tulee tiukentaa, kuten tässä taannoisessa lakialoitteessamme ja perusteluissamme
käy ilmi. Valitettavasti hallitus ei ole vieläkään tarttunut toimeen asian tiimoilta, vaikka
3



Pöytäkirjan asiakohta PTK 54/2018 vp
erityisesti lapset tarvitsevat paitsi vanhempien myös lainsäätäjän suojelua. Tunnusmerkis-
tön selkeyttämisen lisäksi tarvitaan myös rangaistusasteikkojen minimien selvää nostamis-
ta. Pelkkä maksimien nostaminen ei juurikaan auta.

Arvoisa puhemies! Hallitusohjelmaan on tehty seuraava kirjaus: ”Hallitus parantaa ri-
koksen uhrin asemaa rikosprosessissa lainsäädäntöä kehittämällä. Varmistetaan, että ri-
koksista annettavat rangaistukset ovat oikeudenmukaisessa suhteessa teon moitittavuu-
teen. Tarkistetaan ensikertalaisuussäännöksiä, väkivaltarikosten sekä lapsiin kohdistuvien
törkeiden seksuaalirikosten rangaistustasoa.”

Arvoisa puhemies! Tämä hallitusohjelman kirjaus on erittäin selkeä, ja kehotankin tässä
yhteydessä hallitusta varsin pikaisiin ja ripeisiin toimiin kaikkien suomalaisten fyysisen
koskemattomuuden turvaamiseksi lainsäädännöllisin keinoin.

16.21 Laura Huhtasaari ps:  Arvoisa puhemies! Perussuomalaiset ovat erityisesti aja-
neet näitä tuomioiden koventamisia, koska on päivänselvää, että tuomiot eivät ole olleet
kohdallaan, siis tekojen moitittavuus suhteessa tuomioihin. Siitä on pitkään keskusteltu, ja
en ymmärrä, miksi on ollut niin äärimmäisen vaikeata yksinkertaisesti vaan nostaa sitä as-
teikon alaminimiä. Minä tervehdin kyllä positiivisesti tätä, että törkeän lapsen raiskauksen
rangaistusasteikko olisi nyt 4—12 vuotta. Tässä ollaan nyt menossa oikeaan suuntaan,
mutta aivan liian pienen askelin, aivan liian pienin askelin, mutta suunta on sentäs oikea.
Minä muistan, kun olin itse Yhdysvalloissa vaihto-oppilaana ja siellä eräs pedofiili jäi kiin-
ni, niin hänen tuomionsa oli 43 vuotta ja vielä keskusteltiin siellä kylällä, että liian vähällä
pääsi. Noin törkeä lapseen kohdistuva teko on oikeasti pahimpia asioita, mitä pienelle lap-
selle voidaan tehdä, joten jos me emme pysty siitä antamaan kunnon tuomiota, niin mehän
emme silloin pidä sitä tekoa kovin pahana.

Otan nyt lähinnä kantaa tähän yleiseen keskusteluun ja siihen, että perussuomalaiset
ovat ajaneet tätä asiaa, koska oikeudenmukainen valtio tarkoittaa oikeutta uhrille, oikeutta
lapsille, ja esimerkkiä siitä, että me haluamme suojella meidän lapsiamme. Lainsäädäntö
on aina viesti, mitä me ajattelemme näistä kyseisistä teoista. Itse olen ehdottanut myös sitä
nettirekisteriä, mikä Yhdysvalloissa on. Se ei ole johtanut mihinkään lynkkausmielialaan,
niin kuin usein siitä puhutaan. Mutta tuntuu, että meillä ollaan enemmän kiinnostuneita ri-
kollisten oikeusturvasta, etteivät nyt vaan rikolliset joutuisi häpeäpaaluun, ettei nyt vaan ri-
kolliselle tulisi ongelmia, vaikka meidän pitäisi laittaa lapsi keskiöön. Lapsen oikeus me-
nee aina aikuisen oikeuden edelle tai rikollisen edelle.

Nythän teillä on, edustaja Heinonen, oma oikeusministeri, joten korottakaa — te ehditte
vielä — korottakaa nyt, hyvänen aika, niissä raiskauksissa sitä rangaistusasteikon minimi-
tasoa. Sen jälkeen voidaan vielä jatkaa tästä eteenpäin, mutta tehkää nyt se.

16.24 Jani Mäkelä ps: Arvoisa puhemies! Lakialoite on, totta kai, ajatuksen tasolla ja pe-
riaatteessa kannatettava, ja ihmettelen useiden muiden aiempien puhujien tavoin sitä, että
miten näin selvä asia ei ole edennyt täällä eduskunnassa huolimatta useista, useista suosi-
tuista lakialoitteista, joita aiemmin on tehty.

Tässä asiassa oman huomioni kiinnittää keskustelu siitä, että meidän lainsäätäjien pitäi-
si paimentaa oikeuslaitosta tässä kysymyksessä tuomioiden pituudesta ja ehdottomuudes-
ta. Mikä on tämä ongelma maamme oikeusoppineiden arvopohjassa, kun näistä törkeistä ja
yleisen oikeustajun mukaan erittäin tuomittavista teoista ei tuomitakaan rangaistusastei-
kon yläpäästä vaan nimenomaan sieltä lievemmästä päästä? Eikö siellä todellakaan löydy
4



Pöytäkirjan asiakohta PTK 54/2018 vp
kykyä järkeen ja oikeudenmukaisuuteen ilman, että siihen lainsäädännöllä ja alarajojen
nostelulla täytyy pakottaa?

16.25 Timo Heinonen kok: Arvoisa puhemies! Asia on siinä määrin tärkeä ja vakava, että
en kauheasti innostuisi tällaiseen perussuomalaisten nokitteluun. Mutta toki ei voi olla to-
teamatta sitä, edustaja Huhtasaari, että perussuomalaisilla oli oikeusministerin salkku lä-
hes kaksi vuotta. Teillä olisi ollut hyvää aikaa perussuomalaisina [Laura Huhtasaari pyy-
tää vastauspuheenvuoroa] saada tämä asia kuntoon. Nyt oikeusministerin salkku on kokoo-
muksella, ministeri Antti Häkkäsellä, ja nyt näissä tapahtuu. Niin kuin äsken kerroin, ke-
hysriihessä tehtiin ratkaisu siitä, että tulee uusi nimike, johon tulee kova, vähintään 4 vuo-
den vankeustuomio, 10 vuotta maksimina. Nyt meillä on oikeusministeri, joka toimii. Sil-
loin kun perussuomalaisilla oli oikeusministeri, ei tullut näitä esityksiä. Silloin kyllä
puhuttiin, laitettiin selvitysryhmää, mutta nyt oikeusministeri näissä toimii.

16.26 Johanna Ojala-Niemelä sd: Arvoisa rouva puhemies! Olisin myös tuohon edusta-
ja Tavion puheenvuoroon sanonut, että turha nokitella siitä, kuka tässä asiassa on aktivoi-
tunut ensimmäisenä. Kyllä meillä kaikilla tässä salissa varmasti tärkeintä kuitenkin on
tämä päämäärä. Samoin edustaja Heinoseen kyllä yhdyn siltä osin, että ministeri Lind-
ström oli kaksi vuotta oikeusministeri ja piiloutui näitten selvitysten taakse, vastaavatko
kansan oikeustajua eri rangaistukset, mutta mitään ei kyllä valitettavasti tapahtunut.

Tästä tapauksesta täytyy sanoa, että kyllä 9-vuotiaan tyttären äitinä ja juristina tämä rat-
kaisu särki minun sydämeni. Korkein oikeus hylkäsi tämän valituslupahakemuksen, joka
koski 10-vuotiaaseen tyttöön kohdistunutta seksuaalista hyväksikäyttöä. Voi sanoa, että tä-
mänikäisen kuuluu leikkiä nukeilla ja My Little Ponyilla eikä joutua tämmöisten karujen
tekojen kohteeksi. Näin ollen tämä Turun hovioikeuden päätös, jonka mukaan sukupuoli-
yhteys 10-vuotiaan kanssa ei ollut raiskaus, jäi pysyväksi. Olen kyllä sitä mieltä tässä, että
myös oikeuslaitokselta ja korkeimmalta oikeudelta olisi odottanut ja kaivannut tässä asias-
sa ennakkopäätöstä siitä, katsotaanko 10-vuotiaan pystyvän ilmaisemaan tahtonsa tällai-
sessa asiassa.

Minulla on samansisältöinen lakialoite vielä tänä iltana tämän edustaja Heinosen aloit-
teen jälkeen käsiteltävänä tässä salissa, ja toivon tietenkin myös siitä vielä edelleen tätä
keskustelua.

16.28 Hannu Hoskonen kesk:  Arvoisa rouva puhemies! Edustaja Heinosen tekemä la-
kialoite on erittäin hyvä ja ajankohtainen. On todella käsittämätön tuomio, että lapsen rais-
kaamisesta selviää lieventävillä seikoilla ja pienellä tuomiolla. Lapseen sekaantumisen
yleensäkin pitäisi olla rikoslaissa kaikkein rankimmin tuomittava rikos. Siinä, miksi näin
tänä päivänä Suomessa on, pitää kyllä meidän eduskunnassakin pikkusen peiliin katsoa.
Vallan kolmijako-opin mukaan eduskunta tekee lait ja riippumattomat tuomioistuimet ja-
kavat sitten tuomiot, ja kuten tiedämme, perustuslain mukaan kaiken julkisen toiminnan
tulee perustua lakiin ja lakia on tarkoin noudatettava. Elikkä lainsäätäjän puoleen tässä tu-
lee samalla terveisiä.

Onneksi edustaja Heinonen on aktiivisesti ollut tässä asiassa liikenteessä, ja toivon mu-
kaan tämä laki saadaan nyt sillä keinoin säädettyä, että tällaisista törkeistä rikoksista, jotka
lapsiin kohdistuvat — ne ovat niin karmeita rikoksia — pitäisi kyllä säätää sellainen laki,
5



Pöytäkirjan asiakohta PTK 54/2018 vp
että siitä tuleva tuomio on niin ankara, että sillä itsellään olisi jo pelotevaikutus näihin te-
kijöihin, jotka sellaista ehkä jopa ovat joskus harkinneet. 

Tärkeintähän tässä asiassa on se, että eduskunta toimii nyt ripeästi ja hyväksyy tämän ri-
koslain muutoksen niin, että tämä muutos saadaan voimaan mahdollisimman pian, ettei täl-
laisia karmeita tapauksia enää satu, että ylin tuomioistuin antaa vapauttavan tuomion ja to-
teaa, että lapsi ei ole selkeästi ilmoittanut vastustavansa tätä tapahtumaa. Kyllä perustelu
sinänsä on jo kammottava. Kun tuollaisen lukee, niin todella yöunet menee. Eduskunnan
pitää toimia tässä asiassa ja säätää tämä asia sillä keinoin, että jos joku tällaiseen tekoon
syyllistyy, niin saa siitä ankarimman mahdollisen tuomion, minkä Suomessa lakiin voi sää-
tää.

16.30 Ville Tavio ps:  Arvoisa puhemies! Nyt täällä täysistuntosalissa on kyllä paikalla
hyviä edustajia, sellaisia, että itse asiassa koen, että olemme heidän kanssaan kyllä samalla
asialla. Siinä mielessä tarkoitus ei ole siis mitenkään pahantahtoisesti nokitella, vaan tah-
doin vain ilmaista sen, että koska perussuomalaisten esitys, mikä aiemmin tehtiin, oli pa-
rempi, niin siinä mielessä tämä esitys on ehkä hitusen turha. Mutta toisaalta hyvä, että tästä
saadaan keskustella ja saadaan toistoa. 

On paljon ollut semantiikkaa tässä pykälämuotoilussa, tässä keskustelussa ja tässä, min-
kä takia näitä muutoksia nyt ehdotetaan ja suunnitellaan oikeusministeriössäkin, ja sinänsä
tämä edustaja Heinosen muotoilu johtaisi siihen, että lapsen raiskauksesta voitaisiin tuo-
mita neljän kuukauden vankeusrangaistus Suomessa. Se ei myöskään huomioi erityisen
hyvin rajatapauksia. Jos ajatellaan, mitkä ovat nykyään — niitä on aika laajasti — näitä sa-
kolla sovitettavia tekoja, niin esimerkiksi tilanne, jossa 18-vuotias on sukupuoliyhteydes-
sä 15-vuotiaan kanssa tai 17-vuotias on sukupuoliyhteydessä 15-vuotiaan kanssa. Ne raja-
tapaukset, joissa katsotaan, että tuomitsemiskynnys kuitenkin ylittyy ja tunnusmerkistö
täyttyy, ovat olleet tähän asti sakolla sovitettavia. Tämä edustaja Heinosen muotoilu tekisi
niistä neljän kuukauden vankeusrangaistuksella sovitettavia. No tietenkin, jos olette eri
mieltä, kuulen mielelläni perustelut. 

Sitten tässä oli puhetta siitä, että nyt kokoomuksen oikeusministeri Häkkänen ajaa näitä
seksuaalirikosten rangaistusten koventamisia, ja sitä tosiaan tervehdimme ilolla, jos näin
on. Siitä on ainakin puhetta ollut ja puhetta toki maailmaan riittää, mutta vielä ei ole pöy-
dällä kuitenkaan mitään konkreettisia esityksiä. Ei ole vielä tullut hallituksen esityksiä,
eikä ole oikein selvyyttä, tuleeko näillä esityksillä, mitä tuon kehysriihen jälkeen suunni-
telmissa pyöriteltiin, siis olemaan konkreettisia vaikutuksia. Eli siinä mielessä tosiaan, ku-
ten edustaja Savio aiemmin sanoi, me odotamme hallituksen esityksiä ja niitä muotoiluja,
jotta nähdään, millaisia ne ovat, ja nyt toivon todella, että kokoomusedustajat sitten tuke-
vat ja painostavatkin ministeriä tekemään niistä todella tehokkaita esityksiä. 

16.33 Laura Huhtasaari ps:  Arvoisa puhemies! Edustaja Tavio tuossa hienosti toi esi-
tyksessä olevia puutteita esiin, mutta valiokunnan tehtävähän onkin sitten muotoilla se. Jos
meillä yhteinen tahtotila on, että me haluamme päästä kiristyksiin ja päästä tekemään niin,
että tuomiot kovenevat kaiken kaikkiaan ja oikeudenmukaisuus tapahtuu, voimme myös
kaivaa edustaja Tavion vanhan esityksen, ja varmasti yhteistyössä tämä onnistuu. 

Edustaja Heinonen, ei mitään, ihan mielelläni minä keskustelen tästä asiasta, koska sii-
hen on syynsä, minkä takia entiset perussuomalaiset ministerit ovat sinisiä ministereitä: ar-
vopohjaero oli niin iso, selkeästi. He olivat silloin hallituksen äänettömiä yhtiökumppanei-
6



Pöytäkirjan asiakohta PTK 54/2018 vp
ta ja ovat edelleen, ja se kyllä näkyy ja vaikutti myös niihin kesän tapahtumiin. Olisimme
odottaneet meidän ministereiltämme enemmän työtä ja perussuomalaisen arvopohjan aja-
mista, mutta nyt he ovat sitten sinisiä. 

Siinä mielessä, kun tehtiin tämä kansan oikeustajuselvitys, niin minä olisin ilmaiseksi
voinut kertoa, miten niitä pitää korottaa, eikä olisi tarvittu tämmöistä kallista selvitystä,
mikä tuli veronmaksajille kuitenkin maksamaan ja mikä oli aivan hölmö. Hallituksessa
kyllä yhteisesti sovittiin, että tehdään tämmöinen kansan oikeustajuselvitys, ja siksi tämä
viivästyi. Se oli kyllä väärä päätös koko hallitukselta. Olisi voitu yhdessä sopia, että kääri-
tään hihat ja lähdetään tekemään hommia.

Mutta itse nyt toivon, oli kysymys sitten kokoomuksen ministereistä tai koko hallituk-
sesta, että nyt viedään tämä eteenpäin. Ei ole mitään tekosyytä olla viemättä tätä eteenpäin.
Nyt tehdään yhdessä, ja edustaja Ojala-Niemelä aika hyvin otti siihen kantaa, että koska
tässä kaikki nyt haluavat, että tämä asia hoidetaan... Tämä on semmoinen asia, että meidän
ei tule toimia niin, että meidän sydämemme särkyvät täällä salissa, vaan meidän tulee ajaa
niin, että kenenkään sydän ei mene rikki, että tämä yhteiskunta ei ole semmoinen, mikä sär-
kee äitien ja lasten sydämiä, vaan tämä yhteiskunta on oikeudenmukainen ja me voimme
seistä ylpeinä sen lainsäädännön takana, joka on oikeudenmukainen. 

16.35 Timo Heinonen kok: Arvoisa herra puhemies! Hieman odotinkin sitä, että, edusta-
ja Huhtasaari, te kiellätte kolmasti edes tuntevanne entistä oikeusministeri Lindströmiä,
mutta muistan kyllä hyvin sen, miten aikanaan tässä salissa kehuitte, että nyt oikeusminis-
teri laittaa liikkeelle tämän selvitystyön. Minä pidin sitä selvitystyötä ihan hyvänä: sitä, että
tarkasteltiin kokonaisuutta ja katsottiin, mitä voidaan tehdä. Ja nyt meillä on kokoomuslai-
nen oikeusministeri Antti Häkkänen, joka on toimeen tarttunut ja tekijämiehiä.

Tässä haluan yhden asian nostaa esille, sellaisen, mistä itselleni on tullut palautetta: että
olenko nyt tekemässä kaikista nuorista, jotka ovat esimerkiksi tässä ikäryhmässä, rikolli-
sia, jos he harrastavat seksiä esimerkiksi nuorten seurustelusuhteessa. En ole. Eli tässä ei
olla puuttumassa tähän rajoitussäännökseen — se säilyisi jatkossakin normaalina — missä
siis todetaan ihan selkeästi, että ”lapsen seksuaalisena hyväksikäyttönä”, tai tässä tapauk-
sessa siis raiskauksena tai muuna, ”ei pidettäisi tekoa, joka ei loukkaa kohteen seksuaalista
itsemääräämisoikeutta ja jonka osapuolten iässä sekä henkisessä ja ruumiillisessa kypsyy-
dessä ei ole suurta eroa.” Eli tämä on se, mikä säilyy ennallaan, eli tässä ei olla tekemässä
rikosta siitä, että kaksi nuorta olisivat seksuaalisessa kanssakäymisessä, mutta sen sijaan
tällä jättämälläni lakialoitteella puututaan tällaisiin tapauksiin, joissa esimerkiksi tyttö on
14-vuotias ja mies on 19-vuotias. Heillä ei olisi mahdollisuutta siihen. Se olisi luonnolli-
sesti tämän kautta näin, niin kuin on oikeuden aiemmissakin päätöksissä todettu, että täl-
lainen ikäero esimerkiksi olisi tällainen, puhumattakaan siitä, kun tyttö oli 10-vuotias ja hä-
net vielä väkisten maattiin 22-vuotiaan miehen toimesta, silloin tilanne on ihan selkeä.
Mutta halusin sen nyt vielä tuoda esille, eli tällä lainsäädäntömuutoksella ei tehdä kaikista
normaaleista nuorten seurustelusuhteista tietenkään mitään rikollista.

16.38 Ben Zyskowicz kok:  Arvoisa herra puhemies! Aikanaan, kun meillä punavihreät
voimat olivat voimissaan, muun muassa vihreistä oli oikeusministeri, niin minulle on jää-
nyt mieleen sellainen punavihreän oikeuspolitiikan keskeinen näkemys, että vankila ei pa-
ranna ketään. No, onneksi nyt on käynyt ilmi, että poikkeuksen muodostavat seksuaaliri-
kolliset. Heidän kohdallaan yli puoluerajojen, myös punavihreällä puolella, ollaan valmii-
7



Pöytäkirjan asiakohta PTK 54/2018 vp
ta kiristämään ja koventamaan rangaistuksia. Eli vaikka lähtökohta ja keskeinen slogan on
ollut se, että vankila ei paranna ketään, niin on hyvä, että nyt punavihreidenkin piirissä on
huomattu, että on yksi rikollisryhmä eli seksuaalirikolliset, joiden kohdalla tuomioita tulee
koventaa, koska ilmeisesti heidän kohdallaan sitten vankila parantaa. 

Me voimme käydä hyvin pitkää ja perusteellista keskustelua siitä, mikä on rangaistuk-
sen tarkoitus ja mitä sillä sovitetaan ja niin edelleen, mutta itse pidän erittäin hyvänä sitä,
että edustaja Heinonen on tehnyt tämän lakialoitteen, että eduskunnan naisverkosto on ol-
lut näissä asioissa aktiivinen ja, näin olen ymmärtänyt tästä keskustelusta, myös perussuo-
malaisten eduskuntaryhmä on ollut näissä asioissa liikkeellä.

Vaikka puhuminen jostakin kansan yleisestä oikeustajusta on jonkin verran kyseenalais-
ta, niin on aivan selvää muun muassa viimeaikaisten mielipideselvitysten valossa, että ylei-
sesti ja perustellusti katsotaan, että varsinkin seksuaali- ja väkivaltarikoksissa meidän ran-
gaistuslinjamme on liian lievä. Tämä Heinosen ja muiden mainitsemieni tahojen aktiivi-
suus on hyvästä, mutta ehkä vielä tärkeämpää on se, että meillä on nyt oikeusministerinä
Antti Häkkänen, joka on vahvasti ottanut kantaa seksuaali- ja väkivaltarikosten rangaistus-
ten koventamisen puolesta, ja aivan kuten edustaja Tavio minäkin odotan käytännön toi-
mia. Toisaalta tiedän sen, että oikeusministeriössä on perinne, että kaikkia lainsäädäntö-
hankkeita valmistellaan erittäin pitkään ja perusteellisesti, mikä tietysti liittyy kriminaali-
politiikkaan ja rikoslainsäädäntöön liittyvään erityiseen tarkkaavaisuusvaatimukseen. Joka
tapauksessa odotan Häkkäseltä toimia tämän asian osalta ja eräiden muidenkin asioiden
osalta, joista hän on puhunut, kuten sakon muuntorangaistuksen palauttamisen osalta.

16.41 Jari Myllykoski vas: Arvoisa herra puhemies! Edustaja Heinonen korjasi juuri sen,
mistä täällä tuntui olevan tämän lakialoitteen osalta hieman hapuilevaa väärinkäsitystä.
Edustaja Heinosen lakialoite ei sisällä eikä tarkoita sitä, että jos normaali nuorten seurus-
telusuhde päätyy seksiin, niin toisen osapuolen vanhempi voisi toisen nuoren nostaa siitä
syytteeseen tai tuoda sen esille, koska silloin se ei olisi enää sen nuoren asia, jos vanhempi
vie sen poliisille. Näissä tapauksissa se ei ole asianomistajarikos, vaan sitä lähdetään auto-
maattisesti viemään eteenpäin viranomaisten toimesta. Tämä oli hyvä täsmennys, että täs-
tä tässä ei ole kyse.

Mutta edustaja Huhtasaarelle, jos vaivaudutte sen verran kuuntelemaan: lapsilla ja äi-
deillä on sydän, mutta voin sanoa, että myös meillä isillä on sydämet.

16.42 Laura Huhtasaari ps: Arvoisa puhemies! Näin on. Näin on, edustaja Myllykoski,
ja huomasin, että se vielä tuli ihan sydämestä. Elekieli ei valehtele.

Mutta ennen kuin kukko kolmasti laulaa, niin jos edustaja Heinonen ei nyt laittaisi sa-
noja toisen edustajan suuhun, kun meillä on kuitenkin yhteinen tavoite, että me haluamme
saada oikeudenmukaisemman Suomen. En ole missään vaiheessa sanonut, että en tunne si-
nisten ministeriä, vaan olen sanonut, että sinisten ministerit eivät olleet tekijöitä missään
vaiheessa. Toivottavasti kokoomuksen ministeri on tekijä. Edustaja Zyskowicz sanoi, että
ministeri Häkkänen aikoo viedä tämän asian maaliin. Nyt odotan myös, että edustaja Hei-
nonen pitää huolta, että voin luottaa edustaja Heinoseen, kun hän on ihan lakialoitteen teh-
nyt, että tämä asia nyt tämän vaalikauden aikana korjataan. Me tarvitsemme tekoja suoma-
laisten lasten eteen.
8



Pöytäkirjan asiakohta PTK 54/2018 vp
16.43 Jani Mäkelä ps: Arvoisa puhemies! Tuossa taisikin edustaja Zyskowicz jo hieman
vastata aiemmassa puheenvuorossani esittämääni kysymykseen siitä, mikä on se arvopoh-
jaongelma tässä maamme oikeuslaitoksessa ja sen kyvyssä tuomita kansan oikeustajun
mukaisesti. Olen sitä mieltä myös, että kyllä se vuosikymmenten punavihreys ja erilaisten
demokraattisten lakimiesyhdistysten toiminta siellä suuren vahingon tekee, ja nyt me jou-
dumme sitä vahinkoa lainsäädäntöä paikkaamalla korjaamaan. Siitäkin olen edustaja Zys-
kowiczin kanssa samaa mieltä, että aloitteellisuus näissä asioissa ei ole huono asia. Vaikka
sitä ehkä jotkut edustajat täällä omaa huomioarvoaan nostaakseenkin tekevät, niin silti asia
on kuitenkin tärkeä ja oikea. Ja myös minä odotan tässä asiassa oikeusministeriltä nyt ni-
menomaan tekoja puheiden sijaan. Haluamme nyt esityksiä näistä asioista eduskuntaan
näiden lupausten päälle.

Ensimmäinen varapuhemies Mauri Pekkarinen:  Edustaja Heinonen, ja sitten ymmär-
rän, että edustaja Myllykoski haluaa käyttää puheenvuoron. — Edustaja Heinonen.

16.44 Timo Heinonen kok: Arvoisa puhemies! Ajattelin jo tässä kiittää tästä pääsääntöi-
sesti hyvästä ja rakentavasta lähetekeskustelusta. Tahtotila on yhteinen saada kovempia
rangaistuksia seksuaalirikollisille ja lasten raiskaajille ja nimenomaan tehdä laki entistä
selkeämmäksi, poistaa tätä tulkinnanvaraisuutta.

Tässä minulla on edessäni esimerkiksi yksi lehtileike, jossa kerrotaan, että 26-vuotias
mies tuomittiin 8 kuukauden ehdolliseen vankeuteen lapsen seksuaalisesta hyväksikäytös-
tä, ja tässä tapauksessa, kun tämä minun lakialoitteeni toivottavasti hyväksytään, tämäkin
henkilö olisi tuomittu raiskauksesta. Tämä nuori tyttö ei olisi voinut antaa suostumusta
seksuaaliseen kanssakäymiseen näin paljon itseään vanhemmalle miehelle eikä muille-
kaan, kun hän oli 14-vuotias.

Arvoisa puhemies! Toivon, että tämä lakialoite etenee reippain askelin, ja olen tästä käy-
nyt jo tänään keskustelua myös kokoomuslaisen oikeusministeri Antti Häkkäsen kanssa, ja
jatkamme työtä sen eteen, että meidän kriminaalipolitiikkamme ja rangaistuskäytänteem-
me ovat tulevaisuudessa paremmin yleistä oikeustajua noudattelevia.

16.46 Jari Myllykoski vas: Arvoisa herra puhemies! En yleensä poliittisista heitoista ha-
lua käyttää puheenvuoroja, mutta, edustaja Mäkelä, haluan, että pöytäkirjoihin tulkoon
merkittäväksi, että te syytitte edellistä, punavihreää hallitusta siitä, että me suosimme rais-
kaajia — jos noin voi teidän puheenvuoronne tulkita — ja että sen pitkäkestoisen vaikut-
tamisen myötä olemme tässä tilanteessa, mitä nyt korjaamme. Pidän sitä melkoisen harkit-
semattomana ja poliittisesti hieman epämoraalisena, että rupeatte syyttämään joitakin ta-
hoja, kun lainsäädäntöä kuitenkin täällä eduskunnassa yhdessä viedään eteenpäin. Tällai-
sen lainsäädännön osalla, kun tässä salissa on käyty mielestäni sivusta seuraten hyvinkin
yksimielistä keskustelua siitä, kuinka lasten oikeuksia pitää kehittää, tuntuu kummalliselle
istua ikään kuin syytetyn penkissä täällä, niin kuin minä olisin ollut yhtenä tekijänä, kun
puolueeni oli edellisessä hallituksessa, että me juuri olisimme sitä olleet edistämässä, että
lasten oikeudet ovat näin huteralla taholla.

Edustaja Zyskowicz lähti täältä, ja en halua nyt puuttua edellisen hallituksen oikeusmi-
nisterin toimiin. Voin kuitenkin sanoa, että vankilatuomioitten pituus ei paranna ihmistä,
vaan sitten, jos siellä annettava hyvä toiminta voi mahdollistaa rikoksen tehneen ihmisen
omaa terveyttä ja tuottaa hänestä yhteiskuntakelpoisen, se voi kyllä parantaa. Täällä ku-
9



Pöytäkirjan asiakohta PTK 54/2018 vp
kaan ei ole varmaan nyt ollut väittämässä, että näissä rikoksentekijöissä vankilatuomioit-
ten pituudella olisi parantava vaikutus, vaan kysymys on siitä, että ihmiset kokevat näiden
tuomioiden olevan liian lyhytkestoisia siihen inhimilliseen kärsimykseen ja rikoksen teke-
miseen nähden, mitä tapahtuu juuri niissä mainituissa tapauksissa, kun 10- tai alle 10-vuo-
tias lapsi joutuu seksuaalisen väkivallan kohteeksi eli tulee raiskatuksi aikuisen henkilön
toimesta.

16.48 Jani Mäkelä ps: Arvoisa puhemies! Hieman täsmennän tuohon edustaja Myllykos-
ken äskeiseen puheenvuoroon: Noinhan minä suinkaan en sanonut vaan puhuin siitä, mi-
ten tuomioistuimet tekevät tulkintoja ja soveltavat näissä rikoksissa rangaistuksia asteikon
alemmasta päästä sen sijaan, että soveltaisivat koko asteikkoa. Jos edustaja Myllykoski on
aloittanut eduskunnassa vuonna 2011, eihän hänellä tähän asiaan suurta osuutta ole. Kysy-
mys on vuosikymmenten mittaisesta aktiivisesta vaikuttamisesta ja arvopohjan mädättämi-
sestä, jota on tehty aikojen kuluessa.

Keskustelu päättyi.

Asia lähetettiin lakivaliokuntaan.
10


	7
	16.07
	16.15
	16.18
	16.21
	16.24
	16.25
	16.26
	16.28
	16.30
	16.33
	16.35
	16.38
	16.41
	16.42
	16.43
	16.44
	16.46
	16.48


