















































DEM6A94.tmpSave.xml


Pöytäkirjan asiakohta PTK 45/2016 vp
Pöytäkirjan asiakohta 

PTK 45/2016 vp

Täysistunto

Torstai 28.4.2016 klo 16.06—20.01

5. Hallituksen  esitys  eduskunnalle  laeiksi  huoltovarmuuden  turvaamisesta annetun lain 
3 §:n ja tuontipolttoaineiden velvoitevarastoinnista annetun lain 7 §:n muuttamisesta

Hallituksen esitys HE 55/2016 vp
Valiokunnan mietintö TaVM 10/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on talousvaliokunnan mietintö TaVM 10/2016 vp. Nyt
päätetään lakiehdotusten sisällöstä.

Keskustelu

19.55 Kari Kulmala ps: Arvoisa rouva puhemies! Esityksessä ehdotetaan muutettavaksi
huoltovarmuuden turvaamisesta annettua lakia. Kyse on huoltovarmuuden turvaamisesta
ja tuontipolttoaineiden velvoitevarastoinnista. Öljyn varmuusvarastointi on hoidettu aikai-
semmin Suomessa niin, että myös direktiivin varastojen käytettävyyttä ja saavutettavuutta
koskevat vaatimukset on täytetty. Tämän hallituksen esityksen tavoitteena on täsmentää
kansallista lainsäädäntöä niin, että komission perustellussa lausunnossa esiin nostamat di-
rektiivin kohdat saatettaisiin aikaisempaa selkeämmin osaksi kansallista lainsäädäntöä.
Mielestäni tämä esitys on kannatettava ja hyvä. 

Suomessa öljyn varmuusvarastoja ovat Huoltovarmuuskeskuksen omistuksessa olevat
valtion varmuusvarastojen öljyvarastot sekä öljyn maahantuojien velvoitevarastot. Monis-
sa Euroopan maissa täytetään minimivelvoitteen mukainen kolmen kuukauden taso, mutta
Suomessa öljyä on varastossa noin viiden kuukauden tarpeeseen. Suomella on siten kan-
sainväliset velvoitteet selvästi ylittävä taso öljyvarastoja jo tällä hetkellä, joten meistä voi-
vat muut Euroopan maat ottaa jopa mallia toimivassa varastoinnissa ja työssä. Huoltovar-
muuden turvaamisesta annetun lain 3 §:n mukaan "valtion varmuusvarastoja pidetään vä-
estön toimeentulolle, elinkeinoelämän toiminnalle ja maanpuolustusta tukevalle tuotannol-
le sekä huoltovarmuutta koskevien Suomen kansainvälisten sopimusvelvoitteiden kannal-
ta välttämättömistä raaka-aineista ja tuotteista", kuten raakaöljy, maakaasu, vilja, lääkkeet
ja teollisuuden raaka-aineet.

Mielestäni on tarpeellista käydä huoltovarmuuskeskustelua kaikista edellä mainituista
asioista. Esityksen myötä raakaöljyn ja öljytuotteiden varastojen käytettävyyden sääntely
tarkentuu vastaamaan nykyistä tarkemmin direktiivissä jäsenvaltioiden velvollisuutta yllä-
pitää raakaöljy- ja öljytuotevarastojen sääntelyä. Esityksestä ei seuraa, että noudatettuja
käytäntöjä olisi muutettava.

Suomi on riippuvainen tuontienergiasta. Omavaraisuutemme on vain noin 35 prosent-
tia. Suomeen tuodaan lähes kaikki raakaöljy, kivihiili ja maakaasu Venäjältä. Vuonna 2014
 Tarkistettu
4.0



Pöytäkirjan asiakohta PTK 45/2016 vp
näiden osuus oli yli 60 prosenttia. On selvää, että samaan aikaan kun huolehdimme var-
muusvarastojemme riittävyydestä ja käytettävyydestä velvoitteiden mukaan, meidän tulee
pyrkiä omavaraisuutemme parantamiseen. Energian saatavuutemme on tällä hetkellä hy-
vä, mutta aina pitää varautua mahdollisiin toimintaympäristön muutoksiin. Suomen poh-
joinen sijainti, kylmä ilmasto ja riippuvuus merikuljetuksista sekä pitkät kuljetusetäisyy-
det ovat niitä erityispiirteitä, jotka vaikuttavat huoltovarmuuden tavoitteisiin ja keinovali-
koimaamme. Suomessa on erittäin korkeasti kehittynyt teknologia ja vahvuuksia, mitkä
auttavat meitä ylläpitämään kansallista huoltovarmuuttamme. Energiantuontimme olisi
kuitenkin puolitettavissa, mikäli hyödynnettäisiin monimuotoisia ja runsaita luonnonvaro-
jamme. Olisi ymmärrettävä turpeen ja hakkeen käyttö lämmön tuotannossa, puu- ja olki-
pohjaiset polttoaineet sekä biokaasun käyttömahdollisuudet. Nämä ovat hyviä esimerkke-
jä matkalla lähemmäs energiaomavaraisuuttamme. 

Arvoisa rouva puhemies! Erityisesti sähköntuotannossa tulisi parantaa omavaraisuutta
sekä vähentää riippuvuutta Venäjän tuontisähköstä. Valtion tulisi myös tukea kuntien ja
yritysten varautumishankkeita esimerkiksi varavoimakalustoon kohdennettavilla avustuk-
silla Huoltovarmuuskeskuksen kautta. Lisäksi edellä mainitun keskuksen tulisi hankkia ja
varastoida siirrettäviä aggregaatteja eri puolille maata. Näitä voitaisiin tarvittaessa siirtää
kriittisiin kohteisiin laajoissa ja pitkäkestoisissa sähkönjakelun häiriötilanteissa. Puolus-
tusvoimilla olevien aggregaattien käyttökynnystä niin sanottuun siviilikäyttöön tulisi myös
madaltaa. Sähköt saattavat olla poikki myrskyn vuoksi vartin tai useita vuorokausia. Maa-
tilat ovat yleensä tähän varautuneet omatoimisesti varsin hyvin, koska on kyse pakosta ja
elinkeinon jatkumisesta. Muussa varautumisessa on sen sijaan edelleen paljon parantami-
sen varaa. Pelastuslaissa on mainittu omatoimisen varautumisen velvoite, joka koskettaa
niin yrityksiä, maatalouksia kuin kotitalouksia. Ensisijainen keino varautumisessa on pa-
rantaa sähkön toimitusvarmuutta sähköyhtiöiden toimesta, ja tähän velvoittaa jo voimassa
oleva lakikin. Mielestäni olisi hyvä tehdä myös selvitys kunnilla olevista tarpeista sekä va-
rautumisesta laajamittaisen sähköjakelun häiriötilanteen varalle ja kohdentaa avustuksia
edellä mainitun varavoimakaluston hankintaan. 

Kotitalouksien osalta sähkön toimitusvarmuus ja siten myös turvallisuus paranee välil-
lisesti edellä mainituin toimenpitein. Omatoimista varautumista sähkökatkoksiin, esimer-
kiksi aggregaatin hankintaan, voisivat kannustaa myös pienemmät vakuutusmaksut. Säh-
köyhtiöiden, valtion ja kuntien on näytettävä esimerkkiä hoitamalla myös myrskyihin va-
rautumisen parantamisessa oma osuutensa vaikka Huoltovarmuuskeskuksen avulla.

Yleiskeskustelu päättyi.

Eduskunta hyväksyi hallituksen esitykseen HE 55/2016 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


