















































DEMDBD1.tmp.xml


Pöytäkirjan asiakohta PTK 53/2015 vp
Pöytäkirjan asiakohta 

PTK 53/2015 vp

Täysistunto

Tiistai 20.10.2015 klo 14.00—18.05

6. Hallituksen esitys eduskunnalle laeiksi lapsilisälain ja elatustukilain 4 §:n muuttamisesta
Hallituksen esitys HE 70/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan, jolle perustuslakivaliokunnan on annettava lausunto.

Keskustelu

17.12 Annika Saarikko kesk: Arvoisa puhemies! Jos eläisimme toisenlaisia talousaiko-
ja, olisi tietysti paljon mukavampaa hallituspuolueen edustajana olla täällä vaikkapa esit-
telemässä ilomielin lisäyksiä lapsilisään toisin kuin nyt olemme joutuneet sekä tällä että
viime kaudella menettelemään monien sosiaaliturvaetuuksien suhteen. Niin tälläkin kau-
della nyt Sipilän hallituksen talouspolitiikan, kestävyysvajeen ja talouden tasapainottami-
sen nimissä tehdään esityksiä, jotka ovat myös laskettavissa kiristyksiksi ja tietyllä tavalla
heikennyksiksi sosiaaliturvan ja tässä tapauksessa lapsiperheiden näkökulmasta — sitä ei
valitettavasti käy kiistäminen. Tämä vaikutus, joka esityksellä arvioidaan olevan, on ke-
hyskaudessa 64,4 miljoonan euron suuruinen, eli isosta potista on kysymys.

Samalla kuitenkin iloitsen siitä, että vaikka joudumme tekemään tämän indeksisidonnai-
suuden purkamisen, joka toki ehti olla voimassa käytännössä vain pari vuotta siten, että sen
vaikutus tuntui lapsiperheille, olemme pystyneet satsaamaan muualle lapsiperheisiin —
vaikkapa kunnalliseen kotiapuun hieman lisää rahaa, 10 miljoonaa, sosiaalihuoltolain hen-
gen toteuttamiseksi kunnissa aidosti — ja rakentaneet yhden kärkihankkeen pelkästään
lasten ja perheiden parempien palveluiden turvaamiseksi, siis kokonaisen uuden konseptin
luomiseksi lasten ja perheiden palveluiden parhaaksi.

Ei siis hallituspuolueen täällä auta tätä esitystä hyväksi yrittää käydä selittämään, mutta
rohkenen silti todeta, että iloitsen siitä, että me emme joutuneet tekemään suoranaisia leik-
kauksia lapsilisään — toisin kuin viime kaudella tapahtui, ja siihen kytkettiin vielä vero-
vähennysjärjestelmä, joka ei auttanut niitä kaikkein pienituloisimpia perheitä — mutta sel-
vää on tietysti, että esityksen vaikutuksissa nähdään, että ei tämä lapsiperheille hyvää ole
tuomassa.

Ehkä meidän pitäisi käydä isomminkin keskustelua siitä, onko näissä indeksisidonnai-
suuksissa jonkinlaista logiikkaa, kun katsotaan aika poukkoilevaa politiikkaa hallituksesta
toiseen: milloin ne on sidottu indeksiin, milloin niistä on luovuttu, milloin hetken aikaa ne
ovat kuuluneet, ja nyt toisaalta osa jäädytetään. Kaipaisin siis ehkä laajempaa johdonmu-
kaisuutta yli puoluerajojen tähän indeksikeskusteluun.
 Tarkistettu
4.0



Pöytäkirjan asiakohta PTK 53/2015 vp
17.14 Tuula Haatainen sd: Arvoisa puhemies! Lapsilisät sidottiin kansaneläkeindeksiin
Vanhasen kakkoshallituksen toimesta, ja tuolloin keskustapuolue ja kokoomus veivät tä-
män esityksen läpi. Nyt tätä uudistusta ollaan purkamassa samojen puolueiden toimesta ja
mukaan tähän leikkaukseen on saatu myös perussuomalaiset. Ihmettelenkin edustaja Saa-
rikon tavoin tätä soutamista ja huopaamista: että siellä on ollut keskustapuolue tekemässä
tätä eestaas-liikettä, ja kyllä tässä takki on matkalla kääntynyt monta kertaa.

Ennen vaaleja, vuonna 2014, vuosi ennen vaaleja, keskustapuolueen puheenjohtaja Si-
pilä ehdotti, että lapsilisien turvaamiseksi nostettaisiin tupakkaveroa, eli kun leikattiin lap-
silisiä, niin hän esitti, että tupakkaverolla sitten kompensoitaisiin tätä. Nyt puheenjohtaja
Sipilä on pääministeri, ja kysynkin, miksi nyt sitten, kun ollaan suurin hallituspuolue ja
pääministeripuolue, tätä esitystä ei tehdä todeksi eli poisteta näitä leikkauksia sillä tupakan
45 sentin korotuksella. Jos se kerran oli silloinkin mahdollista, niin ei tässä ole kuin vuosi
aikaa kulunut — sen pitäisi olla mahdollista myös nyt. Eli 64 miljoonaa euroa ollaan sääs-
tämässä.

Ja sitten toinen asia: tässä ollaan poistamassa myös lapsivähennys, jolla kompensoitiin
tätä lapsilisäleikkausta pieni- ja keskituloisiin lapsiperheisiin, ja tämä myös heikentää en-
tisestään tätä lopputulemaa, joka tästä seuraa.

Eli peräisin tällaista yhteneväistä, yhdenmukaista linjaa, eikä sellaista, että mennään
eestaas-liikettä koko ajan näitten etuisuuksien kanssa — kansalaiset eivät pysy perässä.
Mutta suurin kysymyshän tässä on se, että lapsiperheiden lapsilisät tulevat leikkaantu-
maan ja tulot pienenevät.

Toinen varapuhemies Paula Risikko: Vastauspuheenvuoro, edustajat Saarikko ja Katai-
nen.

17.16 Annika Saarikko kesk (vastauspuheenvuoro): Arvoisa puhemies! Edustaja Haa-
taiselle toteaisin, että totta, aikaa on kulunut vain vuosi, mutta valitettavasti talouspoliitti-
nen tilannearvio on myös muuttunut heikompaan suuntaan sinä aikana. Ja kyllä, veroja ki-
ristetään tällä kaudella hyvin monesta kohdasta ja osittain sen turvin meidän oli mahdollis-
ta toimia toisin kuin SDP:n valtiovarainministerin kaudella: me emme tee lapsilisään suo-
ranaista leikkausta, siis sellaista euromääräistä poistoa, joka tuntuu kuukausittain jokaisen
lapsilisiä saavan perheen kukkarossa.

Mitä tulee tähän lapsivähennykseen: Minä jotenkin haluan ymmärtää silloin sosialide-
mokraattien vedolla tehdyn esityksen hyvän tarkoituksen, mutta tosiasiahan oli se, että se
entisestään sekavoitti kuviota. Se maksoi 2,5 miljoonaa Verohallinnon uudistuksena eikä
lopulta auttanut niitä kaikkein köyhimpiä perheitä, jotka eivät tuloistaan maksa edes vero-
ja.

17.17 Elsi Katainen kesk (vastauspuheenvuoro): Arvoisa puhemies! Kun on kyse rahas-
ta, niin me olemme tietysti herkkien asioiden äärellä, mutta kyllä nyt on otettava huomioon
myös ne palveluihin tehtävät panostukset, mitä nyt ihan oikeastikin tehdään: ihan selkeitä
euromääriä laitetaan niihin palveluihin ja niihin kuntapalveluihin, jotka ovat lapsiperhei-
den kovastikin käyttämiä.

Tästä Rinteen silloin viime kaudella kehittämästä verovähennysvaihtoehdosta on sanot-
tava, että juuri ne heikkotuloisimmat perheet eivät sitten voineet siitä hyötyä: noin joka
2



Pöytäkirjan asiakohta PTK 53/2015 vp
kuudes huonotuloisimmassa joukossa oleva perhe olisi jäänyt ilman juuri sitä kompensaa-
tiota ja huonommalle osalle.

Mutta nyt on tässä talouden tilanteessa kyllä kiinnitettävä huomiota kuitenkin siihen,
että lapsiperheiden palveluihin, kunnallisiin palveluihin panostetaan nyt, ja siitä ihan var-
masti lapsiperheet siinä arjessaan hyötyvät.

Toinen varapuhemies Paula Risikko: Kaksi vastauspuheenvuoroa vielä, ne siis voivat
kestää minuutin, ja sitten mennään taas puhujalistaan.

17.18 Kristiina Salonen sd (vastauspuheenvuoro): Arvoisa puhemies! On tämä kummal-
lista, että mustaa ollaan puhumassa valkoiseksi riippuen siitä, millä tuolilla istutaan. Viime
kaudella nimenomaan keskusta käytti useita, useita puheenvuoroja, joissa he esittivät vaih-
toehtoja lapsilisistä leikkaamiselle, muun muassa tämä esille nostettu tupakkavero. Kyllä,
SDP oli hallituksessa, jossa jouduttiin tekemään kipeitä, kipeitä päätöksiä esimerkiksi lap-
silisän osalta, mutta me myös istuimme monta iltaa miettien sitä, miten se päätös saataisiin
oikeudenmukaiseksi, ja siitä syntyi tämä lapsivähennysesitys. Ja ei pidä paikkaansa, että
kaikista heikkotuloisimmat lapsiperheet eivät olisi jollain tavalla tulleet huomioiduksi: He
ovat toimeentulotukiasiakkaita. Kaikista heikoimmat lapsiperheet ovat toimeentulotuki-
asiakkaita, ja heille se kompensoitiin toimeentulotuen kautta.

17.19 Aino-Kaisa Pekonen vas: Arvoisa puhemies, voidaanko mennä suoraan puhujalis-
taan, niin voin käyttää tämän 2-minuuttisen tässä?

Toinen varapuhemies Paula Risikko: Kyllä voidaan, olkaa hyvä, jos haluatte itse.

Kiitos, rouva puhemies! Niin, tässä edustaja Saarikko vetoaa siihen, että tässä elämme
vaikeita talousaikoja, ja näin on, me olemme vaikeassa taloustilanteessa, mutta säästöt ovat
myös arvovalintoja. Se, että viime kaudella jouduttiin tekemään lapsilisiin euromääräisiä
leikkauksia, ei minusta oikeuta leikkaamaan lapsilisiä uudestaan, ja kyllä minun mielestä-
ni tämä indeksisidonnaisuuden poistaminen on myös leikkaus. Päinvastoin nyt mielestäni
pitäisi tehdä mieluumminkin tasokorotus lapsilisään, jos muistelee niitä puheenvuoroja,
mitä keskustapuolue käytti viime kaudella niin pääministeri Sipilän kuin peruspalvelumi-
nisteri Rehulan suulla: silloin muun muassa silloinen sosiaali- ja terveysvaliokunnan pu-
heenjohtaja Rehula vaati hallitusta perumaan lapsilisäleikkaukset aivan ansioituneesti, ja
olisi nyt odottanut jotain muuta kuin leikkauksia näihin.

Minun mielestäni se, että hallitus on päättänyt poistaa kokonaan tämän indeksisidonnai-
suuden, on selvä signaali, ja meidän on turha edes odottaa mitään korotuksia lapsilisiin tu-
levinakaan vuosina. Säästösyistä indeksisidonnaisuutta on jäädytetty useasti, ja nyt se ol-
laan poistamassa kokonaan.

Lapsilisät ovat kestopuheenaihe täällä eduskunnassa, ja sen sietäisi saada vähän enem-
mänkin tuuletusta. Lapsilisiin liittyy monia asioita, joita meidän olisi hyvä pohtia joskus
ajan kanssa paremmin.

Toinen varapuhemies Paula Risikko: Seuraavaksi varsinainen puheenvuoro, edustaja
Salonen, ja sen jälkeen sitten vastauspuheenvuoroja, Saarikko ja Katainen.
3



Pöytäkirjan asiakohta PTK 53/2015 vp
17.21 Kristiina Salonen sd: Arvoisa puhemies! Itse olen hyvin pettynyt siihen, että lapsi-
vähennystä ei tämän esityksen mukaan ilmeisesti olla jatkamassa. Täällä esille nousi, että
kustannukset ovat sellaisia tai että systeemi on jollain tavalla vaikea. Tämä ei pidä paik-
kaansa. Ei se ole vaikea niille ihmisille, päinvastoin: se on ollut juuri niille lapsiperheille,
jotka ovat työelämässä mutta ovat pienituloisia ja joilla tämä kulu menee ihan maidon os-
tamiseen ja lasten harrastuksen maksamiseen, tärkeä vähennys, ja nyt te olette sen poista-
massa.

Kun katsotaan näitä indeksin poistamisen vaikutuksia, niin jos viime kaudella tämä leik-
kaus oli noin 7 prosentin luokkaa, niin nyt te teette tällä indeksin poistolla yli 4 prosentin
poiston. Sen lisäksi tulee vielä lapsivähennys. Joten enpä nyt tässä olisi ihan niin sanomas-
sa, että lapsiperheet olisi jotenkin erityisesti huomioitu.

No, sitten tässä teidän omassa hallituksen esityksessä on ihan selvästi sanottu, että in-
deksisidonnaisuuden lakkauttaminen luo uusia toimeentulotukiasiakasperheitä, eli lapsi-
köyhyys lisääntyy. Itse asiassa viime kaudella täällä oppositio käytti hyviä puheenvuoroja
— muistan, koska itsekin olen pitänyt tätä sydämenasiana ja puhunut paljon lapsiperhe-
köyhyydestä — ja muun muassa perussuomalaiset nostivat esille sen, että ainakin tätä lap-
sivähennystä pitäisi jatkaa, koska jos tilanne ei ole muuttunut, niin se lisää sitten lapsiper-
heköyhyyttä. Ja nyt kun te olette vallassa siellä hallituksessa, niin kuitenkin teot ovat eri-
laisia kuin mitä ovat nämä puheet.

Ja vielä lopuksi sanon, että kaksilapsisessa perheessä 25 euroa kuukaudessa — kyllä se
on, edustaja Saarikko, leikkaus lapsiperheiltä.

Toinen varapuhemies Paula Risikko: Ja sitten oli nämä kaksi vastauspuheenvuoroa,
edustajat Katainen ja Saarikko.

17.23 Elsi Katainen kesk (vastauspuheenvuoro): Arvoisa puhemies! Lapsiperheköyhyys
on todella meidän yhteinen murheemme varmasti, eikä se tilanne ole paranemaan päin,
eikä tätä mustaa olla kyllä valkoiseksi missään nimessä selittämässäkään. Mutta jos puhu-
taan siitä viime kaudesta tai sitä edellisestä tai muistellaan vielä vanhempiakin, niin kyllä-
hän oli näin, että nimenomaan Kiviniemen hallituksen toimesta lapsilisä sidottiin indek-
siin tuolloin 2010, ja se oli tietysti hyvä asia, mutta nyt ollaan jouduttu sitten — itse kukin
hallitus — sen jälkeen näihin asioihin puuttumaan. Mutta koska taloudellinen tilanne on tä-
mä, niin meidän on todellakin katsottava niitä hyviä asioita, mitä nyt kuitenkin ollaan lap-
siperheiden hyväksi rakentamassa. Kuntatalouden vakaudesta on jo puhuttu, ja on myös
muistettava se, että panostuksia työhön ja työttömyyden vähentämiseen on myös tehtävä,
ja se on varmasti ihan kaikista paras myöskin lapsiperheiden tuki, että vanhemmilla on työ-
tä. (Puhemies koputtaa) Työttömyys lisää sitten aina myöskin ongelmia lapsiperheissä.

17.25 Annika Saarikko kesk (vastauspuheenvuoro): Arvoisa puhemies! Minusta on
hyvä huomata se, että meillä on yhteinen huoli lapsiperheköyhyydestä ja jokainen vuorol-
laan vallassa ollessaan on joutunut tekemään tästä pyrkimyksestä huolimatta ikäviä pää-
töksiä. Haluan kuitenkin nyt tähdentää, että me olemme siis tekemässä sellaista esitystä,
hallitus tuo tänne eduskuntaan meille käsiteltäväksi esityksen, jossa lapsiperheiden etuu-
det säilytetään nykytasolla, toisin kuin viime hallituskaudella, josta edustaja Salonen aika
voimakkain sanankääntein nyt meitä moittii ja vertaa edelliseen kauteen — te sekä jäädy-
titte indeksin eli jätitte etuuden sille tasolle että lisäksi leikkasitte sitä ja päälle loitte lapsi-
4



Pöytäkirjan asiakohta PTK 53/2015 vp
vähennyksen, joka ei auttanut kaikkein köyhimpiä perheitä, vaan kuten itsekin viittasitte,
totta, toimeentulotukiluukulla olevat perheet ovat kaikkein köyhimpiä verrattuna niihin,
joilla ikään kuin verotettava tulo on erityisen pieni. En oikein tajunnut tätä teidän logiik-
kaanne, koska toisaalta sitten kyseenalaistitte sen, että nyt tämäkin esitys vie ihmisiä toi-
meentulotukiluukulle.

Edustaja Pekoselle puolestani haluan sanoa, että arvostan vasemmiston linjakkuutta.
Teidän mielestänne tähänkin voidaan ottaa (Puhemies koputtaa) lisää velkaa.

17.26 Kristiina Salonen sd: Arvoisa puhemies! Tämä 36 000 euron lapsivähennyksen
osuus siis tarkoitti sitä, että he, jotka olivat jo toimeentulotukiasiakkaina ja joilla ei ollut
verotettavaa tuloa, saivat sen kompensaation siinä toimeentulotukea saadessaan. Mutta
nythän tämä esitys itsessään ajaa ihmisiä toimeentulotuen piiriin, niin kuin tässä hallituk-
sen esityksessä ihan totuudenmukaisesti todetaan.

Arvostan sitä, että luulen, että tällä hetkellä salissa tätä esitystä ovat puolustamassa juuri
he, jotka eniten näistä leikkauksista murhetta kantavat. Harmi, että meitä täällä ei enempää
ole, on sitten kyse opposition tai hallituksen kansanedustajista.

Kuitenkin haluaisin sanoa, että kyllä tässä nyt ollaan tekemässä pitkäaikaista periaatteel-
lista linjausta nimenomaan lapsipoliittiseen kysymykseen. Me puhumme tästä ajasta, jol-
loin, kun pitää säästöjä tehdä, vuosittaiset indeksijäädytykset ovat olleet jollain tavalla
viesti siitä, että taloudellisen tilanteen vuoksi on tehtävä nyt joku poikkeuksellinen toimen-
pide, mutta tämä linjaus on paljon pidempiaikainen. Kun talouden suhdanne alkaa käänty-
mään, lapsilisien osalta näin ei kuitenkaan tule olemaan. Ja me tiedämme kuitenkin, että
nousua on syntynyt nimenomaan kuluttajien osalta jo tällä hetkellä. Eli kyllä katson, että
tämä on pidempiaikainen päätös, periaatteellinen päätös, jota nyt tehdään.

Sitten vielä haluaisin sanoa tästä lapsiperheköyhyydestä, että — aivan kuten edustaja
Katainen täällä sanoi — tämä on ongelma, joka on ollut pitkään, ja on hirvittävän surullis-
ta, että me emme pysty pysäyttämään sitä, että esimerkiksi köyhyys ei periytyisi lapselle
vanhemmilta.

17.28 Ben Zyskowicz kok: Arvoisa rouva puhemies! Edustaja Saarikko täällä muisteli
edellistä vaalikautta, niin muistellaan sitten.

Edellisellä vaalikaudella edustaja Saarikko ja hänen ryhmätoverinsa arvostelivat julme-
tusti silloista hallitusta siitä, että jouduttiin tekemään säästöjä myös lapsilisiin. Kuinka
monta kertaa saimmekaan kuulla täällä salissa — tai itse asiassa tuossa varsinaisessa salis-
sa — että kyseessä on nimenomaan hallituksen ilkeämielinen arvovalinta, että hallitus ha-
luaa juuri kurittaa erityisesti lapsiperheitä, ja siksi hallitus tekee näin inhottavia ratkaisuja
lapsiperheitä koskien. Nyt edustaja Saarikko on hallituspuolueen kansanedustaja, ja hän ei
ole kannattamassa viime vaalikaudella tehtyjen lapsilisäleikkausten kompensoimista, vaan
päinvastoin hän on kannattamassa sitä, että lapsilisiä ei jatkossa sidota indeksiin.

Ehkä tämä nyt kertoo meille kaikille, että kyse näissä vaikeissa asioissa ei aina todella-
kaan ole mistään arvovalinnoista, vaan kyse on siitä, että kun ollaan vastuussa, joudutaan
tekemään vaikeitakin taloudellisia päätöksiä, jotta pystyttäisiin edistämään kokonaistalou-
dellista hyvää, niin kuin nykyinenkin hallitus joutuu tekemään.

Varsinkin vihreät täällä joka päivä arvostelevat jotain hallituksen säästöä — ensin kou-
lutussäästöjä, nyt on välikysymys eläkeläisistä, tänään kehitysyhteistyösäästöistä — ja
5



Pöytäkirjan asiakohta PTK 53/2015 vp
aina kertovat, että heillä on kyllä vaihtoehtoja. Media on jopa ostanut tämän ajatuksen. En
ymmärrä, miten kilometrikorvauksilla korvataan kaikki nämä sadat miljoonat eurot.

17.30 Annika Saarikko kesk (vastauspuheenvuoro): Arvoisa puhemies! Edustaja Zysko-
wicz puhui pitkällä parlamentaarisella kokemuksella siitä asemasta, joka edustajalla täällä
on vaihdellen opposition ja hallituksen välillä, ja myönnän tietenkin itsekin sen, että oppo-
sition penkiltä asioista on helpompi huudella. Haluan kuitenkin korostaa, että tämä hallitus
ei tehnyt esitystä suoranaisesta lapsilisien leikkauksesta vaan indeksien jäädyttämisestä ja
indeksien pitämisestä nykytasolla jatkossakin (Ben Zyskowicz: Poistamisesta!) — ikään
kuin kokonaan poistamisesta, niin että etuus säilyy nykyisellä tasolla.

Mutta mitä tulee tähän arvovalintaan sen taustalla, niin samanaikaisesti me olemme kui-
tenkin tehneet päätöksiä lisäsatsauksesta lapsiperheiden palveluihin, enkä ole ensimmäi-
sessä puheenvuorossani, jota edustaja Zyskowicz ei valitettavasti kuullut, ollut täällä selit-
tämässä hyväksi näitä päätöksiä. Pidän tätäkin politiikkaa siltä osin harmillisena, ja perään-
kuulutin osaltani, vähän edustaja Salosen tavoin, sitä logiikkaa, minkä näissä indekseissä
hallitus toisensa perään ottaa. Tietty johdonmukaisuus vallan vaihtuessa ja säästötarpeen
kasvaessa viime kaudeltakin vielä lisää on ollut ontuva, että mikä milloinkin päätyy jäädy-
tykseen, indeksien piiriin tai kokonaan sieltä pois.

Toinen varapuhemies Paula Risikko: Ja vielä yksi vastauspuheenvuoro.

17.31 Elsi Katainen kesk (vastauspuheenvuoro): Arvoisa puhemies! Arvovalinnoista
kun puhutaan, niin on kyllä muistutettava siitä, että nimenomaan keskustan aikana lapsili-
sät ylipäätään sidottiin indeksiin. (Ben Zyskowicz: Kokoomuksen vaatimuksesta, niin!)
Niitä on sen jälkeen jouduttu muuttamaan, mutta nyt ei todellakaan ole tason laskemisesta
kyse, mikä on arvovalinta myöskin sinänsä. Tämä indeksistä poistaminen tai indeksin jää-
dyttäminen on asia, johon on varmasti helpompi palata sitten parempina, tulevina aikoina,
ja todellakin toivon, että näin voitaisiin joskus myöskin tehdä.

Me olemme kaikki yksimielisesti byrokratian purkutalkoissa olleet innokkaina. Se on
yksi tätä hallitusta varmasti eniten yhdistävä asia, ja sen takia minä ihmettelen sitä, miksi
tätä vähennysasiaa ollaan nyt niin innokkaasti vielä tuomassa, koska se todellakin olisi li-
säämässä noin 2,5 miljoonan verran Verohallinnon tietojärjestelmien uusimiskustannuk-
sia. (Puhemies koputtaa) Tämä olisi aivan päinvastaista, mihin me nyt olemme yhdessä ol-
leet pyrkimässä.

Toinen varapuhemies Paula Risikko: Puhujalistaan.

17.33 Aino-Kaisa Pekonen vas: Arvoisa rouva puhemies! Ehkä edustaja Kataiselle pitää
muistuttaa, että ei ole kysymys nyt siitä indeksin jäädyttämisestä vaan siitä indeksisidon-
naisuuden poistamisesta, ja se on mielestäni astetta vakavampi asia.

Mutta edustaja Saarikolle vastauksena: me tuomme kyllä vaihtoehtobudjettimme tänne
saliin arvioitavaksi marraskuun aikana. Ja kyllä minun täytyy todeta, edustaja Saarikko,
että kyllä minua todella huolettaa hyvinvointivelka, minkä me jätämme nyt jälkeemme
näillä päätöksillä, näillä tosi rajuilla leikkauspäätöksillä, mitä muun muassa sosiaali- ja ter-
veysvaliokunnassa olemme käsitelleet tässä viime päivinä. Minä uskon, että nimenomaan
tämmöisen hyvinvointivelan umpeen kurominen on ihan moninkertaisesti vaikeampaa
6



Pöytäkirjan asiakohta PTK 53/2015 vp
kuin sen rahallisen velan maksaminen sitten, kun meidän taloustilanteemme on siinä tilan-
teessa — toivottavasti hyvin pian — jolloin me pääsemme taas elpyvään Suomen talou-
teen ja voimme lyhentää valtionvelkaa entistä enemmän, maksaa sen pois. Mutta hyvin-
vointivelan umpeen kurominen on, edustajat, kollegat, paljon vaikeampaa.

17.34 Tuula Haatainen sd: Arvoisa puhemies! Vielä kerran ihmettelen tätä keskustan sa-
nojen syömistä tässä asiassa. Kertaan vielä: Keskustapuolue pääministerin, silloisen pu-
heenjohtaja Sipilän suulla ilmoitti vuonna 2014, vain vuosi ennen vaaleja, että tupakkave-
ron nostamisella 45 sentillä olisi voitu purkaa lapsilisäleikkaus. No, nyt ollaan hallitukses-
sa. Vuosi kulunut. Eikö nyt olisi loogista odottaa, että pääministerin johdolla esitetään sit-
ten tämä tupakkaveron nostaminen, joka nyt ollaan tekemässä, että nostetaan tupakkave-
roa ja puretaan tätä säästöpäätöstä? Sitä odottaisin hallitukselta, kun on kyse poliittisesta
puolueesta, joka tätä lupausta on voimallisesti puheenjohtajansa suulla toistanut ennen
vaaleja. Mutta me emme sitä esitystä tänne ole saaneet, vaan päinvastoin keskustapuolu-
een voimakkaasti ajama indeksisidonnaisuus puretaan, jolla tullaan sitten itse asiassa leik-
kaamaan lapsilisiä. Eli perään tässä kuluttajansuojaa äänestäjille, jotka kuitenkin ihan va-
kavissaan ottavat ne puheet, joita tuolla toreilla ja turuilla annetaan.

Eli tämä tulee lapsiperheiden etuja leikkaamaan, ja sen lisäksi tästä poistetaan tämä ve-
rovähennysoikeus, jolla sitten tätä edellistä leikkausta kuitenkin pyrittiin kompensoimaan
pieni- ja keskituloisille lapsiperheille, ja niin myös käytännössä ihan faktisesti rahassa ta-
pahtuikin. Ja tämä poistetaan myös nyt tästä.

Eli kaiken kaikkiaan tämä lapsiperhepolitiikka ei vaikuta kovin linjakkaalta toiminnalta.

17.36 Kristiina Salonen sd: Arvoisa puhemies! Kysyitte, miksi olemme niin kovasti kan-
nattamassa tätä lapsivähennystä, kun se olisi osa norminpurkua. No, sen vuoksi, että kom-
pensaatio on niille perheille tärkeä. Vaikka se ei ole tälle järjestelmälle tärkeä, niin se kom-
pensaatio on näille perheille tärkeä. Sen vuoksi me kannatamme sitä.

Lapsiperheköyhyydestä puhuttaessa me kaikki tiedämme, että yksi köyhyydelle altista-
va tekijä on yksinhuoltajuus, ja sekin oli tämän lapsivähennyksen yksi tärkeä asia, että juu-
ri yksinhuoltajille tämä kompensaatio oli isompi, 100 euroa per lapsi, kahden lapsen yksin-
huoltajalle 200 euroa. On isosta rahasta kysymys, nimenomaan yksinhuoltajaperheessä,
isosta, isosta rahasta kysymys.

Edustaja Saarikko puhui siitä, että tehdään muita lisäsatsauksia lapsiperheille. No, me
tiedämme, että leikkauksia tehdään päivähoidon osalta, koulutuksen osalta, monenmoisis-
sa asioissa tehdään leikkauksia. Asiantuntijat puhuvat, että nyt on syntymässä sukupolvi
lapsia, joille nimenomaan kasaantuu nyt säästötoimia. Nämä lapset joutuvat säästöjen
maksumiehiksi, ja tämä lapsilisäindeksin poistaminen on yksi osa sitä.

Ja lopuksi vielä muistuttaisin, että kun indeksi jäädytetään, niin kyllä — silloin on mah-
dollisuus palata niihin, niin kuin täällä edustajat totesivat. Mutta kun nyt ei olla jäädyttä-
mässä indeksiä, nyt ollaan poistamassa indeksiä. Tekisi mieli sanoa ja kysyä kädennosto-
äänestyksellä, että kuka ihan aikuisten oikeasti uskoo, että me olemme saamassa tämän ta-
kaisin joskus. Se on taas uusi taistelu. Nyt tehdään periaatteellinen arvovalinta sillä, että
tämä poistetaan kokonaan eikä esimerkiksi jäädytetä niiden vuosien yli, jolloin on vaikea
taloudellinen tilanne.
7



Pöytäkirjan asiakohta PTK 53/2015 vp
17.37 Annika Saarikko kesk: Arvoisa puhemies! Kyllä minä, edustaja Salonen, uskon,
että näillä nyt varsin huolta herättävillä ja harmillisilla toimenpiteillä saamme Suomen sel-
laiseen kuntoon, kun katsotaan vähän kauemmas, että meillä on sitten hyvinvointia jaetta-
vissa myös sille sukupolvelle, johon hyvin voimakkaasti nyt viittaatte täällä kärsijän roo-
liin jäävänä lasten sukupolvena. Toisaalta itse olen kuullut asiantuntijoiden arvioita, joi-
den mukaan en sentään aivan vastaavalla retoriikalla lähtisi vertaamaan näitä toimenpitei-
tämme 90-luvun laman leikkauksiin, jotka totisesti olivat tuhoisia. Toivon, että me osai-
simme nyt olla hieman viisaampia kuin silloin.

Mitä tulee edustaja Haataisen esiin nostamaan tupakkaveroon, sekin tosiaan tässä halli-
tuksen kokonaisuudessa on kiristyksenä ja korotuksena tupakkaveroon ja sille on monta ot-
tajaa tässä esityksessä. Kuten aiemmin totesin, vastineena sille me esimerkiksi onnistuim-
me yhdessä kolmen puolueen voimin pitämään kiinni siitä, että lapsilisät säilyivät univer-
saalina etuutena, oikeutena kaikille, ja emme tehneet summasuuruista alennusta siihen, ku-
ten viime hallitus harmillisesti teki. Se olisi ollut huonoa politiikkaa tehdä se sama uudel-
leen. Minä myönnän ja itse katson samoin, kuten aiemmin totesin, että tässä indeksien hoi-
dossa, purussa ja poistossa tai jäädytyksessä tai lisäämisessä niitten piiriin, pitäisi olla
parempaa loogisuutta, mitä kaikki viimeisimmät hallitukset yhdessä ovat harjoittaneet.

Mitä tulee tähän, että mitä lapsiperheille sitten annetaan kuitenkin näinä aikoina, minä
ajattelen, että tämä kuntien valtionosuuksien säästäminen leikkauksilta ja julkisen talou-
den hahmottaminen kokonaisuutena ja toisaalta siitä huolehtiminen, että kuntien tehtäviä
ei lisätä ilman lisärahaa, on merkittävä linjaus myös suhteessa siihen, että perheiden palve-
luissa me pystyisimme parempaan. Samoin me tiedämme, että useat kyselyt osoittavat, että
kun lapsiperheeltä kysytään, mitä he haluavat, niin he haluavat yhteiskunnalta toimenpitei-
tä, jotka tukevat perheen yhteistä aikaa, ja perheiden parempia palveluja (Puhemies koput-
taa) näiden sosiaaliturvaetuuksien sijaan, vaikka ne ovat toki joillekin elämääkin tärkeäm-
piä.

17.40 Kristiina Salonen sd: Arvoisa puhemies! On kyllä pakko sanoa, että viime vuoden
puheenvuoroissa oli paljon sellaista, mikä on piirtynyt mieleen, ja yksi oli esimerkiksi tämä
45 sentin korotus tupakka-askiin — nykyinen pääministeri Sipilä oli silloin kysynyt Kajaa-
nin torin tupakkamiehiltä, ja tupakkamiehet olivat olleet sitä mieltä, että suoraan lapsilisiin
olisivat valmiit sen laittamaan. Kyllä jään miettimään, mitä sanovat nyt nämä tupakkamie-
het, joille korotus tehdään, mutta se ei menekään sinne lapsilisiin, niin kuin täällä luvattiin.

No, mitä sitten tulee koko tähän lapsilisäjärjestelmään, niin minä luulen, että se on sel-
lainen keskustelu, joka jossain vaiheessa varmaan on syytä käydä. Me teemme aina näitä
pieniä muutoksia siinä ahtaudessa, jossa kulloisessakin taloustilanteessa ollaan. Minä luu-
len, että moni jotenkin kaipaisi täällä perustavanlaatuista yhteiskunnallista keskustelua sen
osalta, että mikä on sitten lapsilisäjärjestelmän tulevaisuus ja miten me voisimme kohdis-
taa varoja nimenomaan niille, jotka niitä kaikista eniten tarvitsevat, auttaa niitä lapsiper-
heitä, joilla on jo tiukkaa, ja pystyisimme nostamaan nimenomaan näitä lapsia köyhyydes-
tä.

17.41 Ben Zyskowicz kok: Arvoisa rouva puhemies! Ensin, mitä tulee tähän tupakkave-
roon: Erinomainen asia, että hallitus sitä esittää korotettavaksi ja on sitoutunut koko vaali-
kauden mittaan vuosittain sitä korottamaan, ja korotus saisi olla jopa kaavailtua suurempi.
Se tuottaa valtiolle lisää tuloja, mutta ennen kaikkea, kun tupakan hintaa viritetään riittä-
8



Pöytäkirjan asiakohta PTK 53/2015 vp
vän korkealle, se tehokkaammin estää uusia, lähinnä nuoria, ihmisiä aloittamasta tupakan-
polttoa.

Edustaja Saarikon puheenvuorossa olin hyvin tyytyväinen tähän "palvelut ennen tulon-
siirtoa" -ajatukseen. Jos molempia ei voida kohentaa, niin todellakin hyvin monessa tilan-
teessa toimivat palvelut ovat tärkeämpiä kuin tulonsiirrot. Jos me ajattelemme esimerkiksi
lapsiperhettä, niin useassa tilanteessa tärkeämpää on se, että esimerkiksi lapsiperheiden
kotipalvelu pelaa paremmin, kuin se, että lapsilisää korotetaan. Jos me ajattelemme sairai-
ta, niin yleensä heille paljon tärkeämpää on se, että terveyspalvelut pelaavat paremmin,
kuin se, että sairauspäivärahaa korotetaan. Ja niin edelleen. Eli tätä ajattelua kaiken kaik-
kiaan yli puoluerajojen todellakin toivoisin.

Kolmanneksi haluan sanoa, että minun mielestäni meidän hallituspuolueiden edustajien
ei kannata tässä aivan viimeisen päälle vannoa, että on hienoa, kun tällä vaalikaudella väl-
tyttiin lapsilisien leikkaukselta. Me olemme tilanteessa, jossa esimerkiksi tämä pakolais-
kriisi tulee tuottamaan satoja miljoonia enemmän menoja valtiolle lähivuosina kuin mitä
olemme budjetoineet ja ajatelleet. Ja voi olla, että lapsilisienkin säästöt tulevat vielä agen-
dalle.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
9


