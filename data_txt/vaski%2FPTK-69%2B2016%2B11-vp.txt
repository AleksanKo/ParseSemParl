















































DEM6E38.tmp.xml


Pöytäkirjan asiakohta PTK 69/2016 vp
Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

11. Hallituksen esitys eduskunnalle laiksi yksityisistä turvallisuuspalveluista annetun lain 
muuttamisesta

Hallituksen esitys HE 42/2016 vp
Valiokunnan mietintö HaVM 9/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on hallintovaliokunnan mietintö HaVM 9/
2016 vp. Nyt päätetään lakiehdotuksen sisällöstä.

Keskustelu

20.38 Pirkko Mattila ps (esittelypuheenvuoro): Arvoisa herra puhemies! Kyseessä on
siis valiokunnan mietintö koskien esitystä yksityisistä turvallisuuspalveluista annetun lain
muuttamisesta. Tässä esityksessä ehdotetaan muutettavaksi vuoden 17 alussa voimaan tu-
levaa yksityisistä turvallisuuspalveluista annettua lakia. Muutokset koskevat yksityisiin
turvallisuuspalveluihin liittyvien lupaprosessien sujuvoittamista ja muutamia teknisluon-
toisia muutoksia.

Yksityisiä turvallisuuspalveluita koskeva lainsäädäntö keskitetään vuoden 2017 alussa
voimaan tulevalla lailla yhteen ja samaan lakiin, joka sisältää säännökset vartioimisliike-,
järjestyksenvalvoja- ja turvasuojaustoiminnasta. Siirtymäajan jälkeen järjestyksenvalvoja-
toiminnasta tulee elinkeinotoimintana luvanvaraista eräitä poikkeuksia lukuun ottamatta ja
turvasuojaustoiminta tulee eräiltä osin elinkeinona luvanvaraiseksi. Vartioimisliiketoimin-
ta säilyy luvanvaraisena elinkeinona, ja kaikkia näitä koskee jatkossa yksi yhteinen turval-
lisuusalan elinkeinolupa.

Nyt käsittelyssä olevassa esityksessä on tavoitteena yksinkertaistaa, joustavoittaa ja sel-
kiyttää vartijaksi, järjestyksenvalvojaksi ja turvasuojaajaksi hyväksymiseen liittyviä sään-
nöksiä ja pyritään täydentämään ja täsmentämään tätä vuoden 2017 alusta voimaan tule-
vaa lakia. Ehdotetut muutokset ovat pääosin teknisluontoisia.

Vartijaksi, järjestyksenvalvojaksi ja turvasuojaajaksi hyväksymiseen liittyviä lupame-
nettelyjä ehdotetaan kevennettäväksi hyväksymisviranomaisen suhteen. Eli tälläkin het-
kellä voi toimittaa muullekin poliisilaitokselle hakemuksen, mutta ainoastaan hakijan ko-
tikunnan poliisilaitos sen hyväksyy. Ehdotuksen mukaan mikä tahansa poliisilaitos voi jat-
kossa toimia luvat hyväksyvänä ja peruuttavana viranomaisena. Valiokunnan käsityksen
mukaan tämä tehostaa viranomaisten toimintaa, joustavoittaa ja eri poliisilaitosten kuormi-
tusta voidaan tasata nykyistä paremmin.

Hakemuksen jättäminen on tällä hetkellä tehtävä henkilökohtaisesti, mutta jatkossa voi-
daan laittaa vireille sähköisesti tämä hakemus, ja tällä pyritään samalla tavalla joustavoit-
 Tarkistettu
4.0



Pöytäkirjan asiakohta PTK 69/2016 vp
tamaan, nopeuttamaan ja tehostamaan tätä prosessia. Tämä on sama poliisin lupahallinnos-
sa tehty muutos kuin muutos passimenettelyyn aiemmin. Valiokunta kannattaa tätä sähköi-
sen asioinnin mahdollisuuden lisäämistä ja sillä tavalla poliisien resurssien kohdentamista.
Kuitenkin nähdään tärkeänä, että hakija voidaan edelleen velvoittaa saapumaan poliisilai-
tokselle henkilökohtaisesti, jos se on hallituksen esityksen perusteluissa mainituista erityi-
sistä syistä tarpeen. Tähdennetään myös, että hakemuksen jättäminen henkilökohtaisesti
asioiden hoitamiseksi on edelleenkin mahdollista.

No sitten hallituksen esityksessä ehdotetaan vartijan tehtäviä ja toimialueita koskevaa
sääntelyä eräiltä osin täsmennettäväksi. Eli vartija voi ehdotetun muutoksen mukaan hoi-
taa tehtäväänsä vartioimisalueen ulkopuolella myös silloin, kun on kyse vartioimisalueella
suoritettavaa tehtävää tukevasta tai siihen muutoin liittyvästä vartioimistehtävästä. Tästä
esimerkkinä on nähty elinkeinoluvan haltijan palveluksessa hälytyskeskuspäivystystä suo-
rittavan vartijan tehtävä, jolloin vartija ei välttämättä ole vartioimisalueella vaan välittää
tiedon kohteen murtohälytyksestä tänne vartioimisalueen vartijalle. Ehdotetun muutoksen
mukaisilla tehtävillä on kytkentä vartioimisalueeseen, mitä valiokunta pitää välttämättö-
mänä sen varmistamiseksi, ettei uusi muotoilu johda tarpeettoman laajaan soveltamiseen.

Sitten vielä asetuksenantovaltuuksia ehdotetaan täsmennettäväksi. Poliisihallitus voi li-
säksi antaa laissa ja asetuksissa säädettyä tarkempia määräyksiä laissa määrätyistä koulu-
tusten opetussuunnitelmista, opetussisällöistä ja tuntijakaumista.

Valiokunta puoltaa esitystä ja pitää sitä tarpeellisena ja tarkoituksenmukaisena, ja tämä
hallintovaliokunnan mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 42/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


