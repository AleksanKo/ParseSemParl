















































DEM8C96.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.1. Suullinen kysymys hoitajamitoituksesta vanhustenhoidossa (Merja Mäkisalo-Roppo-
nen sd)

Suullinen kysymys SKT 242/2018 vp

Suullinen kyselytunti

Puhemies Paula Risikko: Kyselytunnin kysymykset aloittaa edustaja Mäkisalo-Roppo-
nen, olkaa hyvä.

Keskustelu

16.02 Merja Mäkisalo-Ropponen sd: Kiitos, arvoisa puhemies! Viikonloppuna saimme
vanhustenhoidon tilanteesta ikäviä viestejä, joita yksikään meistä ei varmaan ole voinut lu-
kea sydän kylmänä. Esperi Caren hoitoyhteisössä on laiminlyöty vanhustenhoitoa niin va-
kavalla tavalla, että hoitoyhteisö jouduttiin sulkemaan. Vaikka tämä Kristiinankaupungis-
sa tapahtunut tapaus on räikeimmästä päästä, voidaan varmaan sanoa, ettei vanhusten- eikä
vammaistenhoito ole tällä hetkellä Suomessa kunnossa. Hallitukselle on eri tavoin jo vuo-
sia tuotu viestiä hoitajilta, omaisilta ja järjestöiltä siitä, että henkilökuntaa on vanhustyössä
liian vähän — niin asumispalveluissa eli yhteisökodeissa kuin kotihoidossakin. Toivotta-
vasti kaikki nyt heräämme tähän tosiasiaan.

Näiden esimerkkien valossa kysyn teiltä, vastuuministeri Saarikko: onko vanhustenhoi-
to Suomessa mielestänne kunnossa?

Ärade talman! Minister Saarikko, tycker ni att åldringsvården är i skick i Finland?

16.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Asiat suomalaisten ikäihmisten hoivassa eivät ole niin hyvällä tolalla kuin
asioiden pitäisi olla. On hienoa, että voimme keskustella tästä tänään perusteellisesti ja va-
lottaa laajan kysymyksen eri lähestymiskulmia.

On hyvää hoivaa, on huonoa hoivaa. Valtaosa ikääntyneistä suomalaisista ei vielä tar-
vitse apua, ja niistä, jotka ovat vanhuspalveluiden piirissä, kuusi kymmenestä on kotipal-
veluiden asiakkaita. Neljä kymmenestä on niiden palveluiden piirissä, joissa valvontavi-
ranomainen Kristiinankaupungissa käytti järeintä mahdollista toimenpidettään eli sulki ko-
konaisen Esperi Care -yrityksen yksikön. Luotan siihen, että valvontaviranomainen oli
harkinnut toimensa tarkkaan. Sitä ennen yritystä oli yritetty ohjeistaa, nuhdella, antaa
moitteita ja johtaa asioita oikealle tolalle. Näin ei tapahtunut, ja voidaan kysyä, [Puhemies
koputtaa] miksi ei. Silloin ehkä ahneus on voittanut moraalin.
 Tarkistettu
4.1



Pöytäkirjan asiakohta PTK 151/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä aiheesta, ilmoittautumaan painamalla V-painiketta ja nousemalla seisomaan.

16.04 Merja Mäkisalo-Ropponen sd (vastauspuheenvuoro): Arvoisa puhemies! Hyvä,
että ministerikin on herännyt asian vakavuuteen ja myöntää, että korjattavaa on. Kysymys
on nimittäin ihmisoikeuksista, joita nyt ikäihmisten ja vammaistenkin kohdalla rikotaan.
Vanhustenhoidon ongelmat väkisinkin kilpistyvät siihen tosiasiaan, että hoitohenkilökun-
taa on monin paikoin liian vähän. Lupaukset ja suositukset eivät ole tilannetta parantaneet,
ja siksi tarvitsemme minimimitoitukset lainsäädäntöön.

SDP on vaatinut riittävän hoitajamitoituksen kirjaamista lakiin jo vuosikausia, mutta eri
verukkeiden avulla tätä on vastustettu. Esperi Caren esimerkit osoittavat, että ilman riittä-
vää lain antamaa vahvaa selkänojaa hoitajien määrästä tingitään yleensä säästösyistä. Ky-
synkin ministeri Saarikolta: Eikö henkilöstömitoitukset olisi nyt syytä kirjata lopultakin la-
kiin? Tuotteko asiasta vielä tällä vaalikaudella esityksen, jotta tämä asia saadaan kuntoon?

16.06 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ennen itse asiasisältöön vastaamista totean, että eduskunta oli antanut halli-
tukselle ohjeistuksen, että tällä vaalikaudella vielä ehdittävät lait oli syytä tuoda eduskun-
taan 5. joulukuuta mennessä. Eli tämän vaalikauden puitteissa esittämiänne muutoksia ei
ole aikataulullisestikaan mahdollista tehdä. Hallituksen tärkein tavoite myös suomalaisten
ikäihmisten vuoksi on saattaa vihdoin loppuun se rakenneuudistus, joka takaa paremmat
palveluiden järjestäjät nykyisten kuntien sijaan: isommat ja vahvemmat maakunnat.

Mitä tulee kysymykseenne, olen aivan samaa mieltä kanssanne siinä, edustaja, että suo-
malainen hoitohenkilöstö — lähihoitajat, sairaanhoitajat ja muut ammattilaiset — on hy-
vän hoivan sydän ja ydin. On syytä kiinnittää huomiota hoitohenkilöstön jaksamiskysy-
myksiin, mutta myönteistäkin on. Viittaamanne laatusuositus, joka ohjeistaa henkilöstön
määrää, on johtanut hyvään kehitykseen. Siellä kirjattu [Puhemies koputtaa] 0,5 hoitajaa
hoidettavaa kohden ylittyy valtaosassa meidän [Puhemies koputtaa] ikäihmisten ympäri-
vuorokautisen hoivan yksiköitä.

16.07 Kristiina Salonen sd (vastauspuheenvuoro): Arvoisa puhemies! Ehdin jo iloita,
kun huomasin tänään, ministeri Saarikko, teidän tviittinne, jossa sanoitte kannattavanne
vanhuspalveluiden henkilömitoituksen kirjausta lakiin. Nyt en oikein ymmärrä. Miksi sa-
notte kannattavanne asiaa mutta väistätte vastuuta aikataulusyihin vedoten? Tänne taloon-
han tuodaan koko ajan lakeja käsiteltäväksi, [Vasemmalta: Juuri näin!] onpa jopa tuotu kii-
reellisenä sellaisia lakiesityksiä, joissa lain voimaantuloa on siirretty vasta vaalien jälkeen
alkavaksi. Tämä laki taisi koskea sijoittajien veroetua. Vanhuksemme ovat arvokkaampia
kuin yksikään arvopaperi. Ministeri, teillä on nyt kaikki valta ja voima käsissänne muuttaa
vanhustemme palveluiden laatua paremmaksi. Miksi ette suostu korjaamaan lakia jo nyt?

16.08 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämän vaalikauden vanhustyön, -hoivan, painopiste on ollut kotihoidon ke-
hittämisessä. Viimeisen viikon ajan on keskusteltu — ja syystä, oikeutetusti — tehostetus-
ta palveluasumisesta eli sellaisista hoitopaikoista, joissa ympärivuorokautisesti hoitajat
ovat vanhusten tukena. Valtaosa palveluista on kuitenkin kotihoitoa. Olemme kehittäneet
muun muassa ympärivuorokautista kotihoitoa ja palveluohjausta palveluiden piiriin. Ja
2



Pöytäkirjan asiakohta PTK 151/2018 vp
olemme myös varmistaneet, että kuntien taloutta ei ole heikennetty samoin kuin edellisellä
kaudella, [Välihuutoja vasemmalta] jotta nykyiset, hyvin toteutetut vanhuspalvelulain kri-
teerit voisivat olla kunnille aidosti toteutettavissa.

Ei ehkä ole mielekästä käyttää tätä yhteistä aikaa arvioimalla prosesseja tai eduskunnan
aikatauluja. Totean sen yleisohjeen, joka eduskunnalle on annettu, ja myöskin huomautuk-
senne siitä, että lait olisi syytä valmistella hyvin. Hallitukselle tärkeintä suomalaisten
ikäihmisten vuoksi on se, että sosiaali- ja terveysvaliokunta perustuslakivaliokunnalta lau-
sunnon saatuaan käsittelee ripeästi ja [Puhemies koputtaa] huolellisesti esityksen suuren
salin arvioitavaksi siltä rakenneuudistuksen pohjalta, [Puhemies koputtaa] jolta vanhuspal-
velut jatkossa maakunnissa toteutetaan.

16.09 Sanna Marin sd (vastauspuheenvuoro): Arvoisa puhemies! Haluan kiittää jokaista
niistä hoitajista ja omaisista, jotka ovat tuoneet nämä tapaukset meidän tietoomme. Kiitos
heidän rohkeudestansa, empatiastansa, siitä, että me käsittelemme ja keskustelemme tästä
kysymyksestä. Kyse on meidän vanhemmistamme, isovanhemmistamme, niistä ihmisistä,
jotka ovat rakentaneet tämän maan. He ansaitsevat hyvää hoitoa, hoivaa. He ansaitsevat
sen, että he voivat kokea, että ikääntyminen Suomessa on turvallista, että heitä arvostetaan
ja heistä halutaan pitää huolta.

Me haluamme, että jokainen vanhus, ikäihminen, voi nukkua yönsä turvallisesti. Me ha-
luamme, että jokainen heistä saa riittävästi ravintoa ja ruokaa. Me haluamme, että jokainen
heistä pääsee myös ulkoilemaan. Heillä on siihen ehdottomasti oltava oikeus. Tämä kaikki
kilpistyy aika pitkälle kysymykseen hoitajamitoituksesta, siitä, että meillä on riittävästi
hoitavaa henkilökuntaa esimerkiksi meidän palveluasumisessa ja laitosasumisessa. Kysyn
vielä kerran: Oletteko te valmiita korjaamaan tämän tilanteen, tuomaan eduskuntaan esi-
tyksen, johon hyvin laajasti kaikki puolueet näyttävät olevan [Puhemies koputtaa] sitoutu-
neita kokoomusta lukuun ottamatta? Oletteko valmiit toimimaan nyt?

Puhemies Paula Risikko: Pysytään minuutissa. Täällä on monta kysymystä jäljellä. —
Ministeri Saarikko ja sitten ministeri Orpo.

16.10 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aiemmin vastasin jo. On ne aikataulurealiteetit, mitkä sitovat tätä eduskun-
takautta ja hallituksen erityispainopisteen siihen, että rakenneuudistus, se kuuluisa sote-
maakuntauudistus, pitäisi saattaa valmiiksi, jotta meillä vihdoin olisi aikaa ja mahdolli-
suuksia yhdessä keskittyä juuri tämänkaltaiseen, kaikkein oleellisimpaan sisältökeskuste-
luun, jolla suomalaiset — ne, joiden omaiset tällä hetkellä ovat esimerkiksi vanhuspalve-
luiden piirissä — mittaavat koko yhteiskunnan luottamusta ja haluaan ja rohkeuttaan ja
kiinnostustaan maksaa tälle yhteiskunnalle veroja, että heidän läheisensä ja ikäihmisensä
hoidetaan arvokkaasti.

Oleellista on huomioida myös tosiseikat sen jälkeen, kun laatusuositus on asetettu eli
määritelty kentälle ajatukset siitä, mitkä ovat suuntaviivat henkilöstön määrälle. Asiat ovat
paremmalla tolalla. Yksityisissä hoivakodeissa hoidettavaa kohden on keskimäärin 0,64
hoitajaa ja julkisissa 0,66 hoitajaa hoidettavaa kohden. Olemme hyvään suuntaan matkalla
jo tällä laatusuosituksella.
3



Pöytäkirjan asiakohta PTK 151/2018 vp
16.12 Anneli Kiljunen sd (vastauspuheenvuoro): Arvoisa rouva puhemies! Me olemme
nyt sosiaali- ja terveyspalveluiden ytimessä. Kyse on välittämisestä, kyse on siitä, miten
me huolehdimme kaikkein heikoimmassa asemassa olevista vanhuksista ja vammaisista.

Viime kaudella me hyväksyimme täällä vanhuspalvelulain, joka paransi ikäihmisten oi-
keusturvaa ja mahdollisuuksia saada hyvää vanhuspalvelua. Tämän piti olla eduskunnan
yhteinen viesti siitä, että me voimme vanheta turvallisesti ja vanhuksista pidetään huolta,
mutta nyt toisin kävi. Teidän hallituksenne ensimmäisiä esityksiä oli vanhuspalvelulain
heikennykset ja leikkaukset. Nyt tämä on konkretisoitunut vanhustenhoidon laiminlyöntei-
nä ja jopa vanhusten heitteillejättönä. Nyt tämä on vaikuttanut myös siihen, että vanhus-
palvelun piirissä olevat työntekijät ovat erittäin väsyneitä, ahdistuneita ja uupuneita. Te
ette nyt ilmeisesti ole valmis tuomaan lakiesitystä henkilöstömitoituksesta, mutta, arvoisa
puhemies, arvoisa ministeri Orpo, [Puhemies: Aika!] tuotteko te eduskuntaan lisätalousar-
vioesityksen, joka kohdistetaan vanhuspalveluiden parantamiseen?

Puhemies Paula Risikko: Otetaan nyt sitten ministeri Saarikko ja ministeri Orpo, tässä
järjestyksessä.

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tähän kyselytuntiin valmistautuessani mietin, valitsetteko oppositiossa tyy-
lilajin, jossa syyttelette meitä ikäihmisten palveluiden leikkauksesta. [Eduskunnasta: Totta
kai!] Se tyylilajivalinta on nimittäin tarkkaan harkittavissa ajatellen, että suomalaisten van-
husten asioita ei mitata vaalikausissa vaan joka ikinen päivä hyvässä hoidossa, eikä teidän-
kään saldonne tältä osin aivan puhtoinen ole. Teidän vaalikautenne viimeisiä töitä oli lei-
kata kuntien taloudesta liki 300 miljoonaa, nimenomaan purkaa tällaista laitoshoitoa, [Vä-
lihuutoja] josta täällä tänään puhutaan. [Hälinää — Puhemies koputtaa]

16.14 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Meidän on annettava jokaiselle vanhukselle juuri hänelle parasta hoitoa. Se on mei-
dän kaikkien yhteinen tavoitteemme, ja siihen on yhdessä pyritty. Kukin meistä vuorollaan
— te olitte viime kaudella hallituksessa mukana, nyt tämä hallitus — on kehittänyt meidän
vanhustenpalveluitamme. Nämä ongelmat ovat olleet meidän kaikkien tiedossa, ja yhdes-
sä olemme niitä pyrkineet ratkomaan.

Ministeri Saarikon johdolla ja aikaisemmin ministeri Rehulan johdolla on tällä kaudella
panostettu erityisesti kotipalveluihin, joiden piirissä on 60 000 vanhusta. Ne ovat olleet
keskeinen huolenaihe. Mutta ongelmia on edelleen, enkä minä voi hyväksyä yhtään lai-
minlyöntiä, joita meillä on. Enkä minä voi hyväksyä ollenkaan emmekä hallituksena hy-
väksy sitä, että voittoa tavoitellaan vanhusten kustannuksella. Voittoa ei voi vanhusten
kustannuksella tavoitella. [Välihuutoja]

Mitä tulee tähän hoitajamitoitukseen, kun kyse on pitkäaikaisesta ongelmasta — ja nyt
on kyse siitä, että on tehty laiminlyöntejä — niin auttaisiko yksi desimaali siihen, että näitä
laiminlyöntejä ei tehtäisi? [Välihuutoja vasemmalta] Ei auta. Me kaikki haluamme, että
hoitajia on riittävästi, ja kun me olemme tästä yksimielisiä, että me haluamme riittävän
määrän hoitoa, niin ehdotan tässä, että tehdään tämä työ parlamentaarisesti ja valmistel-
laan seuraavalle hallitusneuvotteluryhmälle pohjaksi vahva eduskunnan tahto, koska tälle
eduskunnalle ei enää ehditä tuomaan uutta lainsäädäntöä. Tehdään tämä yhdessä, koska
4



Pöytäkirjan asiakohta PTK 151/2018 vp
meillä on yhteinen tavoite, riittävästi hoitajia, joka lähtee kunkin hoidettavan yksilökohtai-
sista, henkilökohtaisesta tarpeista, ei desimaalista.

Puhemies Paula Risikko: Vielä edustaja Lindtman, sitten otetaan muitten ryhmien kysy-
mykset.

16.15 Antti Lindtman sd (vastauspuheenvuoro): Arvoisa puhemies! Yhteiskunnan sivis-
tyksen mitta on se, miten huolehdimme heistä, jotka tämän maan meille ovat rakentaneet.
Ja nyt tilanne on se, että vanhuksia hoidetaan Suomessa tavalla, joka ei täytä ihmisarvoisen
hyvän hoidon kriteerejä. Tämä on ollut tiedossa jo pitkään, ja sen vuoksi tarvitaan vähim-
mäismitoitus, ainakin minimitaso, sille, kuinka paljon henkilöstöä on hoitamassa, jotta
näiltä laiminlyönneiltä pystytään välttymään. Tässä on nyt kyse siitä, yritetäänkö löytää
uusia selityksiä vai tehdäänkö tekoja.

Arvoisa puhemies! Hallitus väittää, että se ei voisi enää tuoda esitystä eduskuntaan. Vii-
meksi tänään hallitus on tuonut eduskuntaan maatalouden tuloveroa koskevan esityksen.
Hallitus tuottaa koko ajan esityksiä, tulee sijoittajille, tulee maatalouteen. Mutta nyt kyse
on siitä, vastaatteko te nyt tähän kysymykseen. Ikäihmiset tätä vaativat, hoitajat vaativat,
omaiset vaativat. Ministeri Orpo, onko niin, kun te viimeksi tänään [Puhemies koputtaa]
olette sanonut, [Timo Heinonen: Aika!] että te tätä vastustatte, että teidän kantanne on se,
joka estää hallitusta tuomasta vanhustenhoitoa parantavaa esitystä eduskuntaan? Onko ko-
koomus tässä ainoa, joka tätä vastustaa?

Puhemies Paula Risikko: Otetaan ensiksi — kumpi ensiksi? Ministeri Saarikko ja sen jäl-
keen ministeri Orpo, lyhyesti.

16.17 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yhdyn ihan tismalleen kysyjän arvioon siitä, että tämä kaikki, mistä nyt jul-
kinen keskustelu käy voimakkaana, on osa käsitystämme ihmisarvosta. Puhumme tehoste-
tussa palveluasumisessa, ympärivuorokautisessa hoivassa ihmisten elämän viimeisistä ko-
deista. Puhumme myös kuolemasta, omaisten surusta ja erittäin raskaasta hoitotyöstä, kos-
ka kaikki tutkimukset osoittavat, että elämme yhä pidempään, ja se tarkoittaa myös sitä,
että hoidettavat ovat entistä huonokuntoisempia. Siksi erityinen huoleni kiinnittyy niihin
viesteihin ja tutkimuksiin, jotka koskettavat henkilöstön jaksamista ja alan houkuttelevuut-
ta tulevaisuudessa.

Olisi helppoa vastata, että vain lisäämällä pykälä lakiin kaikki ratkeaisi. Näin ei kuiten-
kaan ole. Esimerkiksi haluan haastaa tässä salissa kaikkia kuntapäättäjiä. Olemmeko yksi-
tyisille firmoille palveluita ulkoistaessamme satsanneet kilpailutuksissa laatutekijöihin?
Se on ollut erittäin merkityksellinen puute, kun olemme kuntapäättäjinä tuijottaneet vain
hintaa. Silloin jos ainut tekijä on, että tuijotamme vain hintaa, [Puhemies koputtaa] ei hen-
kilöstömitoituskaan ratkaise kaikkea.

16.18 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Kuten täällä viisaasti sanottiin, sivistyneen yhteiskunnan merkki on se, miten se huo-
lehtii vanhuksistaan. [Vasemmalta: Ja tekoja!] Me kaikki haluamme, että meidän vanhuk-
semme saavat parhaan mahdollisen hoidon, ja siihen on yhdessä pyritty.
5



Pöytäkirjan asiakohta PTK 151/2018 vp
Edelleen uudistan sen ajatukseni, että tehdään parlamentaarinen työskentely yhdessä.
Meillä on seuraavat hallitusneuvottelut, ketkä siellä ovatkaan, tulevien kuukausien päässä,
ja tehdään hyvää valmistelua. Minusta tämä on niin iso kysymys, ja koska tässä on kuiten-
kin määrätietoista työtä tehty tällä vaalikaudella esimerkiksi kotipalveluiden osalta, aikai-
semmin tehtiin vanhuspalvelulaki, niin jatketaan tätä työtä myöskin yhdessä ja luodaan
pohjaa.

Arvostetaan niitä ihmisiä, jotka tekevät hoitotyötä. Ei saa yleistää, jos jossain on mustia
kohtia, huonoa työtä. Arvostetaan niitä kymmeniätuhansia, satojatuhansia suomalaisia so-
siaali- ja terveysalan ammattilaisia, vanhuspalveluhenkilöstöä niin julkisella kuin yksityi-
sellä sektorilla. [Eduskunnasta: Ja firmoja!] Minäkin olen nähnyt lähipiiristäni, kuinka ar-
vokasta työtä tehdään [Puhemies koputtaa] sekä julkisella että yksityisellä sektorilla. Kaik-
ki arvostus heille. He haluavat varmasti riittävästi työpareja, apua. Kaikkien meidän tavoi-
te on tämä sama. [Paavo Arhinmäki: Aivan, tästä on kysymys!]

Kysymyksen käsittely päättyi.
6


