















































DEM35B2.tmpSave.xml


Pöytäkirjan asiakohta PTK 4/2015 vp
Pöytäkirjan asiakohta 

PTK 4/2015 vp

Täysistunto

Tiistai 12.5.2015 klo 14.00—15.07

5. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2014

Kertomus K 6/2015 vp

Lähetekeskustelu

Puhemies Juha Sipilä: Lähetekeskustelua varten esitellään päiväjärjestyksen 5. asia. Pu-
hemiesneuvosto ehdottaa, että asia lähetetään ulkoasiainvaliokuntaan.

Keskustelu

14.03 Maria Guzenina sd (esittelypuheenvuoro): Arvoisa puhemies! Taidan olla ensim-
mäinen, joka sanoo tästä pöntöstä "arvoisa puhemies". Suuri kunnia.

Arvoisa puhemies! Käsittelyssä on Euroopan neuvoston Suomen valtuuskunnan toimin-
takertomus vuodelta 2014. Euroopan neuvosto on demokratia- ja oikeusvaltioperiaatteita
valvova maanosamme vanhin ihmisoikeusjärjestö, jonka toiminnalla on ollut todella tär-
keä merkitys jäsenmaittensa parlamentaarikoiden yhteisenä ongelmiin ratkaisuja hakeva-
na foorumina jo vuodesta 1949. Nykyään Euroopan neuvostoon kuuluu 47 maata. Näiden
joukossa ovat muun muassa Venäjä ja Ukraina. Parlamentaariseen yleiskokoukseen osal-
listuu, jäsenet ja varajäsenet mukaan lukien, yli 700 kansanedustajaa eri maista. Lisäksi ih-
misoikeuksien ja demokratian sekä oikeusvaltioperiaatteen toteutumisen puolesta tehdään
töitä lukuisissa komiteoissa sekä epävirallisissa diplomatian kautta tapahtuvissa taustakes-
kusteluissa.

Euroopan neuvoston yleiskokous hyväksyi viime vuonna yli 60 päätöslauselmaa. Käsi-
teltävien raporttien aiheet ovat olleet hyvin moninaiset, ja suomalaiset ovat olleet erittäin
kiitettävästi mukana näissä keskusteluissa niin raportoijina kuin keskusteluun osallistuji-
na. On käsitelty raportteja niin Sergei Magnitskin tapauksesta kuin rasismin torjunnasta ja
maahanmuuttajien integroitumisesta eurooppalaisiin yhteiskuntiin. Käsittelyssä on ollut
myös aiheita, kuten internetin vaikutus poliittiseen toimintaan, kansainvälinen apu Syy-
rian pakolaisille sekä Palestiinan demokratiakehitys. Raportteja on tehty myös Ukrainan
demokraattisten instituutioiden toiminnasta ja Espanjan uudesta aborttilaista. Eli hyvin
moninaista.

Lähtökohta ja lähestymistapa ovat kaikkiin pöydälle nostettuihin asioihin aina viime kä-
dessä olleet samat: yksittäisten kansalaisten perusoikeuksien ja perusturvan näkökulma
muuttuvassa ja usein hyvinkin kompleksisessa maailmassa. Yhteisesti sovituista perusoi-
keuksista ja kansalaisten vapauksista ei voi tinkiä vaikeimpinakaan aikoina. Kansalaisten
luottamus poliittisen järjestelmän toimivuuteen ja sosiaalisesti toteutuvaan oikeudenmu-
kaisuuteen ovat toimivan yhteiskunnan perusedellytyksiä. Ihmisoikeudet eivät voi kos-
kaan olla alistettuja mielivallalle ja koskea vain joitain ihmisryhmiä. Ihmisoikeudet ovat
 Tarkistettu
3.1



Pöytäkirjan asiakohta PTK 4/2015 vp
universaaleja, ja eri maiden ihmisoikeuksien normien täytyy kestää myös kansainvälistä,
tarkempaa tarkastelua ja kritiikkiä.

Arvoisa puhemies! Tässä Euroopan neuvoston vuoden 2014 toimintakertomuksessa ko-
rostuu yksi asia ylitse kaiken. Viime vuoden suurin kysymys Euroopan neuvoston yleisko-
kouksessa jäsenkomiteoissa oli Ukrainan tilanne, Venäjän toimet ja tähän liittyvät haas-
teet. Tämä aihe on edelleen hyvin ajankohtainen. Huhtikuun 2014 yleisistunnossa äänes-
tyksen jälkeen syntyneellä päätöksellä Venäjän parlamentaarisen valtuuskunnan mahdol-
lisuuksia osallistua yleiskokouksen työskentelyyn rajoitettiin viemällä Venäjältä muun
muassa äänioikeus sekä osallistumismahdollisuus Euroopan neuvoston tärkeimpien komi-
teoiden työskentelyyn. Tämä päätös tehtiin määräaikaiseksi, vuoden loppuun asti.

Tämän vuoden alussa tammikuun istunnossa parlamentaarikot olivat jälleen saman ti-
lanteen edessä: miten suhtautua Venäjän haluttomuuteen noudattaa kansainvälisiä si-
toumuksia ja yleisesti sovittuja periaatteita? Yleiskokouksen enemmistö kannatti Venäjän
sanktioiden ylläpitämistä huhtikuun istuntoon saakka. Venäjä kuitenkin ilmoitti, ettei aio
palata Euroopan neuvoston työskentelyyn tänä vuonna laisinkaan. Keskustelu Venäjän toi-
mista jatkuu siis Euroopan neuvostossa tällä hetkellä ilman Venäjän valtuuskunnan jäse-
niä. Mitä tulee tapahtumaan heidän jatkotyöskentelynsä osalta, mitä se merkitsee Euroo-
palle ja mitä se merkitsee globaalille — sitä tilannetta on arvioitava hyvin tarkasti. Tämän-
hetkisten tietojen mukaan tammikuussa 2016 käsitellään Venäjän valtuuskunnan jäsenten
oikeuksia uudestaan Euroopan neuvoston yleiskokouksessa.

Arvoisa puhemies! Suomen valtuuskunta on Venäjän suhteen aina korostanut vuoropu-
helun merkitystä. Vuoropuhelun tärkeyttä ongelmien ratkaisemiseksi korostimme myös tä-
män vuoden tammikuussa, kun Venäjää koskevia päätöksiä tehtiin. Meidän pieni — vii-
den varsinaisen ja viiden varajäsenen — valtuuskuntamme on korostanut omassa työssään
Suomen ulkopoliittisen johdon linjoja, ja tällä tarkoitan nimenomaan presidentti Niinis-
tön, ulkoministeri Tuomiojan ja viime hallituskauden eduskunnan puhemiehen Heinäluo-
man vuoropuhelun kautta ratkaisuja hakevaa, diplomatiaa korostavaa linjaa, (Ben Zysko-
wicz: Missäs pääministeri Stubb oli?) linjaa, joka peräänkuuluttaa kansainvälisen oikeu-
den kunnioittamista.

Ukrainan osalta yleiskokous on jo useamman vuoden ajan seurannut tilannetta huoles-
tuneena ja peräänkuuluttanut perusteellisia uudistuksia sekä lainsäädännössä että viran-
omaisten toiminnassa. Korruptio, heikko oikeusjärjestelmä, kansalaisten heikko luottamus
järjestelmään ja taustalla olevat syyt ovat pitkään olleet tiedossa. Yleiskokous on myös kä-
sitellyt Ukrainan pakolaisten ja kotiseudultaan siirtymään joutuneiden henkilöiden huma-
nitääristä tilannetta.

Kehitys muualla Euroopassa on myös antanut aihetta vakavaan pohdintaan. Pakolaisvir-
ta Välimeren eteläpuolelta ja tilanne Lähi-idässä, erityisesti Syyriassa, on jatkunut entistä
vaikeampana. Yleiskokous on keskustellut IS-järjestön aiheuttamasta uhasta ihmiskunnal-
le ja väkivallasta kristittyjä ja muita uskonnollisia ja etnisiä yhteisöjä vastaan. Nämäkin
haasteet ovat asettaneet Euroopan maat tärkeiden peruskysymysten äärelle.

Lopuksi, arvoisa puhemies, haluan todeta, että Suomen valtuuskunta on ollut hyvin ak-
tiivinen jäsen yleiskokouksessa. Jäsenet ovat osallistuneet keskusteluihin, vaalitarkkailui-
hin ja saaneet tärkeitä luottamustehtäviä. Suomi on ollut hyvin luotettava ja arvostettu toi-
mija, ja meillä on laajasti hyvä maine tolkun porukkana, joka ei pelkää tuoda esille näke-
myksiään mutta tekee sen kritiikkiäkin antaessaan rakentavasti ja yhteistyöhaluisesti.
2



Pöytäkirjan asiakohta PTK 4/2015 vp
14.11 Pirkko Mattila ps: Arvoisa puhemies! Kiitoksia Suomen valtuuskunnan puheen-
johtajalle, edustaja Guzeninalle tästä selonteosta, joka todellakin aivan oikein kuvastaa sitä
aktiivista otetta, joka Suomella on tässä parlamentaarisessa yhteistyössä. Toisaalta tämä
kertomus myös hieman surullisella tavalla todistaa, että tälle yhteistyölle on tarvetta myös
näissä ikävissä konflikteissa ja sille on laajaa tarvetta Euroopassa, Euroopan ulkorajojen
lähettyvillä ja rajojen ulkopuolella. Monet kriisit vain edelleen jatkavat olemassaoloaan, ja
uusia syntyy.

Kertomuksessa todetaan, ja aivan aiheestakin, että Eurooppa on ollut joihinkin kriisei-
hin jopa valmistautumaton. Huomio on kiintynyt toisaalle. Tässä yhteydessä on raportissa
nostettu esiin myös valtuuskunnan puheenjohtajan mainitsevat IS-terroriteot, jotka ovat
tietyllä tavalla yllättäneet järjestäytymisellään ja aktiivisella ja jopa aggressiivisella rekry-
toinnilla, joka tapahtuu piilosta hyökäten. Jo nyt tiedetään, että terroristijärjestöjen riveissä
taistelee eurooppalaisia nuoria.

Moni kriisi ei ole hallinnassa, ei myöskään Välimerellä, joka on muodostunut pakolais-
ten hautauspaikaksi. Näitä hukkumisia tapahtuu edelleen, ja se on johtanut suosituksiin Eu-
roopan unionille vastuun jakamisesta ja mitä ilmeisimmin nyt sitten myös komission esi-
tyksiin.

Terrorismin uhka jatkuu Euroopan rajoilla. Se on todellinen, ja niin kuin sanoin, emme
käytännössä tiedä, mikä on rekrytoitujen todellinen määrä ja mikä on niiden aktiviteetti.

Venäjän ja Ukrainan välinen kriisi ei ole myöskään hellittänyt, vaan levottomuudet sa-
moin kuin Venäjän tietynlainen eristäytyminen ovat ilmeisiä koko ajan, ja kuten puheen-
johtaja mainitsi, Venäjä ei osallistu Euroopan neuvoston toimintaan kuten aiemmin, sitä
samanlaista neuvotteluyhteyttä ei ole. Puhumme aivan aiheesta myös turvallisuusympäris-
tön muuttumisesta.

Tässä kertomuksessa, toivon edustajien siihen perehtyvän ja sen lukevan, tulee juuri se
puheenjohtajan esiin nostama kuvaus siitä, että tämä oikeusvaltioperiaatteen ja ihmisoi-
keuksien edistämisen työ on hyvin laajalla skaalalla ihmisten arjessa mutta myös jatkuu
näihin isompiin konflikteihin. On tärkeää, että Suomi on ratkaisussa osana, mukana, yh-
teistyössä muiden toimijoiden ja järjestöjen kanssa.

Mutta kaiken kaikkiaan Suomen valtuuskunnan toiminta on ollut aktiivista vaalitarkkai-
lusta juuri siihen parlamentaariseen työskentelyyn yleisistunnossa ja komiteoiden työsken-
telyyn, ja on todella ollut ilo olla mukana tässä valtuuskunnassa. Uskon, että tämä edelli-
sen kauden aikana tehty työ kantaa myös tälle kaudelle hyvää hedelmää.

14.15 Jaana Pelkonen kok: Arvoisa puhemies! Vapaa media, ilmaisunvapaus ja internet
ovat puhuttaneet paljon Euroopan neuvoston kokouksissa, kuten tästä käsittelyssä olevasta
kertomuksestakin käy ilmi. Olen keskittynyt itse Euroopan neuvosto -työssäni paljolti juu-
ri internetiin ja valmistellut raporttiani, joka käsittelee kaikkien oikeutta internetin saata-
vuuteen. Kyseinen raporttini hyväksyttiin vuosi sitten huhtikuussa Euroopan neuvoston
yleiskokouksen täysistunnossa.

Pääsy internetiin on perusoikeus. Kansainväliset asiantuntijat ovat todenneet sen kuulu-
van sananvapauteen, mutta kun puhutaan palveluista, sen voidaan tulkita kuuluvan myös
muihin oikeuksiin, kuten oikeuteen yksityiselämään. Nettiin pääsyllä on tärkeä rooli myös
opetuksellisena työkaluna sen tuodessa tiedon ja tieteellisen tutkimuksen laajan yleisön ta-
voitettavaksi. Nämä oikeudet on kirjattu Euroopan ihmisoikeussopimukseen, jonka kaikki
Euroopan maat ovat ratifioineet.
3



Pöytäkirjan asiakohta PTK 4/2015 vp
Internetviestintä kasvaa huomattavaa vauhtia ja muuttaa yhä edelleen yhteiskuntiamme.
Mikäli haluamme vahvistaa demokratiaa lisäämällä sähköisiä vaikuttamismuotoja, on var-
mistettava, että kansalaisilla on oikeasti mahdollisuus hyödyntää näitä palveluja. Jos osa
jää tämän palvelun ulkopuolelle, heidän vaikuttamismahdollisuutensa laskee, mikä ei
luonnollisestikaan ole hyväksi demokratialle. Raportissani muistutetaankin muun muassa
siitä, että samalla, kun julkishallinto siirtää palvelujaan nettiin, sen tulee myös varmistaa
netin saatavuus kaikille, muuten tasa-arvo ei toteudu ja eriarvoistuminen vain lisääntyy.

Arvoisa puhemies! Rajoittamalla netin saatavuutta rajoitetaan ihmisten mahdollisuuk-
sia osallistua yhteiskuntaan. Siksi valtioilla ja yksityisillä palveluntarjoajilla on velvolli-
suus välttää nettisisällön rajoittamista, ellei sisältö ole lainvastaista. Valtioiden tulee kehit-
tää internet-infrastruktuuria, jolla taattaisiin kaikkien tasavertainen mahdollisuus päästä
nettiin. Tämä toteutetaan lainsäädäntöä päivittämällä sekä lisäämällä yhteistyötä yksityis-
ten ja julkisten toimijoiden kanssa. Tarvitaan myös lisää tutkimusta ja kansainvälistä yh-
teistyötä.

Osana raporttini valmistelua olen laatinut yhteistyössä Helsingin yliopiston tutkija Riik-
ka Koulun kanssa Euroopan neuvoston jäsenmaille suosituksia internetin saatavuuden var-
mistamiseksi. Raportin kommentointiin ovat voineet osallistua kaikki halukkaat Euroopan
neuvoston jäsenmaissa. Raportissa muun muassa esitetään, että Euroopan neuvoston jäsen-
maat varmistavat netin neutraliteetin ja lisäävät yhteistyötä yksityisten palveluntarjoajien
kanssa, jotta kansalaisilla olisi edullinen ja toimiva pääsy nettiin. Näiden tavoitteiden
etenemistä on syytä seurata myös jatkossa tiiviisti.

14.18 Antti Kaikkonen kesk: Arvoisa puhemies! Euroopan neuvosto on merkittävä ylei-
seurooppalainen foorumi, johon kuuluvat jokseenkin kaikki laajan Euroopan jäsenmaat lu-
kuun ottamatta Valko-Venäjää, jonka demokratia- ja ihmisoikeustilannetta on pidetty niin
huonona, että maata ei ole voitu ottaa jäseneksi, eikä toivoa sen suhteen ole hirveästi lähi-
vuosina valitettavasti nähtävissä. Viime toimintavuonna tämä yleinen eurooppalainen ke-
hitys totta kai löi laineitaan myöskin Euroopan neuvoston parlamentaariseen yleiskokouk-
seen, ja kaikissa kokouksissa viime vuonna jouduttiin käsittelemään tuota valitettavaa Uk-
rainan tilannetta, ja sama tilannehan jatkuu edelleen.

Kuten puheenjohtaja täällä totesi, Venäjän valtuuskunnan osallistumisoikeutta rajoitet-
tiin. Tämäkin tilanne on päällä edelleen, ja sitä arvioidaan sen mukaan, miten Ukrainan
kriisi tuosta edistyy, mutta Euroopan neuvosto omalta osaltaan tietysti ponnistelee sen
puolesta, jotta tilanne voisi rauhoittua ja normalisoitua, ja tätä myöten myöskin totta kai
Venäjäkin voisi saada takaisin täydet toimintavaltuudet Euroopan neuvostossa. Tämä on
myös totta kai se polku, mihin Suomen valtuuskunta pyrkii omalta pieneltä osaltaan vai-
kuttamaan. Minskin sopimuksen kunnioittaminen on tässä tietysti avainasemassa.

Joitakin erityispiirteitäkin oli nähtävissä. Neuvostossa laadittiin raporttia, joka liittyi las-
ten huostaanottokäytäntöihin eri EN:n jäsenmaissa, ja myös Suomen suhteen oli olemassa
vääriä käsityksiä raportoijalla ainakin alkuvaiheessa, mutta Suomen valtuuskunnan ja ko-
timaisten virkamiesten aktiivisen toiminnan ansiosta noita vääriä käsityksiä saatiin oiottua
ja tämä saatiin lopulta ihan oikeille ja hyville raiteille. Oli hyvin tärkeää, että valtuuskunta
oli tässä aktiivinen.

Muutoinkin valtuuskunnan toiminta oli viime vuonna hyvin aktiivista, ja yhteistyötä
myös muun ulkopoliittisen johdon kanssa tiivistettiin, mukaan lukien ulkoministeri ja ta-
savallan presidentti.
4



Pöytäkirjan asiakohta PTK 4/2015 vp
14.20 Eero Heinäluoma sd: Arvoisa puhemies! Todellakin jännittyneen kansainvälisen
tilanteen ja erityisesti Euroopassa olevien vaikeuksien takia Euroopan neuvostolla ja myös
sen parlamentaarisella yleiskokouksella on erinomaisen tärkeä tehtävä.

Euroopan neuvosto on se elin, joka saattaa meidät arvoiltamme yhteen ja jolla on myös
olemassa keinoja vartioida näiden arvojen eteenpäinvientiä. Merkitystä on tietysti sillä,
että Euroopan neuvostossa voivat eri parlamentaarikot kohdata toisensa. Suomalaiset ovat
tässä tehneet hyvää työtä. Meillä on toinen tärkeä organisaatio, joka on Etyj, jonka puheen-
johtajana viimeisen vuoden ajan on ollut meidän kaikkien arvostama suomalainen parla-
mentaarikko Ilkka Kanerva.

Nyt tiedossa on, että Venäjä on vetäytynyt Euroopan neuvoston työstä näiden sanktio-
päätösten jälkeen. Kysymys kuuluu: Miten voimme palauttaa Euroopan neuvoston parla-
mentaarisen yleiskokouksen toiminnan niin, että siellä olisivat kaikki paikalla? Miten ra-
kennetaan edellytyksiä sille, että Venäjä voisi tulla takaisin, jotta kanssakäyminen olisi
mahdollista?

Olen ilahtunut siitä, että Saksan liittokansleri Merkel tuoreeltaan tällä viikolla teki mer-
kittävän vierailun Moskovaan. Hänhän sanoi hyvin selvästi, että ei hyväksy sitä, mitä Ve-
näjä Ukrainassa on tehnyt, mutta yhtä aikaa hän sanoi, että tärkeätä on, että vuoropuheluun
on olemassa edellytykset. Voisi sanoa, että hän oikeastaan tuli sille linjalle, joka Suomen
ulkopolitiikkaa on siivittänyt koko tämän vuoden ajan.

Tästä lähtökohdasta katsoen olisi tärkeää, että Suomen valtuuskunta ottaisi tämän kapu-
lan vahvasti itselleen ja lähtisi hakemaan sellaista ratkaisua, joka toisi tiekartan, jolla me
saisimme parlamentaarisen yleiskokouksen jälleen kattamaan kaikki ja mahdollistamaan
vuoropuhelun.

Kysynkin nykyisen valtuuskunnan jäseniltä, mitä mahdollisuuksia he näkevät Suomen
toiminnan osalta, jotta yleiskokous voisi olla jälleen yhdessä koossa.

14.22 Sirkka-Liisa Anttila kesk: Arvoisa puhemies! Suomi liittyi Euroopan neuvostoon
toukokuussa 1989. Puoli vuotta sen jälkeen liittyivät muun muassa Unkari ja Puola, eli
Suomi oli viimeinen maa, joka ennen näitä Itä-Euroopan uusia demokratioita liittyi.

Täällä on jo moneen kertaan todettu, että Euroopan neuvoston tehtävänä on edistää kan-
sanvaltaa ja ihmisoikeuksia. Euroopan neuvostohan on toiminut eräänlaisena odotushuo-
neena Euroopan unionin, Euroopan yhteisön jäsenyyteen. Kun vuonna 2004 tapahtui Eu-
roopan unionin laajeneminen 12 jäsenmaalla, kaikki nämä jäsenmaat olivat olleet ennen jä-
senyyttään Euroopan neuvoston jäseniä.

Euroopan neuvoston kertomusvuonna keskeisesti nousi esiin kaksi asiaa, jotka nyt nos-
tan. Ensimmäisenä on tämä Ukrainan kriisi, josta täällä on jo puhuttukin, ja siihen liittyen
Venäjän valtuuskunnan valtakirjojen jäädyttäminen. Toinen on ollut sitten Borzovan ra-
portti, kansanedustaja Borzovan raportti lasten huostaanotosta Euroopan neuvoston jäsen-
maissa.

Täällä edustaja Heinäluoma kyseli, miten me pystyisimme jatkossa palauttamaan toi-
minnan, niin että Venäjäkin voisi olla mukana Euroopan neuvoston toiminnassa ja valtuus-
kunnan valtakirjat voitaisiin palauttaa. Minusta siinä viime kädessä pitkälti on kysymys
myöskin siitä, millä tavalla Venäjä toimii Ukrainan kriisissä, ja tässä tapauksessa, niin kuin
tiedämme, tämä Krimin huostaanotto on se, joka on ollut vastoin kansainvälistä oikeutta.
Mutta kaikissa tilanteissa Euroopan neuvoston pitäisi pystyä toimimaan niin, että myöskin
Venäjä olisi siellä mukana jatkossa, koska sitä kautta voidaan asioihin vaikuttaa. Muistan
5



Pöytäkirjan asiakohta PTK 4/2015 vp
senkin tilanteen, kun edellisen kerran Tšetšenian kriisin aikana keskusteltiin siitä, mitä teh-
dään Venäjän valtuuskunnan valtakirjoille. Silloin päädyttiin muun muassa siihen, että on
parempi pitää Venäjä tarkkailijana mukana kuin sulkea pois, koska silloin voidaan vaikut-
taa.

Sitten tästä Borzovan raportista toteaisin sen, että sillä nyt sitten puhdistettiin se maine,
joka ihan väärin Suomella oli. Meillä ovat huostaanottoasiat ihan kunnossa. Se tulee siitä
raportista hyvin selville.

14.24 Mika Niikko ps: Arvoisa puhemies! Euroopan neuvoston Suomen valtuuskunnan
kertomus kiinnittää huomiota muun muassa siirtolaisiin ja pakolaisiin ja heidän tilantee-
seensa. 

Täällä sivulla 18 mainitaan sellainenkin asia, että media ja tietyt poliittiset suuntaukset
ovat viime vuosina korostaneet maahanmuuton ongelmia ja kustannuksia yhteiskunnalle.
Näissä muissakin kommenteissa annetaan ikään kuin ymmärtää, että tätä maahanmuutto-
asiaa ei ole oikealla tavalla osattu käsitellä tai huomioida positiivisena kehityksenä Euroo-
passa ja Suomessa, ja siinä mielessä tässä tyrmätään aika suoralta kädeltä joidenkin poliit-
tisten toimijoiden kannanotot.

Olen samaa mieltä, totta kai, siitä, että kotoutumiseen panostaminen on tärkeää ja mei-
dän tulee tarjota siirtolaisille mahdollisuus koulutukseen ja työpaikkoihin. Kuitenkaan en
voi olla samaa mieltä sitten näistä kaikista muista toimenpideajatuksista, joihin näissä si-
sällöllisesti on kiinnitetty huomiota, sillä yksistäänhän ne eivät tilannetta tule parantamaan.

En tiedä, kuinka paljon täällä ylipäätänsä mietitään Euroopan neuvostossa esimerkiksi
tämmöistä gettoutumista tai segregaatiokehitystä, joiden kuitenkin monessa maassa on to-
dettu jo olevan ongelmallisia. Suomessa siitä ei vielä sinänsä paljon keskustella ja puhuta,
koska meillä ei nähdä sitä ongelmaa vielä sieltä pinnan alta juurikaan.

Arvoisa puhemies! Näistä ulkosuhdeasioista, joista tässä kertomuksessa puhutaan, itsel-
le tuli aivan uutena yllätyksenä se, että uudeksi demokratiakumppaniksi yleiskokouksessa
on loppuvuodesta valittu myös Palestiina. En kuitenkaan voi itse hyväksyä sitä, että Euroo-
pan neuvoston Suomen valtuuskunnan kertomus itse toteaa tässä lainaten joitakin lähteitä,
että lainsäädännön hitaus Palestiinassa johtuu Israelin miehityksestä. Täällä toki mainitaan
myös tämä Hamasin osuus siitä, että se ei kunnioita Palestiinan sisäisiä sovintoon tähtää-
viä sopimuksia, mutta korostetaan sitä, että suurin este demokratian tiellä on Israelin mie-
hitys. Näin se kuitenkaan ei tietääkseni ole ainakaan niitten tietojen valossa, mitä olen itse
aikanaan tästä kerännyt, ja ihmettelenkin sitä, miksi Suomen Euroopan neuvoston valtuus-
kunta on korostetusti nostanut näitä poliittisia, arkoja aiheita tähän kertomukseensa pinnal-
le.

14.27 Sari Essayah kd: Arvoisa puhemies! Euroopan neuvoston painoarvo yhteisten eu-
rooppalaisten arvojen vaalijana on korostunut, ja erityisesti sen näkyvyys on vuoden 2014
aikana kasvanut. 

Ikävä kyllä syy on tähän tietenkin se, että Ukrainassa on kriisi meneillään, ja myöskin
tämä Venäjän Krimin niemimaan valtaaminen. Nämä ovat olleet myöskin Euroopan neu-
voston vastalauseitten ja harvinaisen Venäjän äänioikeuden epäämisen taustalla. Euroo-
pan neuvoston muissa päätöslauselmissa ovat korostuneet erilaiset kriisit niin Euroopan si-
sällä kuin myöskin sen rajoilla: Isis, siirtolaisuus, rasismi, köyhyys ja vähemmistöjen tilan-
ne. 
6



Pöytäkirjan asiakohta PTK 4/2015 vp
Erityisesti haluaisin kiittää Suomen valtuuskuntaa toiminnasta, mitä he osoittivat Kan-
sallisten vähemmistöjen oikeudet -raportissa. Tässähän raportin laatija ei ollut halunnut
huomioida romanivähemmistöä kansallisena vähemmistönä, ja Suomen valtuuskunta ja
erityisesti edustaja Mattila toimivat pontevasti sen eteen, että tämä epäkohta saatiin sitten
lopullisessa raportissa korjattua. 

Muutoinkin valtuuskunnan raportti kertoo siitä, että suomalaiset ovat olleet merkittävis-
sä raportointitehtävissä ja osallistuneet aktiivisesti Euroopan neuvoston toimintaan erilai-
sissa vastuullisissa tehtävissä, ja siinä mielessä täytyy toivoa vain, että tulevaankin valtuus-
kuntaan saadaan aktiivisia jäseniä mukaan. 

14.29 Anne-Mari Virolainen kok: Arvoisa herra puhemies! Valtuuskunnan puheenjoh-
taja Guzenina esitteli jo varsin laajasti kuluneen kauden toimintaamme, mutta haluaisin
vielä korostaa sitä, että näiden 47 maan joukossa on vielä sellaisia, joissa demokratian ke-
hitys on sellaisessa vaiheessa, että siinä on vielä aika paljon parantamisen varaa. 

Täällä muutamissa puheenvuoroissa mainittiin vaalitarkkailu. Se on yksi sellainen, mitä
Euroopan neuvosto tekee yhteistyössä Etyjin kanssa. Pääsin henkilökohtaisesti tarkkaile-
maan Moldovassa tilannetta marras-joulukuun vaihteessa. Siellähän tilanne on sellainen,
että on näitä länsimielisiä kannattajia ja Venäjän-mielisiä, ja se tilanne on ollut melkoisen
tiukka. Vaikkakin vaalit olivat vapaat ja näennäisesti kaikki sujui rauhallisesti, niin on huo-
mionarvoista, että vielä vuorokausi ennen vaalipäivää yksi puolue poistettiin, ehdokkaita
poistettiin listoilta. Ja kun katsottiin, miten media toimii, niin media ei ole lainkaan puolu-
eeton. Kampanjoinnin rahoittamisen avoimuuteen liittyy paljon vielä tehtävää. Ennen
kaikkea haluan kiinnittää huomiota siihen, että naisten ja vähemmistöjen asema niillä eh-
dokaslistoilla ei ollut ihan sellainen, mihin yleisesti länsimaisessa demokratiassa on totut-
tu.

Sitten haluaisin puuttua siihen, kun edustaja Niikko nosti esiin siirtolaiset ja pakolaiset.
Olen ollut menneellä vaalikaudella maahanmuutto-, pakolais- ja siirtolaiskomitean jäsen,
puheenjohtaja ja varapuheenjohtaja: me emme ole käsitelleet siellä pelkästään niitä nega-
tiivisia asioita liittyen Syyrian kriisiin tai vastaaviin, vaan myös sitä, miten gettojen muo-
dostumista pitäisi estää, miten pitäisi panostaa koulutukseen, tutkintojen hyväksymiseen,
ja ennen kaikkea siihen, (Puhemies koputtaa) että siirtolaisista on paljon myös positiivista
meille kaikille eurooppalaisille, kuten juuri ilmestyneessä TEMin raportissa kerrotaan
maahanmuuttajista...

Toinen varapuhemies Ben Zyskowicz : Pyydän edustajaa siirtymään puhujapönttöön, jos
haluaa jatkaa.

...lisäämässä Suomen kilpailukykyä. — Kiitos.

14.32 Maria Guzenina sd: Arvoisa puhemies! Edustaja Heinäluoma kysyi todella tär-
keän kysymyksen, joka liittyy siihen, millä tavalla me saamme Venäjän palaamaan yhteis-
ten pöytien ääreen Euroopan neuvoston parlamentaariseen yleiskokoukseen. 

Todellakin he ovat itse ilmoittaneet jäävänsä pois Euroopan neuvoston yleiskokouksen
työskentelystä tämän vuoden loppuun saakka. Mutta nyt jo kesäkuussa Euroopan neuvos-
ton yleiskokous kokoontuu ja Suomen nykyinen valtuuskunta — uuttahan ei vielä ole ni-
metty — lähtee sinne edustamaan Suomea, ja on hyvin tärkeää, että me käymme keskus-
7



Pöytäkirjan asiakohta PTK 4/2015 vp
telua niin siellä virallisilla foorumeilla kuin käytävillä ja tuomme tätä Suomen hyvin vii-
sasta ulkopoliittisen johdon linjaa esille.

Onhan se totta, että jos keskustelussa eivät kaikki osapuolet ole mukana, niin kriiseihin
ei löydy ratkaisuja. Ja nyt on hyvä tähdentää, että tämä on todellakin parlamentaarikkojen
yleiskokous eli kaikkien maiden delegaatiot koostuvat niiden maiden parlamentaarikoista,
ja Euroopan neuvoston sääntöihin kuuluu, että siellä on myöskin opposition edustajat mu-
kana. Eli se ääni, jota siellä kuullaan, on hyvin moninainen. Se ei ole vain hallitusta myö-
täilevä, vaan se on myöskin muita näkökulmia esiin tuova. Ja sen vuoksi on todella tär-
keää, että myöskin Venäjän valtuuskunta jatkaisi mieluummin aikaisemmin kuin myöhem-
min tätä tärkeää työtään Euroopan neuvoston yleiskokouksessa ja tällä tavalla saataisiin
diplomatian kautta löydettyä ratkaisuja tähänkin kriisiin.

14.33 Antti Kaikkonen kesk: Arvoisa puhemies! Minäkin voisin kommentoida tuota
edustaja Heinäluoman heittämää kysymystä. Hänhän toimi viime kaudella eduskunnan pu-
hemiehenä, ja meillä valtuuskunnalla oli hyvä keskusteluyhteys myös hänen kanssaan.
Toivottavasti myös tämän eduskunnan puhemies sitten jatkaa hyvää keskusteluyhteyttä tu-
levan valtuuskunnan kanssa.

Se, miten Venäjä voisi toimia täysivaltaisesti parlamentaarisessa yleiskokouksessa, on
tietysti hyvin pitkälle kiinni siitä, mihin suuntaan Ukrainan tilanne etenee. Oma arvioni on
kyllä se, että jos siellä ei myönteistä kehitystä tapahdu, niin myöskin Venäjän toiminta-
mahdollisuudet pysyvät rajoitettuina. Se on tietysti kaikista tärkein asia, että kriisi voisi ke-
hittyä myönteiseen suuntaan, ja siihen tarvitaan tietysti paitsi suomalaisia myös kaikkia
muitakin eurooppalaisia ja kansainvälisiä diplomaattisia ponnisteluja.

Itse kokouksessa suomalaiset tietysti voisivat toimia jonkin sortin sillanrakentajana
omalta pieneltä osaltaan paitsi ehkäpä puheenvuoroilla siellä yleiskokouksessa myös omis-
sa poliittisissa ryhmissään. Siellähän toimitaan eurooppalaisissa ryhmissä. Toisaalta myös-
kin komiteakokoukset ovat yksi paikka vaikuttaa. Nämä kaikki mahdollisuudet meillä on
totta kai käytettävissä — tai niillä, jotka nyt tulevassa valtuuskunnassa tulevat sitten ole-
maankaan.

Yksi ajatus vielä, arvoisa puhemies, nousi kyllä mieleeni, mitä olisi mielestäni hyvä har-
kita. Hyvin usein näissä parlamentaarisissa yleiskokouksissa käy kansainvälisiä vieraita
puhumassa, ja voisi olla itse asiassa hyvä, jos Suomen tasavallan presidentti Niinistö tulisi
yleiskokoukseen vieraaksi ja kertoisi vähän omia näkemyksiään, kun hän on muutoinkin
ollut aktiivinen tämän Ukrainan kriisin liennyttämisessä ja ratkaisemisessa. Moneen vuo-
teen itse asiassa Suomen presidentti ei ole ollut yleiskokouksessa vieraana, niin että olisi
toivottavaa, että tämmöinen vierailu voitaisiin lähivuosina — mitä pikemmin, sen parempi
— Strasbourgiin järjestää.

14.35 Simon Elo ps: Arvoisa puhemies! Edustaja Niikko otti tärkeän asian esille tästä toi-
mintakertomuksesta koskien Lähi-idän konfliktia. Hamas järjestönä edustaa palestiinalai-
sia käytännössä Gazassa ja Länsirannalla, ja virallisesti kansainvälisissä yhteyksissä Fata-
hin hallinto siellä on kahtiajakautunut. Toisella puolella on sitten tietysti Israelin hallinto
omana entiteettinään. Kun ajatellaan Hamasia, joka on kuitenkin muun muassa EU:n, Yh-
dysvaltain, Kanadan ja Japanin luokittelema terroristijärjestö, joka ei käytännössä salli to-
dellista demokratiaa Gazan alueella ja on esimerkiksi ajanut tämän Fatah-järjestön edusta-
jat jo vuosia sitten pois Gazan alueelta, niin haluaisin kysyä vielä edustaja Guzeninalta, mi-
8



Pöytäkirjan asiakohta PTK 4/2015 vp
hin tämä kova väite siitä, että nimenomaan Israel estää demokratiaa palestiinalaisten kes-
kuudessa, perustuu.

Toinen varapuhemies Ben Zyskowicz: Kiitos. Onnittelemme edustaja Eloa neitsytpu-
heenvuorosta.

14.36 Ilkka Kanerva kok: Herra puhemies! Mielenkiintoista seurata Euroopan neuvos-
ton parlamentaarisen yleiskokouksen tematiikan ympärillä käytävää keskustelua, verrata
sitä hieman siihen, minkä luonnollisesti paremmin oman kotitantereeni Euroopan turvalli-
suus- ja yhteistyöjärjestön vastaavan elimen kautta tiedän ja tunnen. 

Osaltani vain totean, että Etyjin parlamentaarinen yleiskokous pitää sisällään kaikki
Etyjin 57 jäsenmaata, ilman että millekään näistä jäsenmaista on osoitettu ovea. Ja on vält-
tämätöntä tietysti pitääkin tämä konsepti yllä myös sen takia, että Etyj tietysti on keskei-
simmässä roolissa, keskeisemmässä kuin mikään muu parlamentaarinen elin, mitä tulee
Ukrainan kriisin ympärillä käytävään dialogiin — dialogiin, jota mikään muu toimenpide
ei voi korvata rauhan, sovittelun ja sovinnon tekemisen etsimisessä ja edellytysten paran-
tamisessa.

Itse asiassa kun kuuntelin Euroopan neuvoston Suomen valtuuskunnan puheenjohtajan
tekstiä, niin jäin miettimään, kuinka tarkkaan Euroopan neuvoston yleiskokous fokusoituu
tiettyihin asioihin, kuinka paljon on päällekkäisyyttä suhteessa Etyjiin ja kuinka paljon on
erilaisuutta. Oma käsitykseni on se, että olisi varsin perusteltua myös sellainen ajattelu,
jossa Euroopan neuvosto keskittyisi ennen muuta laajan turvallisuuden mukaisiin asetel-
miin — mistä mielestäni ansiokkaasti täällä puhui edustaja Mattila puhuessaan muun
muassa Euroopan uusista uhista — sillä on jotain ennenkuulumatonta, että meidän mante-
reellamme, jopa välittömästi Suomen lähialueella, esiintyy tällä hetkellä sellaisia terrori-is-
kuja, joihin me emme ole mitenkään tottuneet. Pitäisin tärkeänä, että myös parlamentaari-
nen puoli näihin laajan turvallisuuden käsitteisiin (Puhemies koputtaa) kykenisi kiinnittä-
mään omaa huomiotaan.

14.39 Eva Biaudet r: Ärade talman! Jag vill också för min del tacka Finlands delegation i
europarådets parlamentariska generalförsamling för deras goda arbete och hoppas att det i
framtiden också kommer att kunna vara lika starkt som det har varit nu.

Täällä viime viikolla Ecri, joka on Euroopan neuvoston rasisminvastainen ulottuvuus, jos
näin voi sanoa, piti seminaaria yhdessä yhdenvertaisuusvaltuutetun kanssa siitä syystä, että
se kantaa hyvin suurta huolta Suomessa kasvavasta rasismista ja syrjinnästä. On ehkä tär-
keää muistuttaa varsinkin näin hallitusneuvotteluiden alkaessa, että Suomessa ennen kaik-
kea näkyvillä etnisillä vähemmistöillä, esimerkiksi somalialaistaustaisilla henkilöillä tai
romaneilla, on enemmän syrjintäkokemuksia kuin missään muussa EU-maassa. Se tieten-
kin antaa meille kaiken aiheen kantaa sitä huolta ja aktiivisesti toimia syrjintää ja rasismia
vastaan vielä vahvemmin.

Kun puhutaan laajasta turvallisuudesta ja uusista uhista, niin ehkä ne ovat uusia, mutta
Suomi on myöskin ollut korkeilla luvuilla naisiin kohdistuvan väkivallan luvuissa, ja sii-
näkin Euroopan neuvostolla, tietenkin muun muassa ihmiskaupan vastaisella konventiol-
laan ja myöskin muilla sopimuksillaan, on erittäin suuri merkitys meidän lainsäädäntöä ja
toimintaa kehitettäessä. Tämä ehkä sellaisena muistutuksena — muut järjestöt eivät ehkä
9



Pöytäkirjan asiakohta PTK 4/2015 vp
samalla tavoin ole kuitenkaan pystyneet ylläpitämään tällaista vahvaa laillista sitovuutta ja
velvoittavuutta jäsenmailleen, muistutuksena myöskin tulevalle hallitukselle ja tulevalle
delegaatiolle. — Kiitoksia.

14.41 Mika Raatikainen ps: Arvoisa herra puhemies! Suomen Eurooppa-neuvoston val-
tuuskunnan jäsenenä haluaisin kiittää puheenjohtaja Guzeninaa, ja muitakin, oikein hyväs-
tä puheesta. 

Ihan kommenttina tähän kertomukseen, kun täällä edustajat Niikko ja Elo mainitsivat
tästä Palestiina- ja Israel-jutusta: Olen nyt kuitenkin asunut siinä maassa viisi ja puoli vuot-
ta, myös Palestiinan puolella Gazassa ja Länsirannalla sekä Israelissa. Että oikeasti kannat-
taa perehtyä näihin asioihin. — Kiitos.

14.41 Maria Guzenina sd: Arvoisa puhemies! Edustaja Elon kysymykseen siitä, mihin
perustuvat tämän toimintakertomuksen tekstit: valtaosan meidän sihteeristömme on katso-
nut nimenomaan kansainvälisistä raporteista, niistä, joita on Euroopan neuvoston puitteis-
sa tehty raportöörien toimesta.

Yksi todella tärkeä huomio, jonka tässä nostaisin vielä esille liittyen Euroopan neuvos-
ton toimintaan, on Euroopan ihmisoikeustuomioistuin, joka toimii Euroopan neuvoston
alaisuudessa. Se on tässä maanosassa yksi tärkeimmistä elimistä, jonka kautta yksittäiset
kansalaiset voivat hakea oikeutta silloin, kun kokevat, että heidän oikeutensa eivät toteudu
heidän oman maansa sisällä. Tämä on tärkeä huomata myöskin silloin, kun puhutaan Ve-
näjän osallistumisesta Euroopan neuvoston toimintaan.

Mikäli Venäjä vetäytyisi kokonaan pois Euroopan neuvoston toiminnasta, se tarkoittai-
si myös sitä, että Venäjän kansalaiset eivät voisi valittaa Euroopan ihmisoikeustuomiois-
tuimeen ja tämä todella tärkeä väylä heidän ihmisoikeuksiensa toteutumiseksi sulkeutuisi.
Tämä on todella tärkeä huomioida, että me emme puhu Venäjästä ainoastaan valtiona vaan
silloin kun me puhumme heidän jäsenyydestään Euroopan neuvostossa, me puhumme ni-
menomaan heidän kansalaistensa oikeuksista, heidän kansalaistensa ihmisoikeuksista.

14.43 Sirkka-Liisa Anttila kesk: Arvoisa puhemies! Edustaja Kanerva täällä nosti tär-
keän asian esille puhuessaan työnjaosta erilaisten järjestöjen kesken. Meillähän on siis Eu-
roopan unioni, meillä on Euroopan neuvosto, ja sitten meillä on Euroopan yhteistyöjärjes-
tö Etyj. Ja nyt esimerkiksi ihmisoikeuspuolella edelleen on auki se, että Euroopan unioni
voisi ratifioida ihmisoikeussopimuksen, ja minusta siinä pitäisi tehdä selkeä työnjako, kos-
ka Euroopan neuvoston perusfokus on ihmisoikeuksien edistäminen. Se tehtävä pitäisi Eu-
roopassa antaa Euroopan neuvostolle, jolloin Euroopan unionin ei tarvitsisi siinä erikseen
toimialueena olla. Totta kai sielläkin pitää noudattaa ihmisoikeuksia, mutta tällä hetkellä
edelleen se sopimuksen ratifiointi minun tietojeni mukaan on kesken, enkä oikein tiedä,
mistä siinä kiistassa on kysymys.

Sitten yleensä tämmöinen laajemman turvallisuuden käsite on entistä tärkeämpi, niin
kuin täällä on todettu edustaja Kanervan puheenvuorossa, kun erilaiset kriisit lähellämme-
kin eskaloituvat. Eli jatkossa entistä enemmän pitää myöskin Euroopan neuvoston kiinnit-
tää siihen huomiota, että maailma olisi entistä turvallisempi paikka elää.

14.44 Mika Niikko ps:  Arvoisa puhemies! Ymmärrän jotenkuten, jos tässä ulkosuhtees-
sa tämä tavoite on tämä: niin kuin täällä mainitaan, että tämä Palestiinalle yleiskokoukses-
10



Pöytäkirjan asiakohta PTK 4/2015 vp
sa myönnetty asema demokratiakumppanina on tehty sen vuoksi, että se edistäisi aktiivi-
sesti demokratiaa ja ihmisoikeuksia sillä alueella. Se on ihan hyvä tavoite, siitä ei pääse mi-
hinkään. En kuitenkaan ymmärrä Guzeninan mainintaa siitä, että nämä suomalaisessa ker-
tomuksessa olevat poiminnot, kun ne on kansainvälisistä raporteista otettu, olisivat sillä ta-
valla hyväksyttyjä tosiasioita, joita me tosiasioina täällä rupeamme tulkitsemaan. Nyt jos
me täällä tulkitsemme näin, että suurin este demokratian tiellä on Israelin miehitys, mikä
lukee täällä kirjaimellisesti näin, mutta emme mainitse sitä, mikä täällä mainitaan, että suu-
rimmat esteet demokratian tiellä voisivat olla vaikka ihmiskauppa, perheväkivalta tai kuo-
lemantuomiot, joita Hamas tekee siellä jatkuvasti omille kansalaisilleen, niin tämä tulisi
myös mainita asian oikeassa valossa.

Me tiedämme, että Lähi-itä on hyvin vaikea alue ja Suomesta käsin niitä ongelmia ei
varmasti pystytä ratkaisemaan. Siihen on kompastunut jokainen maa toisensa jälkeen. Sen
vuoksi toivoisin, että meillä olisi semmoista diplomaattista osaamista, että me yrittäisim-
me tämän ainoan Lähi-idän alueella olevan demokraattisen valtion, suvereenisen valtion,
asioita ymmärtää myös siitä käsin, että he ovat erittäin vaikeiden valintojen edessä, kun he
taistelevat olemassaolostaan siellä tänä päivänä.

Tästä huolimatta Suomi yhdessä Euroopan unionin kanssa joka vuosi antaa 300 miljoo-
naa euroa rahaa Palestiinan hallinnolle, ja kuten on käynyt ilmi viimeisistä kriiseistä, niin
hyvin paljon se raha valuu aivan jonnekin muualle, kuin mihin se on tarkoitettu. Siinä mie-
lessä meidän tulisi kiinnittää juuri tämmöisiin asioihin huomiota, että se demokratia kehit-
tyy sen kautta, että myös niiden varojen käyttöä valvotaan ja valvotaan sitä demokratian to-
teutumista.

14.46 Lea Mäkipää ps: Arvoisa puhemies! Suomen valtuuskunnan kertomuksessa on oi-
kein otettu huomioon lastenkin asiat, joista todettiin muun muassa, että yleiskokous on teh-
nyt työtä lasten oikeuksien puolustamiseksi.

Yleissopimus on lasten suojeluun seksuaalista riistoa ja hyväksikäyttöä vastaan, ja sitä
tulee jatkuvasti tehdä tästä eteenkinpäin. Lasten oikeuksia pitää suojella myös, kun lapsi on
syyllistynyt rikokseen, ja tämä on varmaan ihan ajankohtaista niin Suomessa kuin muual-
lakin, että lapsia kohdellaan tasapuolisesti ja he saavat myös oikeuskäsittelyissä parhaan
mahdollisen turvan. Myös aina, kun on näitä talouskriisejä, niin ihmiset ja ennen kaikkea
lapset, jotka eivät pysty puolustamaan itseään, joutuvat kokemaan aliravitsemusta ja lapsi-
köyhyyttä, lapsityövoimaa, ja näin ollen heillä ei ole tasavertaista kohtelua esimerkiksi
koulunkäynnissä. 

Tämä on ollut ihan hyvä pointti täällä ottaa esille, ja toivottavasti myös käytännössä las-
ten oikeudet parantuvat, eivät yksistään Suomessa vaan koko maailmassa.

14.48 Antero Laukkanen kd: Arvoisa puhemies! Tässä kertomuksessa on hyvin merkit-
tävä asia sivulla 18, jossa pohditaan raporttia Alaikäisen suojeleminen lahkojen kohtuutto-
muuksia vastaan. Tässä todetaan, että lahkoista ei ole olemassa yhtenäistä määritelmää
eikä lahkojen kaikki toiminta ole laitonta. Raportissa kuitenkin nostetaan esille hyvin mie-
lenkiintoisia näkökulmia siitä, miten niin sanottu vapaa kristillisyys sijoittuu tämän lahko-
käsitteen sisälle. Ja kun ottaa huomioon, että esimerkiksi Suomessa valtaosa väestöstä vie-
lä kuuluu niin sanottuihin suuriin perinteisiin kirkkokuntiin mutta kuitenkin niin sanottu
aktiiviväestö osallistuu vapaiden suuntien toimintaan, niin on tämä näkökulma, että lapsen
edun tulee aina olla tärkein, vaikka samalla tunnustetaan myös uskonnonvapauden merki-
11



Pöytäkirjan asiakohta PTK 4/2015 vp
tys, ja tässä kehotetaan, että kansallisten toimijoiden tulisi nyt tähän asiaan erityisesti kiin-
nittää huomiota.

Pidän hieman huolestuttavana sitä näkökulmaa, että myös vapaita suuntia, jotka Suo-
messa ovat toimineet jo toistasataa vuotta, rinnastetaan lahkoihin. Pidän suositeltavana si-
tä, että tätä lahko-määritelmää ja sen käsitettä syvennetään.

Toinen varapuhemies Ben Zyskowicz: Onnittelemme myös edustaja Laukkasta neitsyt-
puheenvuorosta.

14.49 Simon Elo ps: Kiitän edustaja Raatikaista tärkeän näkökulman esille tuomisesta.
Pitää totta kai katsoa kaikissa tilanteissa kolikon kumpaakin puolta, ja ilman muuta arvos-
tan edustaja Raatikaisen asiantuntemusta tässä kysymyksessä. Mihin oma asiantuntemuk-
seni perustuu, niin akateemiseen perehtyneisyyteen ja perhetaustaan siltä osin, että vaikka
itse kristitty olenkin, niin siskoni asuu vakituisesti Israelissa, hänellä on siellä perhe, ja sitä
kautta siellä on tullut paljon käytyä.

Haluan vielä nostaa esille tässä omassa puheenvuoro-osuudessa lopuksi sen, mitä edus-
taja Heinäluoma otti esille, eli Euroopan neuvostossa täytyy pystyä käymään sitä kautta di-
alogia Venäjän kanssa, ja tuen kyllä täysin rinnoin edustaja Heinäluoman näkemystä siitä,
että Venäjä jollain aikavälillä pitää saada taas tätäkin kautta dialogikumppaniksi. Ei tällais-
ta konfliktia kuin se, mikä tällä hetkellä tietysti on olemassa, pystytä ratkomaan muuta kuin
asiallisen keskustelun kautta, ja siihen tarvitaan kummankin osapuolen valmiutta, sekä Ve-
näjän että sitten länsiosapuolen.

14.50 Touko Aalto vihr: Arvoisa puhemies! Sanon tämän nyt vain yhden kerran, edusta-
ja Niikko, edustaja Elo: Minä ymmärrän sokean fundamentalismin Lähi-idässä. Olen tut-
kinut aihetta kehitysmaatutkimuksen opintojen kautta, valtio-opin opintojen kautta. Mutta
minä en ymmärrä sokeaa fundamentalismia tässä salissa. — Ei muuta.

Toinen varapuhemies Ben Zyskowicz: Edustaja Aalto käytti myös neitsytpuheenvuoron-
sa, onnittelut siitä.

14.51 Li Andersson vas: Arvoisa puhemies! Minäkin haluan kiittää edustaja Raatikaista
hänen puheenvuorostaan ja pidän myöskin aivan itsestäänselvänä, että mikäli halutaan kä-
sitellä Palestiinan ihmisoikeustilannetta tai demokratian kehittymistä, niin kyllä sen kes-
kustelun keskiössä silloin pitää myöskin olla Israelin valtion miehitys, joka ei ole millään
tavalla erotettavissa siitä muusta kehityksestä sillä alueella. Tämä miehitys Palestiinan
alueella vaikuttaa kaikkeen inhimilliseen ja myöskin hallinnolliseen toimintaan sillä
alueella, ja siinä mielessä tämä kertomuksen muotoilu on ihan perusteltu omasta näkökul-
mastani.

Sitten edustaja Niikko nosti myöskin esille palestiinalaishallinnon rahankäytön ja kehi-
tysavun. Minusta on tässä yhteydessä syytä huomauttaa, että kansainvälisen lain mukaan-
han se on viime kädessä Israelin eli miehittäjävaltion vastuulla vastata väestön hyvinvoin-
nista miehitetyillä alueilla. Tämä on näkökulma, jonka soisi näkyvän myöskin Suomen ul-
kopolitiikassa keskeisemmin kuin tällä hetkellä.
12



Pöytäkirjan asiakohta PTK 4/2015 vp
Toinen varapuhemies Ben Zyskowicz: Myös edustaja Andersson käytti ensimmäisen —
tuskin viimeisen — puheenvuoronsa. (Li Andersson: Tuskin!) Onnittelut.

14.52 Mika Niikko ps: Arvoisa puhemies! Saimmehan me tätä debattia aikaiseksi näin
ensimmäisessä istunnossa, mikä on ihan hyvä saavutus sinänsä, ja hyvin otitte syötön vas-
taan, kiitos siitä.

Arvoisa puhemies! Edustaja Andersson, kuitenkin asiahan nyt on niin, että kyllähän
meidän täytyy asiaa katsoa kokonaisuutena, kun me yhdessä Euroopan unionina yritämme
ratkaista sitä Palestiinan ongelmaa ja kriisiä esimerkiksi tukemalla heitä ja antamalla heille
kehitysapua ja -varoja. On kuitenkin hyvin selkeää se, että jos varoja ei välttämättä käytetä
sen väestön hyvinvoinnin edistämiseen, niin silloinhan meidän tulisi muuttaa omaa poliit-
tista suhtautumistamme siihen, kuinka se raha sinne kanavoidaan ja kuinka se apu sinne
toimitetaan. Tässä ei pidä olla sinisilmäinen.

Mitä tulee edustaja Aallon mainitsemaan sokeaan fundamentalismiin, niin kyllä tämä
nyt oli aika absurdi väite, että täällä kukaan muu ei osaa lukea tai seurata mediaa tai seurata
tilanteita tai esimerkiksi ole käynyt maassa. Edustaja Elo ja minäkin olemme hyvin paljon
käyneet, ja tunnen molemmilta alueilta olevia henkilöitä, elikkä kyllä nämä meidän arvi-
omme näistä tilanteista perustuvat aivan tosiasioihin.

Tässä nyt ei ole tarkoitus tämän Euroopan neuvoston Suomen valtuuskunnan kertomuk-
sesta puhua pelkästään Lähi-idän ongelmasta, mutta nostin asian esille siksi, että meidän ei
pidä ylikorostaa jotain asiaa ikään kuin me täältä käsin näkisimme, missä se ongelma on,
koska sitä ongelmaa itse asiassa ei taida nähdä tällä hetkellä kukaan kokonaisuudessaan.

14.54 Li Andersson vas: Arvoisa puhemies! Vielä kommenttina edustaja Niikolle, että
niin kauan kuin Israel ei kanna vastuuta kehityksestä Länsirannalla tai siitä humanitaari-
sesta kriisistä, joka ollaan nähty Gazan kaistaleella, niin ehdottomasti on edelleen myöskin
Suomen myöntämälle kehitysavulle isokin tarve sillä alueella. Eli enemmänkin pitäisi Suo-
menkin painostaa tässä yhteydessä Israelia kantamaan sitä vastuuta, mikä kansainvälisen
oikeudenkin nojalla nimenomaan miehittäjävaltiolle kuuluu.

Keskustelu päättyi.

Asia lähetettiin ulkoasiainvaliokuntaan.
13


