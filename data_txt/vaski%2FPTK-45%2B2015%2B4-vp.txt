















































DEM7140.tmp.xml


Pöytäkirjan asiakohta PTK 45/2015 vp

 Tarkistettu
4.0

Pöytäkirjan asiakohta 

PTK 45/2015 vp

Täysistunto

Tiistai 6.10.2015 klo 14.02—21.11

4. Valtioneuvoston selonteko julkisen talouden suunnitelmasta vuosille 2016—2019
Valtioneuvoston selonteko VNS 1/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään valtiovarainvaliokuntaan,
jolle muut valiokunnat voivat antaa lausunnon viimeistään 23.10.2015.

Keskustelu

19.41 Pia Viitanen sd: Arvoisa puhemies! Tässä julkisen talouden suunnitelmassa vali-
tettavasti näkyy kauttaaltaan se koko hallituksen kylmä talouspoliittinen linja, mistä olem-
me tämän viikon ja edellisviikon kuluessa talousarviokäsittelyn yhteydessä puhuneet. On
harmi, että tämä leikkausten tie on valittu, tänään viimeksi kuulimme eläkkeensaajien osal-
ta huonoja uutisia. Samoin on harmi se, että tässä talouspoliittisessa linjassa tuntuu koros-
tuvan väen vängällä se, että nähdään, että leikkaukset olisivat oikea ratkaisu tässä tilantees-
sa. Me uskomme, että näin ei ole vaan ihmisten ostovoima tulee turvata, ja myös monet
ekonomistit lisääntyvässä määrin tänä päivänä epäilevät tämän leikkauspolitiikan tehok-
kuutta. Samoin kritisoimme voimakkaasti sitä, että työllisyystoimia tämä valittu linja hal-
lituksella ei sisällä riittävästi eivätkä ne ole riittävän tehokkaita. Samaan aikaan tuon esiin
kyllä sen vakavan asian, että tässä tilanteessa työllisyysmäärärahojen leikkaus tai nuoriso-
takuun alasajo eivät saa aplodeja, päinvastoin ne ovat herättäneet myös julkisesti hyvin
suurta huolta.

Puhemies! Kaiken kaikkiaan me tulemme palaamaan tähän hallituksen kylmään, oikeis-
tolaiseen, kokoomuslaiseen talouslinjaan monessa yhteydessä myöhemminkin ja jatkossa.
Tämä julkisen talouden suunnitelma on yksi väline siinä. Tässä on sisällä myös sellaisia
merkillepantavia elementtejä, kuten esimerkiksi Yleisradiota koskevia kirjauksia, joiden
yhteydessä parlamentarismin periaatetta hallitus on rikkonut. Näihin kaikkiin me tulemme
jatkossa palaamaan. Tässä yhteydessä tietenkin olisi ollut hyvä, että valtiovarainministeri
Stubb olisi ollut täällä salissa, mutta kuten sanottu, nämä asiat tulevat kautta linjan ole-
maan politiikkamme keskiössä jatkossa ja tulemme esittämään hallituksen talouspoliitti-
selle linjalle selkeän, oikeudenmukaisemman ja työllistävämmän vaihtoehdon.

Keskustelu päättyi.

Asia lähetettiin valtiovarainvaliokuntaan, jolle muut valiokunnat voivat antaa lausunnon
viimeistään 23.10.2015.


