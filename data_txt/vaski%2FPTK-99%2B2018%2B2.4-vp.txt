















































DEMC52D.tmp.xml


Pöytäkirjan asiakohta PTK 99/2018 vp
Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03

2.4. Suullinen kysymys köyhien maiden tyttöjen aseman parantamisesta (Anna-Maja Hen-
riksson r)

Suullinen kysymys SKT 155/2018 vp

Suullinen kyselytunti

Puhemies Paula Risikko: Ruotsalaisella eduskuntaryhmällä on sama kysymys, joten
edustaja Henriksson, olkaa hyvä.

Keskustelu

16.46 Anna-Maja Henriksson r: Värderade fru talman, arvoisa rouva puhemies! Kli-
matuppvärmningen är ett problem för hela jordens befolkning, och där ska Finland också
naturligtvis vara med. Men i dag så här på internationella flickdagen borde vi fundera på
vad vi gör för att stärka flickornas situation i utvecklingsländerna, för där finns också en
nyckel till att stävja klimatförändringen.

Arvoisa puhemies! Väestönkasvua maailmassa vähentää tehokkaimmin köyhyyden vähen-
täminen, mikä puolestaan muuttuu entistä vaikeammaksi, kun ilmastonmuutos koettelee
esimerkiksi Afrikkaa. IPCC:n mukaan köyhyyden vastaisen kamppailun pitäisi siis olla
osa ilmastonmuutoksen hillitsemiseksi tehtävää työtä.

Näin kansainvälisenä tyttöjen päivänä minulle on tärkeätä myös mainita, että maailman
tyttöjen koulutuksen, terveyden ja ylipäätänsä heidän asemansa vahvistaminen vähentää
myös köyhyyttä ja parantaa maiden kehittymistä. Täten voimme myös hillitä [Puhemies:
Kysymys!] ilmastonmuutosta tyttöjen asemaa parantamalla. Millä tavalla hallitus on pa-
rantanut köyhimpien maitten tyttöjen asemaa, kun samalla on [Puhemies koputtaa] kehi-
tysapua leikattu tällä kaudella?

16.47 Pääministeri Juha Sipilä (vastauspuheenvuoro): Arvoisa puhemies! Hyvää kan-
sainvälistä tyttöjen päivää koko eduskunnalle!

Suomen tärkeä viesti kaikessa kansainvälisessä toiminnassa ja myöskin kehitysyhteis-
työssä on tyttöjen ja naisten aseman parantaminen ja lisääntymisterveyteen liittyvät oikeu-
det ja niiden edistäminen. Tämä on ihan keskiössä. Esimerkiksi EU—Afrikka-kokouksen
yhteydessä käytin tästä erikseen puheenvuoron ja sain tukea monilta EU-kollegoilta tämän
viestin viemisessä. Se, mikä on naisten asema esimerkiksi Afrikan maissa, miten se kehit-
tyy, vaikuttaa ihan suoraan köyhyyteen, se vaikuttaa suoraan myöskin ilmastonmuutoksen
juurisyihin. Mitä parempi koulutus, sitä parempi tietoisuus myöskin näistä kysymyksistä,
ja sitä paremmin pystymme vastaamaan myöskin tähän vaikeaan kysymykseen.
 Hyväksytty
3.0



Pöytäkirjan asiakohta PTK 99/2018 vp
Kysymyksen käsittely päättyi.
2


