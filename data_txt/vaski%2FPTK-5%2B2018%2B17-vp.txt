















































DEMF3AE.tmp.xml


Pöytäkirjan asiakohta PTK 5/2018 vp
Pöytäkirjan asiakohta 

PTK 5/2018 vp

Täysistunto

Tiistai 13.2.2018 klo 14.02—16.38

17. Hallituksen esitys eduskunnalle kolmiulotteisia kiinteistöjä koskevaksi lainsäädännöksi
Hallituksen esitys HE 205/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 17. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

16.04 Anne Kalmari kesk:  Arvoisa herra puhemies! Tässä lakiesityksessä käsitellään
kolmiulotteisia kiinteistöjä. Onko tällainen kiinteistönmuodostamisasia sitten ylipäätään
merkityksellinen eduskunnassa? Jos pistämme asiaa mittaluokkaan, niin meillä on kiinteis-
töomaisuutta noin 530 miljardin edestä, joten kyse on erittäin mittavasta asiasta silloin, kun
puhutaan kiinteistönmuodostuksesta.

No, mitä tämä kolmiulotteinen kiinteistönmuodostus sitten on? Helpointa se on miettiä
vaikkapa tuohon Kampin ostoskeskukseen nähden: Kun jokainen kerros voisi muodostaa
oman kiinteistönsä, silloin myös oikeudelliset seuraukset, rasitteet ja velvollisuudet seu-
raavat niin, että, aivan kuten normaalikiinteistöillä, sinne täytyy saada kulkuoikeus ja toi-
sella se voi olla rasitteena. Kun mietitään kolmiulotteisia kiinteistöjä, tällaiset asiat on hel-
pompi huomioida, kun ne ovat jo kiinteistönmuodostuksessa mukana.

Ja itse asiassa onhan tämä silläkin tavalla tulevaisuutta, että ei tarvitse mennä ihan Täh-
tien sota -osastollekaan, kun voi vaikka lukea liikennepoliittisia selvityksiä: siellä aivan
vakavasti mietitään sitä, millä tasolla maanpinnasta liikenne kulkee tulevaisuudessa. Mei-
dän tulee olla valmiita siihen, että esimerkiksi tämäntyyppistä toimintaa tulevaisuudessa
on. Ruotsissa ja Norjassa kolmiulotteiset kiinteistöt ovat jo arkipäivää, ja siellä ne on lain-
säädännössä huomioitu.

16.06 Kari Kulmala sin: Arvoisa puhemies! Tämän hallituksen esityksen tavoitteena on
yksinkertaistaa ja joustavoittaa asemakaava-alueen suurten ja monitasoisten rakennus-
hankkeiden toteuttamista mahdollistamalla kiinteistöjen jakaminen myös korkeussuunnas-
sa. Tässä esityksessä puhutaan 3D-kiinteistöstä, joka on kolmiulotteisesti määritelty suljet-
tu tila, joka voidaan rajata perinteisestä kiinteistöstä. Tässä siis mahdollistetaan kolmiulot-
teisen kiinteistön muodostaminen maanpinnan ala- ja yläpuoliseen tilaan asemakaava-
alueelle.

3D-kiinteistö olisi itsenäinen ja pysyvä kiinteistö. Sen hyötyjä todetaan olevan muun
muassa se, että laajojen ja monitasoisten rakennushankkeiden toteuttaminen yksinkertais-
tuu ja joustavoituu uudistuksen myötä. Tämän arvioidaan edistävän täydennysrakentamis-
 Tarkistettu
4.1



Pöytäkirjan asiakohta PTK 5/2018 vp
ta nykyisten kiinteistöjen ala- ja yläpuolelle. Tulevaisuudessa rakennuksen sisällä olevia ti-
lakokonaisuuksia olisi helpompi kiinnittää ja pantata lainan vakuudeksi. Lisäksi julkisissa
rekistereissä näkyisi entistä paremmin, kuka mitäkin tiloja omistaa. Mielestäni erityisesti
tämä seikka on tärkeä näinä aikoina, kun kuolinpesät omistavat tiloja, joiden omistusoikeu-
desta on vaikea saada selvyyttä.

Tällä esityksellä ei ole katsottu olevan välittömiä vaikutuksia suurimpaan osaan kiinteis-
tönomistajista. Yksittäisistä asuinhuoneistoista ei esityksen mukaan olisi mahdollista muo-
dostaa kiinteistöjä, joten vaikutuksia kotitalouksiin ei sitä kautta syntyisi.

Tässä esityksessä on ennakoitu, että 3D-kiinteistöjä ei perustettaisi lukumääräisesti pal-
jon, sillä arvioitavissa olevat hyödyt ovat suurimmat kaupunkien keskusta-alueilla ja
hybridirakentamisessa sekä eräissä maanalaisissa kohteissa.

Tämä on kaikin puolin mielenkiintoinen esitys, jolle on myös tarve.

16.08 Hannu Hoskonen kesk: Arvoisa herra puhemies! Kun luin tätä lakiesitystä, niin ih-
mettelin mielessäni, mikähän tämänkin tarkoitus on, mutta ymmärrän toki sen, että nämä
rakennuksiin liittyvät juridiset seikat saatetaan nykypäivän tasolle. Totta kai tämä nykyi-
nen 3D-tekniikka muun muassa mahdollistaa rakennuksen jakamisen eri osiin, ja niistä
voidaan varmasti muodostaa sitten tämän lain mukaisia kiinteistöjä. Hyvä näin.

Pahoin pelkään kuitenkin sitä seuraamusta, että kun näitä kiinteistöjä ruvetaan muodos-
tamaan, niin kiinteistöjen hinnat lähtevät tällä keinoin nousemaan. Se on yksi keino var-
maan nostaa kiinteistöjen arvoa ja sitä kautta pahimmillaan sitä kiinteistöihin liittyvää kup-
laa, jota Euroopassa ja varsinkin Yhdysvalloissa on rakennettu viime vuosina kiivasta tah-
tia. Vaikka korko on alhaalla ja periaatteessa pitäisi rakentamisen olla edullista, kaikkihan
ryömii hintoihin. Se matala korko, se saatu hyöty, menee hintoihin suoraan.

Sen sijaan, arvoisa puhemies, kyllä rakennusalalla nimenomaan — tämä ei ole tieten-
kään rakennusyrittäjien eikä heidän alansa syy tai ansio, että tällainen lakiesitys on edus-
kuntaan tuotu, se on hallituksen tuoma esitys, totta kai — se, mihin pitäisi tässä maassa
kiinnittää huomiota, on rakentamisen laatu. Onhan aivan käsittämätöntä, että tässä maassa
rakennetaan uusia asuntoja, tässäkin kaupungissa on semmoisia uusia asuntoja rakennettu,
joissa vesi tulee sisään, ei suihkun letkusta, kun aamulla käy suihkussa, vaan katosta läpi
suoraan vesisade tulee sisälle. Tämä on se meidän yhteiskuntamme valtava ongelma.

Toinen on tietenkin nämä homerakennukset. Rakennetaan sellaisia pulloja, sitten ei il-
mastointia saada kuntoon, ei millään, ja sitten toisaalta maaseudulla, jos joku haluaa vaik-
ka rakentaa hirsisen talon itselleen, sinne kyllä kerätään miljoona mahdollista vaikeutta,
minkä tautta sitä ei saisi tehdä. Toivon sen takia, arvoisa puhemies, että meillä Suomessa
pikkuhiljaa löytyisi näihin rakentamisen asioihin jonkunnäköinen tolkku.

Se, että uusi laki ja kolmiulotteiset kiinteistöt tulevat, ei varmaan maailmaa mullista,
mutta se mullistaisi suomalaista rakentamista, jos pikkuhiljaa ruvettaisiin kiinnittämään
huomiota laatuun.

16.10 Eero Lehti kok:  Arvoisa herra puhemies! Nykyaikaisissa keskustoissa rakennuk-
set monimuotoistuvat. Samassa rakennuksessa voi olla asuntoja, toimistoja, parkkitiloja,
varastoja, yleisiä saunatiloja. Näiden talojen yhtiöjärjestyksen muuttaminen myöhemmin,
kun olosuhteet vaihtuvat ja rasitukset taloyhtiöille muuttuvat, yhtiöjärjestyksen ajanmu-
kaistaminen, on käynyt käytännössä hankalaksi.
2



Pöytäkirjan asiakohta PTK 5/2018 vp
Hyvin tyypillistä on se, että katutasossa olevat huoneistot maksavat yhtiövastiketta puo-
litoista kertaa suhteessa muihin, koska ovat usein kauppaliikkeitä. Taloyhtiö pystyy estä-
mään näiden yhtiövastikkeiden keskinäisen osuuden muuttamisen varsin helposti, jolloin
jää sitten sellaisia tilanteita, jotka eivät ole kenellekään eduksi.

Minusta tämä on tervetullut muutos, ja ennen kaikkea kasvukeskuksissa, joissa samalle
tontille rakennetaan erilaisia tiloja, tämä mahdollistaa sen, että jokaista kokonaisuutta ta-
lon sisässä voidaan käsitellä omana erillisenä kokonaisuutenaan, ja sillä lailla saadaan
maa- ja rakennusala järkevämpään käyttöön kuin nykyisen lainsäädännön ollessa voimas-
sa.

16.11 Eerikki Viljanen kesk: Arvoisa puhemies! Edustaja Lehti puheenvuoronsa lopus-
sa jo käytännössä sanoikin sen, mitä oli tarkoitus sanoa. Jos olen ymmärtänyt oikein, tä-
män kolmiulotteisia kiinteistöjä koskevan lainsäädännön on tarkoitus selkeyttää kiinteistö-
rekistereitä, niiden hallintaa, ja helpottaa monimuotoisten kiinteistöjen käyttämistä esimer-
kiksi velkojen vakuutena nykyistä jakokirjamallia yksinkertaisemmin. Tämä ei tule var-
maan tosiaankaan koskemaan laajaa joukkoa kiinteistöjä, lähinnä suurimpien kaupunkien
keskusta-alueitten kiinteistöjä, mutta lainsäädännölle on tässä asiassa yhteiskunnallinen
kehitys ja rakennusten monimuotoistuminen tuonut muutostarpeen, ja onneksi se on nyt
saatu tänne käsittelyyn.

Keskustelu päättyi.

Asia lähetettiin maa- ja metsätalousvaliokuntaan.
3


	17
	16.04
	16.06
	16.08
	16.10
	16.11


