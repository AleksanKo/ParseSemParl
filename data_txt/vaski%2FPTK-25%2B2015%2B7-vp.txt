















































DEME4B5.tmp.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

7. Hallituksen esitys eduskunnalle laiksi työttömyysturvalain muuttamisesta
Hallituksen esitys HE 5/2015 vp
Valiokunnan mietintö StVM 1/2015 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on sosiaali- ja terveysvaliokunnan mietintö
StVM 1/2015 vp. Nyt päätetään lakiehdotuksen sisällöstä.

Keskustelu

18.32 Tuula Haatainen sd (esittelypuheenvuoro): Arvoisa herra puhemies! Valiokunnan
puheenjohtajana esittelen tämän mietinnön — sosiaali- ja terveysvaliokunnassa ensimmäi-
nen mietintö, jonka olemme saaneet valmiiksi.

Tämä laki on osa vuoden 2017 eläkepakettia, jossa etsittiin keinoja myös työurien pi-
dentämiseksi ja työn vastaanottamisen kynnyksen madaltamiseksi. Tässä esityksessä on
kyse ikääntyneen työnhakijan työttömyyspäivärahan määräytymisestä, ja käytännössä
tämä tarkoittaa sitä, että niiden työnhakijoiden, jotka täyttävät työssäoloehdon täytettyään
58 vuotta, ansiopäivärahaa ehdotetaan määriteltäväksi aikaisemman palkan perusteella, jos
uusi palkka on määrältään pienempi. Eli jos on tilanne se, että on ollut paremmin palkatus-
sa työssä ja sen mukaisesti on työttömyyspäiväraha määräytynyt, ja jos sitten tämän työs-
säoloehdon täytettyään on 58-vuotias ja ottaa sitten jonkun sijaisuuden pienemmällä pal-
kalla vastaan, niin sitten työttömyyspäiväraha ei alene. Käytännössä on tilanteita, joissa on
sitten laskeskeltu, että ei kannata ottaa työtä vastaan, ja näin ollen tämä tietysti kannustaa
siihen, että työtä vastaanotetaan.

Toinen asia, mikä tähän liittyy, on se, että Kansaneläkelaitokselle ja työttömyyskassalle
ehdotetaan tässä annettavaksi oikeus saada salassapitosäädösten ja muiden rajoitusten es-
tämättä Verohallinnolta tietoja väärinkäytösten selvittämiseksi. Ja tämä jälkimmäinen ky-
symys olikin sitten se kysymys, josta me saimme perustuslakivaliokunnalta lausunnon, ja
perustuslakivaliokunta piti perusteltuna sitä, että tämä tietojensaantioikeus on, mutta pe-
rustuslakivaliokunta halusi rajata tätä tietojensaantioikeutta niin, että se kytketään tähän
tarpeellisuusvaatimukseen. Ja tämän vuoksi sitä lakiehdotuksen 13 luvun 1 §:n 4 moment-
tia on muutettava siten, että tietojensaantioikeus joko kytketään välttämättömyysvaatimuk-
seen tai tietosisällöt täsmennetään esimerkiksi esityksen perusteluissa mainitulla tavalla.

Kaiken kaikkiaan valiokunta pitää tätä hallituksen esitystä tarpeellisena ja tarkoituksen-
mukaisena ja tukee sitä, koska tässä kysymys on tärkeästä työurien pidentämisestä ja työl-
lisyysasteen nostamisesta.
 Tarkistettu
4.0



Pöytäkirjan asiakohta PTK 25/2015 vp
18.34 Hannakaisa Heikkinen kesk: Arvoisa puhemies! Valiokuntakäsittelyssä me kä-
vimme hyvän keskustelun tästä hallituksen esityksestä ja olimme kyllä hyvin yksimielisiä
siitä, että tämä on kannatettava muutos. Ja oikeastaan on kolme keskeistä kriteeriä sille,
miksi on hyvä asia tämä muutos, että kun yli 58-vuotias henkilö ottaa työn vastaan, niin sii-
nä yhteydessä ei enää tätä palkan suuruutta tarkastella vaan entisin säännöin jatketaan, jos
tämä työjakso päättyy.

Keskeisiä kriteereitä, miksi tämä on hyvä, on nimenomaan se, että työn vastaanottami-
sen pitää olla kannattavaa. Tällä hetkellä tiedetään, että nimenomaan jo ikääntyneet työn-
tekijät eivät ole hyvin vahvassa asemassa työmarkkinoilla, ja tämä osaltaan vaikuttaa
myönteisesti myös siihen, että heidän on kannattavaa olla siellä ja ottaa työtä vastaan. Toi-
nen asia on tietysti myös kokonaisuudessaan työurien pidentämisen tarve, ja kolmantena
tärkeänä asiana näimme sen, että tämä muutos osaltaan on yksi virstanpylväs siinä, kun py-
rimme purkamaan turhaa byrokratiaa myös täällä työmarkkinoilla ja työlainsäädännössä.

18.36 Niilo Keränen kesk: Arvoisa puhemies! Edelliset puhujat ovat tätä lakiehdotusta ja
mietintöä jo selostaneet, niin että minä puutun vain yhteen asiaan.

Valiokunta keskusteli tämän lakimuutoksen yhteydessä myöskin siitä, miten tämä vai-
kuttaa silloin, kun asianomainen henkilö ei ole ollut palkansaajana vaan yrittäjänä. Yrittä-
jän ansioturva määräytyy sen mukaan, miten yrittäjä itse on yrittäjänä ollessaan maksanut
sosiaaliturvaansa. Jos yrittäjä nyt työttömäksi jouduttuaan ottaa vastaan palkkatyötä, hä-
nen työttömyysturvansa näiltä osin määräytyykin eri säännösten mukaan, eikä tämä nyt kä-
sittelyssä oleva lakimuutos sinänsä koske työttömäksi jäänyttä ikääntynyttä yrittäjää.

Mutta, arvoisa puhemies, valiokunta on kuitenkin ottanut tähän mietintöönsä tästä asias-
ta maininnan. Tiedämme hyvin, että yrittäjän tai hänen perheenjäsenensä työttömyys ei ole
mikään yksinkertainen asia. Yrittäjältä saattavat työt loppua, mutta hän pitää silti yrityk-
sensä pystyssä sitä varten, josko kenties muutaman kuukauden päästä taas olisi työtä. Työt-
tömältä ajalta yrittäjä ei käytännössä saa työttömyysturvaa mistään ulkopuolelta. Työttö-
mäksi hän pääsee virallisesti vain lopettamalla yrityksensä. Sosiaali- ja terveysvaliokunta
on mietinnössään todennut, että ikääntyneen ja työttömäksi jääneen yrittäjän kannustami-
nen työllistymään uudelleen on asia, joka olisi selvittämisen arvoinen.

18.37 Kalle Jokinen kok: Arvoisa herra puhemies! Tämä hallituksen esitys työttömyys-
turvalain muuttamisesta on erittäin hyvä, ja siinä on kolme tärkeätä kohtaa. Yksi mielestä-
ni on tämä kannustinloukkojen purkaminen, eli puretaan selkeä kannustinloukku ja anne-
taan mahdollisuus pidentää työuria myös yli 58-vuotiaana. Ja sitten on se mielestäni kaik-
kein tärkein asia, että työn vastaanottaminen on aina kannattavaa ja niin sen tulee ollakin.
Tässä luodaan nyt mahdollisuuksia siihen. Tämä hallituksen esitys on erittäin kannatetta-
va.

18.38 Sami Savio ps: Arvoisa puhemies! Kuten tässä jo edustajat Heikkinen ja Jokinen
toivatkin esiin, tämä on erittäin kannatettava lakiesitys. Ja kuten hallitusohjelmassa jo mai-
nitaankin, tavoitteena on työn vastaanottamista estävien kannustinloukkojen purkaminen.
Nythän tämän muutoksen voidaan arvioida parantavan 58 vuotta täyttäneiden henkilöiden
työllistämisastetta. Heidän ei tarvitse pohtia tulevan päivärahan mahdollista pienenemistä,
ja he voivat ottaa vastaan työtä myös hieman aiempaa tehtäväänsä pienemmällä palkalla.
Monella ikääntyneellä ihmisellä on paljon työmarkkinoita palvelevaa ammattitaitoa. Käsi-
2



Pöytäkirjan asiakohta PTK 25/2015 vp
teltävänä oleva lakiesitys on tärkeä askel oikeaan suuntaan ikääntyneiden työllisyyden hoi-
dossa.

Yleiskeskustelu päättyi.

Eduskunta hyväksyi hallituksen esitykseen HE 5/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


