















































DEM3FE5.tmp.xml


Pöytäkirjan asiakohta PTK 11/2017 vp
Pöytäkirjan asiakohta 

PTK 11/2017 vp

Täysistunto

Keskiviikko 22.2.2017 klo 13.59—18.51

6. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 8/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

18.36 Eeva-Maria Maijala kesk:  Arvoisa puhemies! Ympäristöministeri ei pääse tätä
asiaa nyt esittelemään, joten minä itse kerron muutamalla sanalla tästä asiasta, sillä toimin
hallituspuolueitten vastaavana ympäristövaliokunnassa.

Hallitus on antanut tänään eduskunnalle esityksen ympäristönsuojelulain muuttamisek-
si. Esityksen mukaan ympäristölupamenettelyä kevennettäisiin karsimalla kansalliseen lai-
tosluetteloon kuuluvien toimintojen ympäristöluvanvaraisuutta. Esitys liittyy vaiheittain
toteutettavaan ympäristönsuojelulain uudistamiseen, jolla pyritään helpottamaan ympäris-
tölupiin liittyvää byrokratiaa ja sääntelyä. Ympäristönsuojelulainsäädäntöä on nyt sitten
tämän eduskunnan aikana jo useamman kerran työstetty, parannettu ja purettu byrokratiaa
todella paljon. Ympäristöministeriö on ollut meillä todella esimerkillinen, sillä kaikkein
eniten byrokratian purkua on saatu aikaiseksi juuri ympäristöministeriössä.

Luvanvaraisuus ehdotetaan poistettavaksi kokonaan sellaisilta toiminnoilta, joiden ym-
päristövaikutukset ovat yleisellä tasolla vähäisiä. Näitä toimintoja ovat muun muassa pel-
lettien puristamot, viilutehtaat, tekstiilien vesipesulat ja pelastustoiminnan helikopterilen-
topaikat. Lisäksi rekisteröintimenettelyn soveltamisalaa laajennettaisiin. Keskeisimpänä
tähän liittyvänä muutoksena on, että nykyisin luvanvaraiset kiinteät betoniasemat ja beto-
nituotetehtaat sekä esimerkiksi veneiden polttonesteiden jakelupaikat siirrettäisiin rekiste-
röintimenettelyyn. Rekisteröinti on luonteeltaan kirjaamistoimenpide, jossa ei tehdä hal-
linnollista päätöstä eikä anneta määräyksiä, ja olennainen muutos tässä aikaisempaan toi-
mintaan on ennen kaikkea se, että toiminta voidaan aloittaa, kun kunnan ympäristönsuoje-
luviranomainen on rekisteröinyt toiminnan tai ilmoituksen jättämisestä on kulunut 90 päi-
vää — huom., kun ilmoituksen jättämisestä on kulunut 90 päivää. Tässä ollaan vihdoin ja
viimein siinä tilanteessa, että on määritelty tietty aikamäärä, niin että jos tietty aika on men-
nyt ja jos asiaa, hakemusta, ei ole käsitelty, niin katsotaan, että se on voimassa. Tämä on to-
della suuri positiivinen muutos meidän lupakäytäntöasioissa. Rekisteröitävän toiminnan
on noudatettava yleisiä ympäristönsuojeluvaatimuksia, joista säädetään valtioneuvoston
asetuksella.
 Tarkistettu
4.1



Pöytäkirjan asiakohta PTK 11/2017 vp
Myös eläinsuojelun lupamenettely kevenisi jonkin verran, kun emolehmien eläinsuojil-
le ehdotetaan luvanvaraisuusrajan nostoa. Niiden eläinsuojien, joissa pidetään eri eläinla-
jeja tai eri-ikäisiä tuotantoeläimiä, luvanvaraisuuden määrittely täsmentyisi.

Ja sitten on viranomaisneuvonnalle täsmällisempiä säännöksiä — tämä on myöskin asia,
mitä on todella odotettu ja toivottu. Ympäristölupamenettelyn sujuvoittamiseksi esitykses-
sä ehdotetaan lisättäväksi lakiin säännöksiä lupahakemusvaiheeseen liittyvästä viran-
omaisneuvonnasta. Neuvontaa annettaisiin hakijan pyynnöstä maksutta ja sähköisten tie-
tojärjestelmien välityksellä. Jatkossa viranomaisten rooli on olla yhä enemmän neuvova,
opastava, ilman eri korvausta. Tällä pyritään siihen, että yhä vähemmän tarvitsee saada
kielteisiä tai valituksen alaisia päätöksiä, niin että elinkeinotoiminta ennen kaikkea saatai-
siin hoitumaan järkevästi eteenpäin.

Ympäristöministeriössä valmistellaan parhaillaan myös muita ympäristölupamenette-
lyn sujuvoittamista ja tehostamista edistäviä toimia. Näistä keskeisimpiä ovat ympäristö-
asioita koskevan yhden luukun periaatteen toteuttaminen sekä lupamenettelyn korvaavan
uuden ilmoitusmenettelyn käyttöönotto eläinsuojille ja mahdollisesti eräille muillekin toi-
minnoille.

Arvoisa puhemies! Tämä kokonaisuus selkeyttää entisestään ympäristönhoidon asioita.
Tämä auttaa myöskin suojelupuolen ihmisiä siinä, että tämän jälkeen osataan entistä pa-
remmin keskittyä oikeaan aikaan tehtäviin valituksiin. Tämän jälkeen toivottavasti myös-
kin hakijat ja eri osapuolet tietävät, milloin kannattaa toimia, milloin pitää toimia. Tällä vä-
hennetään ylimääräistä viranomaistyötä ja ihmisten arkista paperien järjestelyä.

18.42 Arto Pirttilahti kesk: Arvoisa rouva puhemies! Tässä on kyse ympäristönsuojelu-
lain muuttamisesta, ja tämän pohjanahan on Juha Sipilän hallituksen hallitusohjelmaan pe-
rustuen yksi sen kärkihankkeista eli säädösten sujuvoittaminen: säädöspolitiikan ohjauk-
sen selkeyttäminen, sääntelyn nettomääräinen keventäminen ja säädöksille vaihtoehtois-
ten ohjauskeinojen käytön lisääminen. Hallituksen päämääränä on sääntelyn purkaminen
ja hallinnollisen taakan keventäminen. Osana tätä kärkihanketta sujuvoitetaan myös lupa-
ja valitusprosesseja. 

Tässä on erinomaisia elementtejä juurikin tähän normienpurkuun. Kuten edustaja Mai-
jala kertoi tuossa, niin ympäristöministeriö ja maa- ja metsätalousministeriö ovat tarttu-
neet todellakin toimeen näitten säännösten osalta niin, että näitä tämmöisiä lupamenettely-
jä puretaan varsinkin tämän Tarastin työryhmän hengessä, eli saadaan investointi- ja elin-
keinohankkeisiin nopeutta ja sujuvuutta ympäristötavoitteista tinkimättä. Tämän ympäris-
tönsuojelulain pohjalta nyt ollaan purkamassa lupamenettelyä niin sanotusti vähämerki-
tyksellisemmille asioille ja ollaan tekemässä rekisteröintimenettelyä osalle hankkeista. 

Yksi säädösuudistuksen hyvä sisältö on juuri viranomaisneuvonnan lisääminen ja sii-
hen panostaminen. Hakuprosessit ovat aika pitkiä, ja jos juuri kukaan, niin nämä viran-
omaiset itse tietävät, miten niissä toimitaan ja miten hakemus pitäisi toteuttaa. Tässäkin
mainitaan määrätty viranomaisten neuvontavelvollisuus, niin että saadaan sitä prosessia
senkin myötä sujuvoitettua. Toivon, että myös tämän hankkeen kautta saamme lisää elin-
keinotoimeen, yritystoimeen virkeyttä ja potkua monelta osin.

18.43 Krista Mikkonen vihr: Arvoisa rouva puhemies! Tässä jo aiemmin puheenvuoros-
sa tuli esille, että erityisesti ympäristöministeriössä on hyvin lähdetty miettimään sitä, mi-
ten voidaan näitä lupa- ja arviointimenettelyitä sujuvoittaa ja tehostaa niin, että ei kuiten-
2



Pöytäkirjan asiakohta PTK 11/2017 vp
kaan tingitä ympäristönsuojelun tavoitteista. Tämä työhän todella aloitettiin jo viime hal-
lituskaudella, ja on ihan hyvä, että nykyinen hallituskin tätä jatkaa. Viime kaudella minis-
teri Lauri Tarastin johdolla oli arviointiryhmä miettimässä näitä asioita, ja nyt sitten näitä
tuodaan lainsäädäntöön.

Tässä ehdotetut lupamenettelyjen karsimiset ovat sinänsä pieniä hankkeita, joilla ei ole
suuria ympäristövaikutuksia, siinä ei ole mitään hälyttävää. Mutta se, mikä tässä nyt nou-
see kysymykseksi, on tämä neuvontamenettely. On hyvä, että luvanhakijat saavat neuvon-
taa, jotta ovat sujuvia ne hakemiset ja siinä ovat heti kaikki tarpeelliset paperit mukana,
mutta ongelma on se, että tässä ei ole huomioitu nyt mahdollisia haitankärsijöitä vaan tämä
on epätasapainoinen. Siksi olisi tärkeää, että tähän neuvontaan saataisiin mukaan sitova
kirjaus siitä, että neuvonnassa on kuultava toiminnan harjoittajan lisäksi myös asianomai-
sia ja muita viranomaisia. Tämä on myös se asia, mitä korkein hallinto-oikeus on lausun-
nossaan tuonut esille, sillä tämän lupamenettelyn ideana on se, että hakijan ja haitankärsi-
jän edut ovat tasapainossa ja etujen huomioonottaminen avointa. Jos tässä tämä neuvonta
nyt kohdistuu vain pelkästään luvanhakijoihin, niin tämä toinen osapuoli — eli mahdolli-
set haitankärsijät — jää tästä nyt kokonaan huomioimatta, ja toivon, että jatkokäsittelyssä
tämä otetaan huomioon.

18.46 Anne Kalmari kesk: Arvoisa rouva puhemies! Tuossa edustaja Maijala sanoi, että
ympäristöministeriö on kaikista tarmokkaimmin lähtenyt viemään normienpurkua eteen-
päin, mutta kyllä kiitän — itse asiassa samaa ministeriä — siitä, että myös maa- ja metsä-
talouden puolella on erittäin hyvää työtä tehty.

Tämä lakiesitys on jälleen oiva esimerkki siitä, että norminpurku etenee. Juuri tähän
suuntaan täytyisi muidenkin lupakäytäntöjen mennä, että siellä on takuuajat, milloin pape-
rin jätettyäsi saat päätöksen. Oli kyse sitten rekisteröinnistä, ilmoitusmenettelystä tai lu-
vasta, tällainen takuuaika olisi se, mitä kohti meidän tulisi pyrkiä. Turhissa asioissa — sel-
laisissa asioissa, jotka eivät ympäristön tilaa oikeasti heikennä — on viisasta, että sellaisia
asioita ei jatkossa lupakäsittelyssä enää käsitellä.

Haluaisin, että kun tätä listausta sitten ollaan nyt kerran avaamassa ja sieltä tämmöisiä
vähemmän ympäristöä kuormittavia toimintoja poistamassa, niin sitä kannattaisi nyt sa-
man tien perata myös esimerkiksi pienimuotoisen elintarviketuotannon osalta. Tiedän, että
monesta toiminnasta, tyyliin perunankuorinnasta, on jouduttu lupaviidakon takia luopu-
maan, koska ne tulevat niin kalliiksi, ja tämä tarkoittaa sitä, että ne keskittyvät vain isoihin
laitoksiin, vaikka olisi järkevää julkisiin keittiöihin viedä oman maakunnan perunaa tai lä-
hialueen perunaa. Tämä nyt oli vain yksi esimerkki, mutta samalla kun sitä listaa nyt tuos-
sa käydään läpi, voisi olla ihan asianmukaista, että ympäristövaliokunta pyytäisi sitten lau-
suntoja muiltakin tahoilta kuin niiltä, mitkä tässä ansiokkaasti on otettu esille.

18.48 Eeva-Maria Maijala kesk: Arvoisa puhemies! On todellakin niin, että tavoitteena
on, ettei tingitä ympäristönsuojelun tavoitteista. Niistä meidän ei kestä tinkiä ollenkaan,
sillä me kaikki olemme vastuussa siitä, minkälaista elämää täällä eletään huomenna.

Tämä neuvontamenettely: Oli hyvä, että edustaja Mikkonen otti esille myöskin tämän
muitten kuulemisasian. Meidän täytyy myöskin tämä ottaa valiokuntakäsittelyssä huo-
mioon, koska tästä asiasta ei ole ollut riittävästi tässä esityksessä mukana. — Kiitoksia.
3



Pöytäkirjan asiakohta PTK 11/2017 vp
18.48 Jari Leppä kesk: Rouva puhemies! On erinomainen asia, että hallitus esittää tätä
ympäristölupamenettelyä kevennettäväksi ja ympäristöluvanvaraisuutta karsittavaksi sel-
laisilta laitoksilta, sellaisilta toiminnoilta, jotka eivät aiheuta ympäristöongelmia. Ympäris-
töstä pitää pitää huolta, mutta ylisäätelylle meillä ei ole mitään tarvetta, ja tässä nyt vah-
vasti sitä puretaan.

Tämä on osa Sipilän hallituksen norminpurkukärkihanketta. Tämä tietysti saa myöskin
jatkoa osakseen, ja sen täytyykin saada jatkoa osakseen. Tämä on erittäin hyvä osoitus sii-
tä, että nyt mennään asennemuutosta kohti, sitä kohti, että viranomaiset eivät ole pelkkiä
valvojia ja määräysten asettajia vaan he ovat myöskin neuvojia ja ovat opastajia ja että
saamme aikaan viranomaistakuukäsittelyaikojen lyhentymiset ja niin edelleen. Samalla
kun me pidämme huolta ympäristöstämme, niin kuin meidän pitää pitää, me myöskin kan-
nustamme tekemään investointeja ja kehittämään toimintaa ja saamaan aikaan taloudellis-
ta kasvua ja työpaikkoja. Tässä yhdistyy moni, moni hyvä asia.

Samoin käytetään nykyistä paljon laajemmin hyväksi digitalisuutta ja myöskin sitä yhtä
periaatetta, että kun yhdet tiedot toimitetaan yhdelle viranomaiselle, se riittää, ja niin pitää
olla. Tässä on meillä vielä paljon, paljon tehtävää, jotta näin tapahtuu, mutta tämä on erit-
täin hyvä askel oikeaan suuntaan.

18.50 Arto Pirttilahti kesk: Arvoisa rouva puhemies! Korostan oikeastaan edustaja Kal-
marin vielä esille nostamaa asiaa, että nythän tässä oli määrätty luettelo näistä ympäristö-
lupa-asioista ja niitten keventämisestä, mutta kun kaikkinensa tämä byrokratianpurku tuo
jatkuvasti ainakin meille uutta viestiä tuolta maakunnista pienyrittäjiltä ja toimijoilta, niin
olisi hyvä saada näitä myös kerättyä sitten, kun tämä laki kohta on auki, ja katsoa sitä niit-
ten toimintojen osalta.

Keskustelu päättyi.

Asia lähetettiin ympäristövaliokuntaan.
4


