















































DEM6D69.tmp.xml


Pöytäkirjan asiakohta PTK 111/2018 vp

 Tarkistettu
4.0

Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

2.7. Suullinen kysymys Itämeren suojeluun osoitettujen lisämäärärahojen kohdentamises-
ta (Saara-Sofia Sirén kok)

Suullinen kysymys SKT 179/2018 vp

Suullinen kyselytunti

Puhemies Paula Risikko: Vielä kaksi kysymystä jäljellä. — Kokoomuksen eduskunta-
ryhmä, edustaja Sirén.

Keskustelu

16.58 Saara-Sofia Sirén kok: Arvoisa puhemies! Myös tulevilla sukupolvilla tulee olla
mahdollisuus nauttia luonnon monimuotoisuudesta ja puhtaista, hyvinvoivista vesistöistä.
Itämeren suojelu on yksi tärkeimmistä ympäristönsuojelutavoitteistamme, ja onkin hie-
noa, että nyt ollaan kohdentamassa lisämäärärahaa Itämeren suojeluun ja vesistöjen parem-
paan tilaan 15 miljoonaa euroa vuosittain tulevina vuosina. Tämän määrärahan myöntämi-
sen jälkeen on tärkeää varmistaa, että sen käyttö myös kohdentuu vaikuttavalla tavalla sekä
sen alueellisen jakautumisen osalta että niiden toimenpiteiden osalta, mitä tällä rahalla teh-
dään. Tästä kohdentumisesta kysyimme myös valiokunnassa, mutta vastaus jäi vielä vä-
hän epäselväksi. Kysyisinkin ministeri Tiilikaiselta: millä tavalla tämä Itämeren suojeluun
kohdentuva lisämääräraha aiotaan kohdentaa ja jakaa käytännössä?

16.59 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kysymys, jonka edustaja Sirén nosti esille, on erittäin tärkeä.
Olen tietysti ylpeä koko hallituksen puolesta tästä historiallisesta satsauksesta Itämeren ja
vesien suojeluun. Vuositasolla tämänkaltaista lisäpanostusta emme ole koskaan Suomessa
nähneet. Kohdentamista nyt juuri ympäristöministeriössä pohditaan ja osittain yhteistyös-
sä myös muitten ministeriöitten kanssa. Pidän tärkeänä, että tuolla lisärahalla saadaan mah-
dollisimman konkreettisia ja nopeita ravinnekuormituksen vähentämistoimia aikaan, mut-
ta samalla täytyy muistaa, että osa rahasta on perusteltua kohdentaa myös sisävesien hyvän
kunnon ja tilan ylläpitämiseksi, koska vesivarat ovat yhtä tärkeitä onpa kyseessä meri, joet
tai järvet, ja ne ovat meille suomalaisille yhtä rakkaita. Tarkka kohdentaminen valmistuu
tämän vuoden aikana, ja oleellista on, että sillä saadaan konkreettisia, nopeita tuloksia ai-
kaan.

Kysymyksen käsittely päättyi.


