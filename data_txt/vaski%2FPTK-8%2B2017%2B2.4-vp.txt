















































DEM6B3E.tmpSave.xml


Pöytäkirjan asiakohta PTK 8/2017 vp

 Tarkistettu
4.0

Pöytäkirjan asiakohta 

PTK 8/2017 vp

Täysistunto

Torstai 16.2.2017 klo 16.00—21.07

2.4. Suullinen kysymys myönteisen talouskehityksen vauhdittamisesta (Anne Kalmari 
kesk)

Suullinen kysymys SKT 10/2017 vp

Suullinen kyselytunti

Ensimmäinen varapuhemies Mauri Pekkarinen: Ennätämme vielä ottaa lyhyesti muu-
taman kysymyksen. Edustaja Kalmari.

Keskustelu

16.53 Anne Kalmari kesk: Arvoisa herra puhemies! Suomineito hiihtää nyt mukavaa
vauhtia. Kiitos hyvän hallituksen, käänne on tapahtunut. Kun vuosi sitten työttömyysaste
oli 9,2 prosenttia, se on nyt 7,9 prosenttia, ja jopa pitkäaikaistyöttömyys on kääntynyt las-
kuun. Kuluttajien luottamus on parantunut, ja teollisuustuotanto kasvaa. Investoinnit kas-
voivat teollisuudessa jopa yli 3 prosenttia ja vientikin 1,4 prosenttia.

Kuitenkin ladulla on nyt vähän nuoskaa lunta. Tässä kuulimme jo työmarkkinajärjestö-
jen jännitteistä, ja tuntuu, että muitten maitten vauhti voi olla vielä nopeampi. Siksi kysyn-
kin, ministeri Orpo: mitkä olisivat ne keskeiset toimet, että vauhtimme vain kiihtyisi enti-
sestään, ja voisiko kenties oppositiokin kannustaa tässä 100-vuotiaan Suomen [Hälinää —
Puhemies koputtaa] hiihdossa eteenpäin?

16.54 Valtiovarainministeri  Petteri  Orpo (vastauspuheenvuoro): Arvoisa puhemies!
Ensin tähän oppositiokysymykseen: kyllä he mielestäni voisivat enemmän kannustaa mei-
tä [Naurua] parempiin suorituksiin.

Mutta vakavasti: Kyllä meillä on pöydällä useampia asioita, joita hallitus valmistelee
kohti puoliväliriihtä ja joilla nimenomaan pyritään siihen, että luodaan kestävää kasvua.
Kestävää kasvua, pitkällä aikavälillä kestävää julkista taloutta, ja nehän voivat perustua
vain korkeaan työllisyysasteeseen. Sen taustalla on kilpailukyky. Jos me kilpailukykyä ha-
luamme parantaa, meidän pitää tukea sitä, että se palkkamaltti pysyy siellä työmarkkinoi-
den pöydissä. Meidän täytyy pitää huolta osaamisesta ja innovaatioiden rahoituksesta, jot-
ta meillä syntyy uusia tuotteita. Meillä on siihen työryhmä käynnissä. Meidän täytyy kat-
soa, että yritykset saavat osaavaa työvoimaa, kun ne yhä enemmän haluaisivat kasvaa. Sik-
si koulutuskysymyksiin sekä kannustinloukkuihin ollaan tarttumassa. Meillä on, arvoisa
edustaja, erittäin paljon liikkeellä asioita, [Puhemies koputtaa] joita valmistelemme kohti
puoliväliriihtä.

Kysymyksen käsittely päättyi.


