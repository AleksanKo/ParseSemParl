















































DEM6B6B.tmp.xml


Pöytäkirjan asiakohta PTK 31/2019 vp
Pöytäkirjan asiakohta 

PTK 31/2019 vp

Täysistunto

Perjantai 13.9.2019 klo 13.02—13.35

3. Tietosuojavaltuutetun toimiston toimintakertomus 2018
Kertomus K 15/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään hallintovaliokun-
taan.

Keskustelu

13.04 Merja Mäkisalo-Ropponen sd: Arvoisa puhemies! Kiitos mielenkiintoisesta ker-
tomuksesta tietosuojavaltuutetulle. Tämän kertomuksen alkulehdillä todetaan hyvin: ”Tie-
tosuoja on Suomelle menestystekijä: yksityisille ihmisille se tarkoittaa henkilötietojen pa-
rempaa suojaa ja mahdollisuutta omien tietojen hallitsemiseen, yrityksille kilpailuetua,
joka syntyy vastuullisesta toiminnasta.” Lukiessani minulla tuli mieleen kaksi teemaa,
joista olisin halunnut kuulla hiukan enemmän tietosuojavaltuutetulta, mutta koska hän ei
ole täällä paikalla, niin toivon, että valiokuntakäsittelyssä näitä asioita kuitenkin selvite-
tään.

Ensinnäkin, tietosuoja-asetuksen voimaantulo viime keväänä oli iso muutos. Sen taus-
talla on oikeat tavoitteet, mutta sen on koettu arjessa hankaloittavan eri viranomaisten vä-
listä yhteistyötä, ja siitä johtuen jopa esimerkiksi apua tarvitsevien ihmisten kokonaisval-
tainen auttaminen on estynyt, tai näin ainakin on koettu. Minulle on kerrottu, että tietoja ei
voi antaa toiselle viranomaiselle, vaikka olisi asiakkaan lupa tietojen antamiseen, ja olisin
halunnut kysyä tietosuojavaltuutetulta, onko hänelle tullut tällaista viestiä ja onko tätä tie-
tosuoja-asetusta tulkittu liian tiukasti, jos ihmisten auttaminen sen takia estyy.

Toiseksi, haluan sanoa muutaman sanan geenitiedon keräämisestä ja siihen liittyvistä
tietosuojakysymyksistä. Meillä on Suomessa viime vuosina voimallisesti korostettu, että
sosiaali- ja terveystiedon käyttöä tutkimuksessa ja innovaatiotoiminnassa tulee helpottaa.
Suomella olisi tässä hieno mahdollisuus luoda uutta kasvua, koska meillä on korkealuok-
kaiset tietovarannot, hyvät järjestelmät, mahdollisuus toimia tehokkaasti ja ihmiset luotta-
vat tutkimukseen. Hyvänä lähtökohtana on nähty se, että Suomessa pienenä maana on saa-
tavilla geeniperimältään erityisen suotuisa väestö. Samalla on ajateltu, että olisi tarpeen
toimia nopeasti, koska muutkin maat ovat mukana kilpajuoksussa kansainvälisistä tutki-
mus- ja innovaatiopanoksista. Käsittääkseni EU:n uusi tietosuojalainsäädäntö asettaa kui-
tenkin esteitä laajalle tietojenkeruulle. Sen lähtöfilosofia lienee siinä, että kun tieto on ker-
ran niin arvokasta, niin sitä olisi parempi kerätä varoen ja vähän kerrallaan, asioista sel-
keästi tiedottaen ja käyttötarkoituksia etukäteen määrittäen. Samaan aikaan on lisääntynyt
tietoisuus tietosuojan merkityksestä, kun maailmalla on paljastunut skandaaleita tietosuo-
 Tarkistettu
4.0



Pöytäkirjan asiakohta PTK 31/2019 vp
jamurroista ja tietosuojan leväperäisestä tasosta. Erityisesti geenitiedon suhteen tuli lunta
tupaan Islannissa konkurssin tehneen biopankin ja Skotlannissa esille tulleiden ongelmien
myötä. Vakava huoli on herännyt siitä, voiko geenitietoa varmuudella anonymisoida eli
taata, ettei näytteenantajia voida tunnistaa. Toisaalta on myös syytä kysyä, onko riskinä,
että tämä tieto leviää sellaisille tahoille, joille sitä ei ole tarkoitettu. Geenitieto on arvokas-
ta ja herkkää terveystietoa, joka kiinnostaa hyvin monenlaisia toimijoita, jopa rikollisia, ja
siksi se ei saa joutua vääriin käsiin.

Arvoisa puhemies! Leväperäisestä ajattelusta tietojen keräämistä kohtaan sosiaali- ja
terveystoimessa oli mielestäni esimerkki viime kauden lopulla hyväksytty niin sanottu toi-
siolaki, jonka tarkoitus oli jouhevoittaa sosiaali- ja terveystiedon keruuta ja ennen kaikkea
sen välittämistä eteenpäin yhdeltä luukulta kansainväliseenkin käyttöön. [Hälinää]

Ensimmäinen varapuhemies Tuula Haatainen:  Anteeksi, edustaja Mäkisalo-Roppo-
nen. — Voidaanko sopia, että käydään nämä keskustelut aina tuolla käytävällä, niin kuul-
laan, mitä täällä puhutaan? — Olkaa hyvä.

Kiitos, arvoisa puhemies! — Siis tämän toisiolain tarkoituksena oli luoda ajanmukaiset
ja yhdenmukaiset edellytykset sosiaali- ja terveydenhuollon palvelutoiminnassa syntyvien
henkilötasoisten asiakastietojen sekä muiden terveyteen ja hyvinvointiin liittyvien henki-
lötietojen käytölle tilastointiin, tutkimuksiin, kehittämis- ja innovaatiotoimintaan, opetuk-
seen, tietojohtamiseen, viranomaisohjaukseen ja -valvontaan sekä suunnittelu- ja selvitys-
tehtäviin. Kaikki erittäin hyviä tavoitteita, mutta hallituksen alkuperäinen esitys oli unoh-
tanut lähes kokonaan tietosuoja-asiat, ja se oli jopa EU-tietosuoja-asetuksen vastainen. Iso-
jen puutteiden ja virheiden takia lakiesitystä paikkailtiin ja korjailtiin niin paljon, että ky-
symyksessä oli lopulta suurelta osin ihan eri esitys kuin mistä alun perin oli kysymys. Il-
man sosiaali- ja terveysvaliokunnan puuttumista olisi ihmisten tietosuoja joutunut suuresti
vaaraan. Toivottavasti tällä kaudella hallitukselta ei lähde niin huonosti valmisteltuja laki-
esityksiä. Mutta koska toisiolakiin tehtiin niin paljon valiokuntakäsittelyn aikana muutok-
sia ja lisäksi nopealla aikataululla, on riskinä, että lakiin jäi pahoja valuvikoja ja jopa vir-
heitä, jotka voivat vaarantaa ihmisten tietosuojan. Paikkailun ja korjailujen takia lakiesitys
jäi epäselväksi ja sekavaksikin joiltakin osin, ja kyllä itselleni ainakin jäi valtava huoli sii-
tä, mitä ihmisten tiedoille voi tapahtua. Toivon, että kaikki menee hyvin, mutta minun mie-
lestäni tällaista riskiä ei olisi pitänyt ottaa. Toivon hartaasti, ettei tällaista tapahdu toista
kertaa. Onneksi yleinen tietoisuuskin näistä asioista on lisääntynyt, se tuli esille viime ke-
sänä lausuntokierroksella olleen lakiesityksen genomikeskuksesta ja genomitietojen käsit-
telyn edellytyksistä annetuista lausunnoista. Lausuntoja lukiessani huomasin sen saaneen
paljon kriittistä palautetta muun muassa tietosuojaan liittyen.

Arvoisa puhemies! Yhteenvetona haluan todeta, että kun lukee kertomuksia maailmal-
ta, niin kyllä meillä alkaa olla runsaasti näyttöä siitä, että geenitiedonkin anonymiteetti on
saatu puretuksi, ja toisaalta myös siitä, että tietoja on jaettu eteenpäin tahoille, joille hen-
kilö itse ei ole antanut lupaa niitä jakaa. Mielestäni meidän tulisi suhtautua nykyistä vaka-
vammin geeniteknologiaan liittyviin tietosuojauhkiin, ja tämän johdosta tulisi löytää taho,
joka ottaisi tämän asian kokonaisvaltaisesti hoitaakseen. Epäilen, riittävätkö tietosuojaval-
tuutetun resurssit tämän laajan asian haltuun ottamiseen.

Arvoisa puhemies! Toivoisin, tai olisin toivonut todellakin, että tietosuojavaltuutettu
olisi ollut paikalla ja pystynyt kommentoimaan näitä asioita, koska en löytänyt näistä
2



Pöytäkirjan asiakohta PTK 31/2019 vp
asioista kuvausta tästä kertomuksesta. Mielestäni nämä ovat niitä tietosuojaan liittyviä
asioita, joista pitäisi keskustella huomattavasti nykyistä enemmän. Teknologia — myös
geeniteknologia — kehittyy hurjaa vauhtia, ja hyvä niin, mutta tietosuojan tulisi olla hyvin
varmistettu näissä asioissa. — Kiitos. [Timo Heinonen: Erinomainen puheenvuoro!]

13.11 Pekka Aittakumpu kesk: Arvoisa rouva puhemies! Hyvin mielenkiinnolla luin
tuota Tietosuojavaltuutetun toimiston toimintakertomusta. Se on napakka ja selkeä. Siinä
tulee monia ajankohtaisia, voisi sanoa, päivänpolttavia kysymyksiä esille, niin kuin äsken
hyvin edustaja Mäkisalo-Ropponen kuvasikin näitä haasteita ja kehittämistarpeita.

Meillähän kaikilla on se tiedossa, mitä digitalisoituminen on merkinnyt ja merkitsee, si-
tä, että meidän kansalaisten ja yhteisöjen ja yritystenkin tietoja on mitä erilaisimmissa re-
kistereissä, ja siksi tämä asia on jatkuvasti yhä ajankohtaisempi. Ja tämä kysymys tästä tie-
don liikkuvuuden kehittämisestä esimerkiksi sosiaali- ja terveyspalveluissa on erityisen
ajankohtainen ja tarpeellinen. Hallitusohjelmaan me sovimme kirjauksen siitä, että edis-
tämme sote-datan joustavaa ja laajamittaista hyödyntämistä mutta kuitenkin samalla huo-
lehdimme tietosuojan korkeasta tasosta. Tämä on toivottavaa, että saamme tämän mahdol-
lisimman nopeasti toteutumaan.

Kansalaisen näkökulmasta on erityisen olennaista se, että ihminen voi kokea, että ”mi-
nun tietoni ovat turvassa ja voin luottaa siihen, että myöskin viranomaisilla on tarvittava
tietotaito turvata minun tietoni”. Tietosuojavaltuutetun toimiston tehtävänä on turvata kan-
salaisen oikeudet juuri henkilötietojen käsittelyssä, ja siksi on erityisen tärkeää, että toimis-
tolla on tähän tärkeään työhön tarvittavat ja riittävät voimavarat. Tässä toimintakertomuk-
sessa tulee esille se, että henkilöstömäärä on ollut liian vähäinen, mutta siihen on saatu nyt
korjauksia, mikä on erittäin hyvä asia. Olimme liikenne- ja viestintävaliokunnan matkalla
Berliinissä, ja sielläkin tuli esille se, että me Suomessa olemme paitsi digitaalisten palve-
luiden kehittämisessä kärkimaita, niin meidän tulee olla myös erityisesti sen vuoksi tieto-
suojan kehittämisessä ja parantamisessa kärkimaita, koska kuljemme monessa asiassa niin
edellä, ja siksi on erityisen merkittävää, että meillä myös Tietosuojavaltuutetun toimiston
resurssit ovat riittävät.

Olisin itsekin mielelläni tietosuojavaltuutetulta joitakin kysymyksiä tässä kysynyt, esi-
merkiksi tähän tiedottamiseen liittyen. Kävin tutustumassa toimiston uusiin internetsivui-
hin ja totesin ne hyvin toimiviksi, ja toivon, että toimiston resurssit myös tiedottamisen
osalta ovat riittävät, koska tarvitsemme tässä ajassa kansalaisille tietoa siitä, miten he
myöskin itse voivat huolehtia oman tietosuojansa toteutumisesta.

Ensimmäinen varapuhemies Tuula Haatainen: Täällä on puheenvuoroissa kysytty,
miksi tietosuojavaltuutettu ei ole täällä. Vain rajatuissa tapauksissa, tietyissä asioissa voi
olla ulkopuolinen istuntosalissa mukana. Tietosuojavaltuutettu ei kuulu näihin, eli hän ei
voi olla täällä istunnon aikana, mutta häntä voidaan kuulla valiokunnassa.

13.15 Arja Juvonen ps: Arvoisa rouva puhemies! Tietosuoja kiinnostaa enemmän kuin
koskaan myös kansalaisia, ja ihmiset ottavat usein yhteyttä ja kysyvät, että onko henkilö-
tietojani ja tietosuojaani kohdeltu oikein. On juuri niin kuin edustaja Mäkisalo-Ropponen
tuossa puheenvuorossaan kertoi, että toisiolaki oli sosiaali- ja terveysvaliokunnassa hyvin
haasteellinen. Olin myös itse valiokunnan jäsenenä viime kaudella kuin myös tällä kaudel-
la, ja sote-valiokunta todella puuttui moniin kohtiin, ja laki parani valtavasti valiokuntakä-
3



Pöytäkirjan asiakohta PTK 31/2019 vp
sittelyssä. Täytyy sanoa, että hämmästelen kyllä sitä lainsäädännön laatua, mitä viime kau-
della oli: me jouduimme niinkin paljon esitystä vielä korjaamaan. Mutta toivon tosiaan,
että siellä ei olisi hirveästi niitä porsaanreikiä, mitä emme kenties huomanneet, eli puhum-
me tärkeistä asioista.

Arvoisa puhemies! Asiakas- ja potilastiedot ovat erityisen tärkeitä sosiaali- ja tervey-
denhuollon palveluissa, ja kun meille on tulossa sote-uudistus ja paljon erilaista uutta lain-
säädäntöä, niin pidän tärkeänä, että henkilötietojen kanssa ollaan tarkkana ja tietosuojaan
kiinnitetään huomiota. Olin itse yhteydessä tietosuojavaltuutettuun sähköpostilla ja huo-
masin, että se on hyvä keino lähestyä, sieltä tulee myös vastaus. Henkilö lähestyi ihan yk-
sinkertaisella kysymyksellä: Minun piti peruuttaa lääkäriaika ja soitin lääkäriasemalle ja
siellä olikin nauhoitus, johon pyydettiin sanelemaan henkilötiedot, henkilötunnukset, ni-
met ja aihe, syy lääkäriin, miksi perutte sen ajan. Henkilö huolestui, että mitä ihmettä, minä
sanelen sinne nauhalle tietoni, millä tavalla niitä käsitellään. Ja siitä sitten olin yhteydessä
ja tiedustelin, voidaanko tällä tavalla toimia. No, kyllä voidaan. Mutta hyvin tärkeää on,
että ihmiset tietävät, mihin heidän tietojaan käytetään ja kuka esimerkiksi ja kuinka kauan
tällaista nauhaa mahdollisesti kuunnellaan. No, ajatus on se, että nauhoitus pitää tuhota hy-
vin nopeasti ja sitä voi kuunnella vain tietty henkilö.

Ihminen kun sairastaa, niin hän on yleensä heikoimmillaan eikä ymmärrä, mitä kaikkia
tietoja kysytään ja missä niitä käsitellään. On hyvin tärkeää, että sairaalassa, terveysase-
milla, apteekissa, siellä missä asioidaan ja ihminen kertoo asioitaan, tietosalaisuus ja tieto-
turva säilyy ja myös henkilötiedot. Tämä on mielestäni edelleen, tämä on semmoista ruo-
honjuuritason asiaa, johon pitää kiinnittää huomiota myös tulevissa lainsäädännöissä, eri-
tyisesti sotessa. Meillä on myös Apotit sun muut täällä pääkaupunkiseudulla, niin on erit-
täin tärkeää sähköisiä palveluja kehitettäessä, millä tavalla tieto siellä kulkee ja onko kaik-
ki varmasti oikein turvattua.

13.17 Timo Heinonen kok: Arvoisa rouva puhemies! Edustaja Mäkisalo-Ropponen piti
erinomaisen hyvän ensimmäisen puheenvuoron ja kävi tämän asian hyviä puolia ja toisaal-
ta myös huolia laajasti läpi, kiitos siitä.

Tässä erinomaisessa toimintakertomuksessa on hyviä huomioita muun muassa positiivi-
sesta luottorekisteristä ja muutamista muista asioista. Tiedonsaanti kaiken kaikkiaan on
toisaalta sitten sellainen kysymys, minkä pitäisi taas monessa kohdassa toimia hyvin, ja
toisaalta, niin kuin tietosuojavaltuutettu Reijo Aarnio on todennut, paljon on myös siitä
kiinni, millä tavalla näitä asioita meidän kansalliseen lainsäädäntöön tuodaan ja minkälai-
seksi lain tulkinta lopulta muotoutuu. Meillähän on Suomessa käyty keskustelua esimer-
kiksi siitä, pitääkö kerrostalojen rappukäytävistä tämän myötä poistaa esimerkiksi ihmis-
ten nimet. Tähän tietosuojavaltuutettu on todennut, että näin ei tarvitse toimia, mutta toi-
saalta niinkin yksinkertaisesta asiasta kuin saunavuorolistoista hän on todennut, että se on
tyypillinen tulkintakysymys, ja hänen mukaansa tätä pitää edelleen selvittää.

Eli oikeastaan tämä oma puheenvuoroni on huoli siitä, että tämä sinänsä hyvä asia ei vei-
si asiaa aivan älyttömiin tulkintoihin. Yhtenä esimerkkinä vaikkapa se, että meillä on ollut
vuosikymmenten perinne, että kouluissa otetaan koulukuvia, ja nythän Ruotsissa tämän
vastaavan EU:n tietosuojauudistuksen takia monet koulut ovat joutuneet lopettamaan
nämä koulukuvaukset eli enää ei kouluissa oteta koulukuvauksia — ne ovat siis vapaaeh-
toisia Suomessa. Itse toivon, että meillä ei vietäisi tätä tulkintaa aivan tällaiseen toiseen ää-
ripäähän vaan käytettäisiin sitä kuuluisaa maalaisjärkeä tämäntyyppisissä tilanteissa. Vaik-
4



Pöytäkirjan asiakohta PTK 31/2019 vp
kapa siinä, kun oman lapseni koulussa kun oli yleisurheilukilpailut, niin enää ei kuulemma
tuloksia saanutkaan laittaa näkyviin koulun seinälle vaan ne olivat mapissa ja sieltä piti
käydä katsomassa. Elikkä se mappi oli kuitenkin jollain tavalla hyväksyttävämpi kuin se,
että ne tulokset olisivat olleet vuosikymmenten perinteen mukaan siellä seinällä ja lapset
olisivat voineet niitä katsoa — itse en koskaan niille listoille päässyt, olin niin huono lii-
kunnassa ja urheilussa, eikä se minua silloin loukannut, ja en usko, että se tänäkään päivä-
nä näin toimisi.

Toivon, että tällainen maalaisjärjen käyttö olisi jatkossa kouluissa, päiväkodeissa ja
muissa hyväksyttyä ja sallittua mutta että samaan aikaan huolehditaan näistä tietoturvaky-
symyksistä, joihin omissa puheenvuoroissaan esimerkiksi edustaja Juvonen erinomaisella
tavalla ja myös Mäkisalo-Ropponen huolta ottivat.

13.20 Päivi Räsänen kd: Arvoisa puhemies! Yhä suurempi osa terveydenhuollon potilas-
tiedoista tallennetaan valtakunnallisiin järjestelmiin, mikä on tietenkin käytännöllistä ja
hyödyllistä monella tavoin. Tässä viime vuosina on nimenomaan terveysdataa koskevaa
lainsäädäntöä kehitetty voimakkaasti ja pyritty huolehtimaan myös siitä, että tietoturvalli-
suus säilyisi ja valvonta olisi riittävän tiukkaa.

Nostan kuitenkin esiin sen huolen, että kokemus kertoo tietoturvan haavoittuvuudesta,
eli voi myös vuotaa vahingossa, voi vuotaa inhimillisen virheen vuoksi, kuten olemme
Suomessakin muun muassa eräässä THL:n tapauksessa nähneet. Myös ulkomailta tiede-
tään, että esimerkiksi anonyymissä Tor-verkossa Yhdysvaltain länsirannikon sairaaloiden
potilaskertomuksia on saattanut ostaa 20 000 dollarilla kappale. Pelkästään tällaisten tieto-
jen arvo olisi jopa 20 miljardin dollarin paikkeilla. Professori Lasse Lehtonen on kiinnittä-
nyt huomiota siihen ja todennut, että potilastietoihin kohdistuu rikollista kiinnostusta myös
Suomessa, ja tämä on otettava vakavasti.

Sitten nostan ihan toisenlaisen näkökulman esiin. Valtakunnallisen Omakanta-palvelun
osalta noudatetaan kymmenen vuoden ikärajaa tietojen näyttämisessä vanhemmille. Tästä
esimerkiksi itse sain yhteydenoton vanhemmalta, jonka lapsi sairastaa masennusta. Hän
piti ongelmallisena sitä, että tällaisen kymmenen vuotta täyttäneen lapsen kohdalla van-
hemmat eivät itse pääse Omakantaan esimerkiksi lääkitystietoja katsomaan. Kymmenen-
vuotias ei kyllä vielä ole kypsä itse päättämään terveysasioistaan, eivätkä kaikki tämäni-
käiset osaa edes varata lääkäriaikaa itselleen, joten ajattelen — tämä ei ole tietenkään tie-
tosuojavaltuutetun päätöksenteon alaisuudessa vaan nimenomaan tämän talon päätöksen-
teon — että mielestäni tässä suhteessa pitäisi kyllä jonkinlainen järkevä linja löytää.

13.23 Outi Alanko-Kahiluoto vihr: Arvoisa puhemies! Täällä on käyty hyvää keskuste-
lua tästä viime kaudella käsitellystä ja hyväksytystä toisiolaista, ja halusin itsekin osallis-
tua tähän keskusteluun, kun viime kaudella tosiaankin sosiaali- ja terveysvaliokunnassa
itse olin jäsenenä.

Täytyy sanoa, että vaikka toisiolaki meni viime kaudella läpi, niin kyllä siihen jäi monia
semmoisia tietosuojaan liittyviä ongelmia, jotka jäivät itseäni vaivaamaan, esimerkiksi se,
että riskien hallinta oli käsitelty tämän lain valmistelun yhteydessä erittäin puutteellisesti.
Samoin itseäni jäi vaivaamaan kysymys anonymisoimisesta; meillä ei ole mielestäni riittä-
viä takeita siitä, etteikö näitä potilas- ja henkilötietoja voitaisi purkaa myöhemmin. Mie-
lestäni tätä toisiolakia, nyt kun se kerran on tässä talossa hyväksytty, olisikin syytä seurata
5



Pöytäkirjan asiakohta PTK 31/2019 vp
ja myöskin olla tietoinen siitä, riittävätkö valvovan viranomaisen resurssit tämän lain seu-
raamiseen ja onko sitä mahdollisesti syytä täydentää tai muuttaa tulevina vuosina.

Tosiaankin jäi mieleen se, että tämän lain valiokuntakäsittelyn aikana sitä toistuvasti
vielä täydennettiin, ja itselleni kyllä jäi täydellisesti hämärän peittoon se, voiko tässä talos-
sa itse asiassa kukaan luottaa siihen lakiin tai tietää, mitä siitä loppujen lopuksi seuraa. Se
on ehkä minun kansanedustajaurani aikana ollut kaikkein vaikeaselkoisin laki, haasteelli-
sin laki, jonka säätämistä itse olen ollut seuraamassa eduskunnassa. — Kiitos.

13.25 Paula Risikko kok: Arvoisa puhemies! Tietosuojahan on meidän kaikkien par-
haaksi tehty. Olen itse aina toiminut sellaisilla aloilla, joissa tietosuojalla on ollut suuri
merkitys ja hyvin pilkuntarkasti on pitänyt sitä noudattaa. Kannatan ehdottomasti tietosuo-
jaa ja toivonkin, että Suomi pysyy tällaisena mallimaana.

Mutta on tapahtunut myöskin semmoista, juuri tulkinnasta johtuen, että on vääriä ym-
märryksiä siitä, mikä on tietosuojan piirissä. Toisaalta taas, vaikka me aina sanomme, että
mikään laki ei estä auttamasta, niin kun olen paljon keskustellut tietosuojavaltuutetun
kanssa, niin on meillä myös vääriä ymmärryksiä siitä, mitä pitää noudattaa ja mitä ei. Otan
nyt esimerkin, missä me tarvitsisimme sitä tietojenvälitystä: nuorten syrjäytyminen. Me
tarvitsemme nimenomaan moniammatillista tiimiä nuoren parhaaksi, ja pahimmassa ta-
pauksessa voidaan sanoa, että en voi antaa niitä tietoja, kun tietosuoja estää sen. Kun se tie-
to ei kulje riittävästi näiden viranomaisten välillä, niin miten me voimme ajatella, että me
pystymme auttamaan syrjäytyneitä nuoria tai pystymme estämään syrjäytymistä? Ja siitä
syystä toivoisin, että me enemmän keskustelisimme. Silloin kun olin sisäministerinä, niin
kävin ihan tietosuojavaltuutetun kanssa tällaisen keskustelun, kun meillä oli sellaisia hen-
kilöitä, jotka olivat esimerkiksi pakkohoidossa, ja kun he sitten pääsivät sieltä pois: miten
se tieto liikkui ja miten esimerkiksi terveydenhuoltohenkilöstö pystyisi antamaan poliisille
tietoja joissain tilanteissa, jos ihminen on vaarallinen itselleen tai muille? Nämä ovat sel-
laisia asioita, joita pitäisi pohtia vähän pidemmälle. Tietosuojavaltuutettu minulle sanoi,
että tässä on vääriäkin tulkintoja. Ja toivon, että edelleen tällaista moniammatillisen yhteis-
työn mahdollisuutta jatketaan, koska me tarvitsemme sitä.

Sitten pari tällaista evästystä tähän loppuun itse asiassa eduskunnallekin, että näissä pe-
rehdytysohjelmissa kannattaisi tästä tietosuojasta olla ihan oma luentonsa, koska täällä
liikkuu paljon sellaista tietoa ja sinä voit vahingossa sanoa jotain sellaista, mikä onkin tie-
tosuojan piirissä. Ja sitten kaikki nämä kansalaisyhteydenotot ja kaikki liittyen valtakirjoi-
hin ja kaikkiin olisi hyvä käydä esimerkiksi avustajien ja edustajien kanssa läpi. Ja toinen
toivomukseni on, että puhemiesneuvosto, jota itsekin edustan täällä, vielä kerran pohtisi,
ketkä ovat täällä salissa, koska kun joka ikinen valiokunta kuulisi valtuutettua — kun se
tietosuoja kuuluu kaikille valiokunnille — niin siinähän tämän yhden valtuutetun aika me-
nee, eli voisiko ajatella, että hän sittenkin olisi täällä ja me saisimme vuorovaikutteisesti
keskustella.

13.28 Ari Torniainen kesk: Arvoisa rouva puhemies! Tässä on käyty hyvää keskustelua
Tietosuojavaltuutetun toimiston toimintakertomuksesta. Kertomus on todellakin mielen-
kiintoinen lukea, ja tässä on tullut hyviä näkemyksiä. Itsekin olisin kyllä toivonut, että tie-
tosuojavaltuutettu olisi voinut olla tässä istunnossa läsnä ja hänelle olisi voinut esittää
myöskin kysymyksiä. Se olisi hyvä. Toivottavasti näin voidaan jatkossa edetä.
6



Pöytäkirjan asiakohta PTK 31/2019 vp
Meistä kaikista on varmaankin hyvin paljon erilaista tietoa erilaisissa sähköisissä tiedos-
toissa, ja kuka oikeastaan tietää, mitä kaikkea niissä tiedostoissa onkaan ja mihin niitä käy-
tetään ja millä tavalla niiden erilaisten tiedostojen tietoturva on järjestetty. Se on suuri ky-
symys. Uskon, että tästä asiasta tullaan myöskin jatkossa keskustelemaan erilaisissa ins-
tansseissa yhä enemmän.

Avoimet rajapinnat on semmoinen iso asia, josta myöskin viime kaudella ollaan keskus-
teltu paljon. Kun uusia lakeja säädetään, niin niissähän halutaan avata rajapintoja avoi-
memmaksi. Erilaiset järjestöt, erilaiset yhteydet, erilaiset hallintoelimet pystyvät tavallaan
käyttämään samoja tiedostoja ja ottamaan ainoastaan osan niistä. Avoimissa rajapinnoissa
on semmoinen iso kysymys, miten pystytään varmistamaan, että siellä käytetään oikeaa
tietoa.

Suomea pidetään todellakin digitalisaation ja tietoyhteiskunnan johtavana maana Eu-
roopassa ja miksei koko maailmassa. Kuten edustaja Aittakumpu tuossa omassa puheen-
vuorossaan toi esille, niin kun liikenne- ja viestintävaliokunta tällä viikolla vieraili Saksas-
sa, niin siellä vastinvaliokunnan henkilöt kysyivät nimenomaan, että miten Suomessa on
tietosuoja järjestetty erilaisissa laeissa. Se kiinnosti heitä ennen kaikkea.

Myöskin tiedon liikkuvuus on meillä sähköisessä muodossa, ja tieto liikkuu erittäin no-
peasti. Tietysti kännyköitä ja tietokoneita pystytään seuraamaan hyvinkin tarkkaan ja sitä,
mitä tietoa niissä kaiken kaikkiaan on. Itse uskon, että me palaamme vielä monesti tähän, ja
toivottavasti myöskin tietosuojavaltuutetun resursseja pystytään lisäämään, sillä uskon,
että heidän työtaakkansa on todellakin iso myös tulevaisuudessa.

Ensimmäinen varapuhemies Tuula Haatainen: Meillä on aikataulu: kello on 13.30, ja
suuren valiokunnan kokouksen pitäisi päästä alkamaan. Täällä on nyt neljä puheenvuoroa,
Purra, Niemi, Aittakumpu, Tanus, joten kysyn, haluatteko pitää ne minuutin mittaisina
vastauspuheenvuoroina tässä istunnossa. Muussa tapauksessa me jatkamme ensi viikolla
tätä keskustelua. Jos vaikka nousette seisomaan, jos haluatte pitää nyt minuutin mittaisen,
nimenomaan Purra, Niemi, Aittakumpu, Tanus. [Purra, Niemi, Aittakumpu ja Tanus nou-
sevat seisomaan] — Kaikki, eli mennään 1 minuutin puheenvuoroilla.

13.31 Riikka Purra ps (vastauspuheenvuoro): Arvoisa puhemies! Kuten edustaja Heino-
nen hyvin kuvasi, olemme kuulleet taloyhtiöistä, jotka eivät pane saunavuorolistoja rappu-
käytäviin varaajien nimellä varustettuina, toisaalta urheilujoukkueista, jotka eivät uskalla
asettaa printattuja pelaajalistoja esille. Toisaalta monet ruotsalaiskoulut ovat lopettaneet
oppilaiden koulukuvaukset ja opettajilla on näihin liittyen liikaa hallinnollista työtä. Myös
täällä Suomessa kaikki vanhemmat, joilla on lapsia kouluissa tai päiväkodeissa, täyttävät
näitä lappuja vuosittain lukuisia. Toivon itse, että tiedot kirjaavan tietosuojavastaavan ei
samaan aikaan tarvitse huolehtia opettamisesta, mutta pahoin pelkään. Irlannissa on kiin-
teistövirasto määrännyt vieraskirjat poistettaviksi hallinnoimistaan turistikohteista. Näitä
tällaisia ylilyöntejä on paljon. Samaten lukio sai tuntuvat sakot tietosuojan rikkomisesta,
kun se alkoi seurata oppilaiden poissaoloa kasvojentunnistuksen avulla. Se sai isot sakot,
vaikka tämä oli vanhempien hyväksymä toimintatapa ja sen piti helpottaa opettajien työtä.

Mutta kiitoksia tästä tietosuojavaltuutetun toimintakertomuksesta. Nyt en ehtinyt puut-
tua muihin asioihin. — Kiitos.
7



Pöytäkirjan asiakohta PTK 31/2019 vp
13.33 Veijo Niemi ps (vastauspuheenvuoro): Arvoisa puhemies! Poliisitaustaisena kan-
sanedustajana haluan kiinnittää huomiota tänä päivänä siihen, että monilla vanhoilla polii-
siasemilla — itsekin toimin lupapalveluissa päätöksentekijänä — on se tilanne, että on iso
aukea lupapalveluaula, jossa ihmiset istuvat keskellä aulaa odottamassa vuoroaan. Ja tänä
päivänä, kun kansalainen hakee henkilökorttia tai passia, häneltä kysytään hyvin perusteel-
lisia tietoja: sukulaissuhteita, osoitteita, aikaisempia osoitteita, henkilötietoja. Halutessaan
vuoroaan odottava henkilö voi aivan rauhassa kirjoittaa tämän toisen ihmisen tietoja ylös,
elikkä kiireesti täytyisi saada näille vanhoille poliisiasemille tällaiset lupapalvelukopit,
joista toisten tiedot eivät leviä näille muille ihmisille. Tämmöinen tiedoksi.

13.33 Pekka Aittakumpu kesk (vastauspuheenvuoro): Arvoisa puhemies! Edustaja Rä-
sänen nosti tärkeän asian esille, lapsen tietojen saannin Omakanta-palvelusta, ja siitä asias-
ta edustaja Ronkainen on vastikään tehnyt hyvän kirjallisen kysymyksen ja saanut minis-
teriltä vastauksen, että asia tulee korjaantumaan ensi vuoden puolella. On hyvä, että tähän
asiaan on tartuttu ja se tulee muuttumaan, jotta vanhemmat saavat alaikäisen lapsensa tie-
dot tarvittaessa.

13.34 Sari Tanus kd (vastauspuheenvuoro): Arvoisa rouva puhemies! Tietosuoja on erit-
täin tärkeä, mutta niin kuin tässä on monen kansanedustajan suulla tullut esiin, niin näitä
ylilyöntejä ja ei vain hiusten halkomista vaan moneen osaan pilkkomista on todella. Toi-
voisin, että tässä valtakunnassa niihin asioihin puututtaisiin, koska oikeasti se voi hanka-
loittaa käytännön asioiden huolehtimista eikä suinkaan vähäisemmässä määrin siellä ter-
veydenhuollossa. Ja aivan niin kuin tässä tuli esille edellisessä puheenvuorossa, niin onhan
se edesvastuutonta, jos 10-vuotiaan tai sitä vanhemman lapsen tietoja eivät vanhemmat saa
tietää. Minä näen, että siinä laiminlyödään lapsesta huolehtimista. Toivon mukaan siihen
tulee pikaisesti muutos.

Mutta yksi asia, mitä tässä ei ole nostettu vielä esiin: minulla on huoli siitä, että jos esi-
merkiksi Kanta-palveluun kirjataan — esimerkiksi nuoret terveydenhuollon ammattilaiset
— epäily jostakin diagnoosista tai tilasta ja se tuleekin sinne merkattuna ikään kuin diag-
noosi olisi todistettu, tai joku muu asia jää sinne virheellisenä, niin tänä päivänä on erittäin
vaikea potilaiden, asiakkaiden saada korjattua niitä tietoja. Toivoisin, että tähänkin kiinni-
tetään huomiota.

Keskustelu päättyi.

Asia lähetettiin hallintovaliokuntaan.
8


