















































DEM60D2.tmp.xml


Pöytäkirjan asiakohta PTK 59/2019 vp
Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

14. Hallituksen esitys eduskunnalle pienten eläkkeiden korottamista koskeviksi laeiksi
Hallituksen esitys HE 43/2019 vp
Valiokunnan mietintö StVM 4/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 14. asia. Käsittelyn pohjana on sosiaali- ja terveysvaliokunnan mietintö StVM 4/2019
vp. Nyt päätetään lakiehdotusten sisällöstä. — Sosiaali- ja terveysvaliokunnan puheenjoh-
taja edustaja Vehviläinen.

Keskustelu

17.17 Anu Vehviläinen kesk (esittelypuheenvuoro): Arvoisa puhemies! Käsittelyssä on
sosiaali- ja terveysvaliokunnan mietintö 4/2019. Mietintö käsittelee pienten verorahoitteis-
ten eläkkeiden korotuksia. 

Valiokunta pitää myönteisenä, että pienimpien eläketulojen varassa elävien toimeentu-
loa parannetaan kansaneläkettä ja takuueläkettä korottamalla. Takuueläkettä on korotettu
aikaisemmin kolmella eri tasokorotuksella vuosina 2017—2019 yhteensä 47 euroa. Kan-
saneläkettä on viimeksi korotettu 20 euron suuruisella tasokorotuksella vuoden 2008 alus-
ta voimaan tulleella lailla.

Nyt ehdotettu kansaneläkkeen noin 34 euron ja takuueläkkeen 50 euron korotus kohdis-
tuu noin 609 000 eläkkeensaajaan, joiden kokonaiseläke on alle 1 200—1 300 euroa kuu-
kaudessa. Takuueläkkeen ja kansaneläkkeen saajien määrän arvioidaan lisääntyvän koro-
tusten johdosta noin 20 000 henkilöllä. Korotusten jälkeen takuueläkkeen saajia on noin
116 000 henkilöä ja kansaneläkkeen saajia noin 220 000 henkilöä. Julkisen talouden me-
nojen arvioidaan lisääntyvän ehdotettujen muutosten johdosta noin 183 miljoonalla eurol-
la. 

Kansaneläkkeen korottaminen ehdotuksen mukaisesti noin 34 eurolla nostaa kansan-
eläkkeen täyden määrän yksin asuvalla noin 663 euroon kuukaudessa ja parisuhteessa asu-
valla noin 592 euroon kuukaudessa vuonna 2020. Kansaneläkkeen määrä pienenee työelä-
ketulojen kasvaessa siten, että kansaneläkettä ei jää maksuun yksin asuvalle työeläkkeen
ollessa noin 1 368 euroa kuukaudessa ja parisuhteessa asuvalle työeläkkeen ollessa noin
1 226 euroa kuukaudessa. Kokonaiseläkkeen ollessa noin 1 000 euroa kuukaudessa netto-
korotus on noin 19 euroa kuukaudessa. Takuueläkkeen korottaminen 50 eurolla nostaa ta-
kuueläkkeen täyden määrän noin 835 euroon kuukaudessa ensi vuonna. Takuueläkettä saa-
villa nettoeläkkeen korotus on noin 47—50 euroa kuukaudessa. Takuueläkettä maksetaan,
jos muiden eläketulojen määrä on alle 827 euroa kuukaudessa vuonna 2020. Ehdotetut ko-
rotukset pitävät sisällään myös vuoden 2020 indeksikorotuksen. 
 Tarkistettu
4.0



Pöytäkirjan asiakohta PTK 59/2019 vp
Kansaneläkkeen tasokorotus korottaa ylimääräisen rintamalisän ja sotilasavustuslain
täyden perusavustuksen määrää. Takuueläkkeen korotus nostaa myös työkyvyttömyy-
seläkkeen lepäämään jättämisen minimiansaintarajaa. Takuueläkkeen korotus parantaa
myös vaikeaan työmarkkina-asemaan joutuneiden ikääntyneiden pitkäaikaistyöttömien
asemaa, koska eläketuen määrä on sidottu takuueläkkeen määrään.

Esityksessä ehdotetaan myös nuorten kuntoutusrahan ja ammatillisessa kuntoutuksessa
olevan kuntoutusrahan vähimmäismäärän nostamista takuueläkettä vastaavaksi. Valiokun-
ta pitää tarkoituksenmukaisena myös ehdotusta maatalousyrittäjien luopumistukien täy-
dennysosien määrien muuttamisesta kansaneläkkeen määrään ehdotettua muutosta vastaa-
vasti.

Valiokunta pitää hyvänä, että eläkkeensaajan asumistuen lisäomavastuurajaa ja lisä-
omavastuun kerrointa muutetaan esityksen mukaan siten, että eläketulon muutos ei juuri-
kaan vaikuta eläkkeensaajan asumistukeen eikä siten vähennä käytettävissä olevien tulo-
jen nousua. Valiokunta kiinnittää kuitenkin huomiota siihen, että osa eläkkeensaajista saa
yleistä asumistukea ja yleistä asumistukea saavilla noin kuudellatuhannella eläkkeensaaja-
ruokakunnalla asumistuki voi laskea 0—17 euroa kuukaudessa. Tällöin eläkkeen korotus
ei nosta heidän kohdallaan käytettävissä olevia tuloja täysimääräisesti.

Ehdotetut korotukset parantavat kaikista pienituloisimpien eläkkeensaajien toimeentu-
loa ja laskevat hieman pienituloisuusastetta. Myös eläkkeensaajien toimeentulotuen tarve
vähenee. Valiokunnan näkemyksen mukaan viimesijaisen toimeentulotuen tarpeen ja toi-
meentulotukiriippuvuuden vähentäminen ensisijaisia etuuksia korottamalla on tarkoituk-
senmukaista sekä tuensaajien että sosiaaliturvajärjestelmän kokonaisuuden kannalta.

Valiokunta korostaa, että eläkkeensaajan toimeentuloon vaikuttavat tulojen lisäksi myös
eläkkeensaajan menot ja varallisuus. Erityisesti asumisen ja sairastamisen menot aiheutta-
vat monelle eläkkeensaajalle toimeentulovaikeuksia. Tämä näkyy myös eläkkeensaajien
ulosotoissa. Valiokunta toteaa, että voimassa oleva sosiaali- ja terveydenhuollon asiakas-
maksuista annettu laki antaa kunnalle jo nyt mahdollisuuden kohtuullistaa asiakasmaksu-
ja. Valiokunta pitää kuitenkin tärkeänä ja välttämättömänä, että asiakasmaksulainsäädän-
nön uudistusta jatketaan pikaisesti. Hallitusohjelman mukaan uudistuksen tavoitteena on
hoidon esteiden poistaminen ja terveyden tasa-arvon lisääminen muun muassa maksutto-
muutta laajentamalla ja kohtuullistamalla maksuja. Valiokunta pitää myös hyvänä, että
hallitusohjelman mukaisesti selvitetään edellytykset ottaa kotitalousvähennyksen rinnalle
käyttöön tukijärjestelmä, jossa kotitalousvähennyksen kaltaisesta edusta voisivat hyötyä
myös pienituloisimmat.

Eläkeläisköyhyyden vähentäminen edellyttää kokonaisvaltaisia ja tutkittuun tietoon pe-
rustuvia toimenpiteitä. Valiokunta kiinnittää huomiota siihen, että olemassa oleva tieto elä-
keläisköyhyydestä on osin hajanaista, ja pitää tarpeellisena kattavan ja systemaattisen tut-
kimuksen tekemistä eläkeläisköyhyyden luonteista ja syistä.

Arvoisa puhemies! Tähän mietintöön sisältyy myös kaksi vastalausetta.

17.24 Pekka Aittakumpu kesk: Arvoisa puhemies! Kiitos edustaja Vehviläiselle selke-
ästä esittelystä. 

Käsittelimme tosiaan tätä eläkkeiden korottamista eduskunnan sosiaali- ja terveysvalio-
kunnassa lokakuun lopulla ja kannatimme sitä. Kansaneläkkeen täyttä määrää nostetaan
nyt noin 34 eurolla kuukaudessa ja takuueläkkeen täyttä määrää 50 eurolla kuukaudessa
2



Pöytäkirjan asiakohta PTK 59/2019 vp
ensi vuoden alusta alkaen. Nämä korotukset koskevat yli 600 000:ta suomalaista eläkkeen-
saajaa. Ne tulevat siis vaikuttamaan myönteisesti hyvin suureen ihmisjoukkoon. 

Meille keskustassa on erityisen tärkeää, että voimme kohdentaa korotuksia kaikkein pie-
nituloisimpiin eläkeläisiin ja tällä tavalla mahdollisimman tehokkaasti vähentää eläkeläis-
köyhyyttä. Viime kaudella takuueläkettä jo korotettiin useamman kerran, yhteensä noin 40
eurolla, mutta sitä ei juurikaan mediassa huomattu. Mielestäni on selvää, että nämä ensi
vuoden alussa voimaan tulevat eläkkeiden korotukset eivät vielä riitä vaan meillä on elä-
keläisten toimeentulossa vielä hyvin paljon parannettavaa. Suunta on kuitenkin hyvä ja oi-
kea. Meidän olisi paremmin huomioitava se, että monelle eläkeläiselle ratkaisevaa hanka-
luutta arjessa tuottaa se, että elämisen ja asumisen kustannukset ovat monesti hyvin kor-
keat.

Pelkkä eläkkeen taso ei ole ainut määrittävä tekijä eläkeläisen arjessa selviytymisessä,
vaan siihen vaikuttavat monet muutkin seikat. Pienituloisten ja erityisesti paljon sairasta-
vien ikääntyneiden näkökulmasta erittäin tärkeitä ovat myös laadukkaat ja helposti saavu-
tettavat maksuttomat tai edulliset peruspalvelut. Siksi sote-uudistus on tehtävä.

Arvoisa puhemies! Keskusta pitää tärkeänä, että myös asiakasmaksulainsäädäntöä uu-
distetaan siten, että paljon palveluja käyttävien pienituloisten ihmisten maksut eivät nouse.
Me varasimme hallitusneuvotteluissa asiakasmaksulain uudistamiseen 45 000 000 euroa,
jotta hoidon esteitä voidaan poistaa ja lisätä terveydenhuollon tasa-arvoa muun muassa
maksuttomuutta laajentamalla. Valiokunta onkin, kuten edustaja Vehviläinen toi esille,
kiinnittänyt huomiota mietinnössään siihen, että tämä asiakasmaksulainsäädäntö pitäisi pi-
kaisesti uudistaa. 

Arvoisa puhemies! Asumisen ja elämisen kalleus korostuu usein haja-asutusalueilla ja
keskusten ulkopuolella. Eläketurvakeskuksen selvityksen mukaan maaseudun eläkeläisil-
lä on kaupunkilaisia enemmän vaikeuksia toimeentulonsa kanssa. Tämän takia esimerkik-
si sähkönsiirtomaksuihin tulisi pikaisesti saada kohtuullisuutta, ja tätä elinkeinoministeri
Kulmuni on luvannutkin viedä eteenpäin.

On hienoa, että eläkeläisten toimeentulosta nyt keskustellaan ja että hallitus konkreetti-
sesti asiaan myöskin vaikuttaa ja parantaa pienituloisimpien eläkeläisten toimeentuloa
näillä korotuksilla. Valiokunta toteaa mietinnössään, että eläkeläisköyhyyden vähentämi-
nen vaatii kokonaisvaltaista ja tutkittuun tietoon perustuvaa tarkastelua ja toimenpiteitä ja
että nyt olemassa oleva tieto eläkeläisköyhyydestä on varsin hajanaista. Pidän hyvin mer-
kittävänä valiokunnan toteamusta, että tarvitsemme kattavan ja systemaattisen tutkimuk-
sen eläkeläisköyhyyden luonteesta ja syistä. Tämä on tärkeää saada eteenpäin. Kenenkään
ei pidä eikä pitäisi joutua pelkäämään vanhenemista ja eläköitymistä, vaan meidän täytyy
kaikin tavoin varmistaa se, että Suomessa on turvallista jäädä eläkkeelle ja ikääntyä. Elä-
keläisten toimeentulon turvaaminen on meidän vastuullamme aivan kuten myöskin näiden
erilaisten palveluiden turvaaminen. 

17.29 Merja Mäkisalo-Ropponen sd: Arvoisa puhemies! Pienimpien eläkkeiden eläke-
tulojen varassa elävien toimeentulon parantaminen kansaneläkettä ja takuueläkettä korot-
tamalla on erittäin myönteinen asia. Sen lisäksi, että 34 tai 54 euroa on pienillä eläkkeillä
eläville suuri raha ja se helpottaa varmasti arjessa selviytymistä, huomionarvoista on myös
se, että tämä raha palautuu nopeasti takaisin kansantalouden kiertokulkuun, koska pienistä
eläkkeistä ei jää säästöä vaan eläkeläiset käyttävät ne arkipäivän menoihin. Tärkeää on ko-
rostaa, että ehdotetut korotukset parantavat juuri kaikista pienituloisimpien eläkkeensaaji-
3



Pöytäkirjan asiakohta PTK 59/2019 vp
en toimeentuloa ja laskevat hieman myös pienituloisuusastetta. Myös eläkkeensaajien toi-
meentulotuen tarve vähenee, ja tämä on tärkeä asia, koska toimeentulotuenhan pitäisi olla
aina se viimesijaisin etuus.

Tämä lakiesitys on siis hyvä ja kannatettava, mutta valiokunnan tapaan haluan kyllä ko-
rostaa sitä, että eläkkeensaajien toimeentuloon vaikuttavat tulojen lisäksi myös eläkkeen-
saajien verot ja varallisuus. Erityisesti asumisen ja sairastamisen menot aiheuttavat monel-
le eläkkeensaajalle toimeentulovaikeuksia, ja se näkyy myös eläkeläisten ulosottojen mää-
rässä.

Nykyinenkin sosiaali- ja terveydenhuollon asiakasmaksulaki antaa kunnalle mahdolli-
suuden kohtuullistaa asiakasmaksuja, mutta tätä niin sanottua kohtuullistamispykälää käy-
tetään liian harvoin. Olen jopa kuullut sanottavan, että siellä kunnissa ei edes tiedetä ja tun-
nisteta tämän kohtuullisuuspykälän olemassaoloa. Pykälän tarkoitushan on nimenomaan
estää ihmisten joutumista kohtuuttomiin tilanteisiin asiakasmaksujen tai vastaavien suu-
ruuden takia. Toivon, että viesti tästä kohtuullistamispykälän mahdollisuudesta leviäisi nyt
tätäkin kautta ja kunnissa talousvaikeuksista huolimatta kohtuullistamista käytettäisiin sil-
loin, kun se on inhimillisesti ottaen tarpeellista. Kaikkein huonoin vaihtoehto on nimittäin
se, että ikäihmiset jättävät palveluita käyttämättä ja lääkkeitä ostamatta rahanpuutteen ta-
kia.

Tutkimusten mukaan matalaan sosioekonomiseen asemaan liittyy ikääntyneillä heikom-
pi fyysinen ja psyykkinen toimintakyky, suurempi sairastavuus ja korkeampi kuolleisuus.
Heikosti toimeentulevat ja pienituloiset ikääntyvät tarvitsevat esimerkiksi kotipalvelua ja
kotisairaanhoitoa huomattavasti parempituloisia enemmän, mutta he kokevat, etteivät saa
näitä palveluja riittävästi. Vaikka tämä kohtuullistaminen on siis jo nyt mahdollista — ja
toivon, että tämä asia kaivetaan jostakin sieltä pöytälaatikosta esille, jos tämä asia on unoh-
tunut — niin tarvitsemme myös laajemman asiakasmaksulain uudistuksen, ja tätä uudis-
tustahan valmistellaan ministeriössä.

Tästä edellä kuvaamastani ilmiöstä käytetään myöskin käsitettä hoivaköyhyys. Hoiva-
köyhä on ihminen, joka ei saa tarpeeksi apua ja samalla itse kokee, että hänellä on täytty-
mätön avuntarve, esimerkiksi koskien vaatehuoltoa, peseytymistä, ravitsemusta tai sii-
vousta. Huolestuttavaa on, että yli 75-vuotiaista 26 prosenttia kokee päivittäisessä elämäs-
sään runsaasti täyttymättömiä tarpeita. Päivittäisen elämän tarpeiden osalta hoivaköyhyyt-
tä selittävät eniten pienituloisuus, heikko terveys ja myös asuinalue. Erityisen paljon hoi-
vaköyhyyttä koetaan käytännöllisen avun saamisessa, esimerkiksi ravitsemukseen liitty-
vissä asioissa, siivouksessa, peseytymisessä, eli juuri kaikkein tärkeimmissä inhimillisissä
perustarpeissa.

Yhteenvetona vielä, että tämä lakiesitys on todella hyvä mutta samaan aikaan on myös
myönnettävä, että tämä on vasta alku pienituloisten eläkeläisten tilanteen parantamisessa.
Mutta jostainhan on aloitettava, ja tämä on hyvä aloitus. Ja haluan korostaa myöskin mo-
nitieteellisen tutkimuksen tekemistä, jotta me saisimme esimerkiksi tämän hoivaköyhyy-
den ja eläkeläisten köyhyyden ilmiön kokonaisuudessaan tarkasteltua ja sen perusteella
tehtyä sitten vaikuttavia ja oikeansuuntaisia toimenpiteitä tämänkin lakiesityksen lisäksi.
— Kiitos.

17.34 Kimmo Kiljunen sd: Arvoisa puhemies! Tämä lakiesitys pienimpiin eläkkeisiin eli
kansaneläkkeisiin ja takuueläkkeisiin tehtävästä korotuksesta on omalla tavallaan histo-
riallinen. Sen historiallinen konteksti on siinä mielessä tärkeää huomata, että se liittyy laa-
4



Pöytäkirjan asiakohta PTK 59/2019 vp
jemmin hallitusohjelmassa tehtäviin painotuksiin, joissa ollaan huomioimassa ikääntyneet
ihmiset, ja eläkeläisköyhyyteen tartutaan nyt vakavalla otteella. Miksi sanon, että tämä on
historiallinen? Siksi, että viimeisen 25 vuoden aikana eläkkeensaajat, yli 65-vuotiaat ikäih-
miset, ovat olleet se tulonsaajaryhmä, jonka etuuksia on heikennetty kaikkein eniten,
enemmän kuin minkään väestöryhmän missään vaiheessa Suomen historiassa. Tämä hal-
litus on ensimmäinen hallitus, joka tässä suhteessa nyt kääntää kurssia ja tarttuu vakavasti
laajalla ohjelmalla ikääntyvien ihmisten elinehtojen kohentamiseen ja parantamiseen.
Tämä on yksi niistä uudistuksista, joita tässä ollaan tekemässä. Nyt me puhumme eläketur-
vasta, mutta siellähän on paljon muitakin asioita, jotka tullaan täällä eduskunnassa vielä
käsittelemään hyvinkin laveasti alkaen hoitotakuista, hoivan mitoituksista, lääkärille pää-
systä, kotipalvelujen parantamisesta, vanhusasiavaltuutetusta ja niin edelleen. Lista on siis
pitkä ja hieno, arvokas lista, jossa vakavasti tartutaan ikäihmisten asioihin.

Tässä on nyt sitten kysymys nimenomaan pienimpiin eläkkeisiin eli takuueläkkeeseen ja
kansaneläkkeeseen tehtävästä korotuksesta. Siihen käytetään siis valtion verovaroja, ja sik-
si se on täällä budjettikeskustelussa nyt esillä. Haluaisin nyt kuitenkin selventää tätä, jotta
nämä käsitteet ovat selkeitä, koska ne eivät ole selkeitä myöskään kansalaisille, meille-
kään ei ole selkeää. Kun me puhumme pienituloisimmista eläkkeensaajista, takuueläkkeen
saajista ja kansaneläkkeen saajista, niin meillä on edelleenkin se mielikuva, että me pu-
humme vanhusväestöstä, ikäihmisistä. Mehän emme puhu ikäihmisistä, me emme aidosti
puhu ikäihmisistä. Kun kansaneläkejärjestelmä aikoinaan 30-luvulla luotiin, se oli nimen-
omaan vanhusten turvaa. Ja kansaneläkejärjestelmä oli perustana, vanhuuseläkkeenä aina
vuoteen 1995 asti, kunnes poistettiin kansaneläkkeen pohjaosa. Työeläkkeestä tuli meidän
lakisääteinen vanhusten turvamme. Tämä harha on nyt tässäkin salissa käytävissä keskus-
teluissa, että kun me puhumme takuueläkkeestä tai kansaneläkkeestä: Meillä on mieliku-
va, että me puhumme vanhuksista, ikäihmisistä Suomessa. Me emme puhu heistä.

Täyttä kansaneläkettä saavista ihmisistä eli takuueläkettä saavista ihmisistä 80 prosent-
tia on alle 65-vuotiaita ihmisiä. Erittäin haavoittuva väestöryhmä, erittäin haavoittuva
väestöryhmä. Puhumme vammautuneista ihmisistä, puhumme mielenterveysongelmista
kärsivistä ihmisistä, puhumme päihdeongelmaisista ihmisistä, jotka eivät kykene osallistu-
maan työelämään, ja sen takia he saavat takuueläkettä, ja sen takia he saavat täyttä kansan-
eläkettä. 80 prosenttia on alle 65-vuotiaita. Meillä on enemmän alle 40-vuotiaita täyttä kan-
saneläkettä saavia ihmisiä kuin yli 65-vuotiaita. Eli tässä suhteessa tämä täytyy nyt tiedos-
taa tässä salissa, että kun me puhumme kansaneläkkeestä, takuueläkkeestä, me puhumme
primäärisesti työkyvyttömyyseläkeläisistä. Erittäin, erittäin haavoittuva ryhmä, jolle koko
elämänkaari tulee olemaan pienituloisuutta. Myöskin heille kertyvä eläketurva aikanaan
on hyvin pieni, ja sen takia on arvokas, tärkeä lisäys tarttua tähän eläkeläisryhmään, mutta
se ei ole sama kuin me tarttuisimme vanhuuseläkkeisiin tosissaan. Meidän on tässä nyt
hyvä olla tietoisia tästä asiasta. On ihan yhtä tärkeää puhua työkyvyttömyyseläkeläisten
elämäntilanteen kohentamisesta kuin puhua opintotukien tai lapsilisien nostamisesta. Sii-
hen on tartuttava.

Tässä hallitusohjelmassa tähän ollaan nyt panostamassa 183 miljoonaa euroa, ja se on
hieno asia, että tämä on ensimmäinen askel tällä tiellä. Siellähän on meillä olemassa aja-
tuksellinen lupaus ja sitoumus siitä, että pyrkisimme näitä kaikkia alle 1 400 euron eläk-
keitä nostamaan 100 eurolla tämän vaalikauden aikana, se on meillä jonkinlaisena sisäise-
nä tavoitteena tässä. 
5



Pöytäkirjan asiakohta PTK 59/2019 vp
Hallitusohjelmaan on kirjattu myöskin toinen ulottuvuus, joka on tärkeä huomioida.
Siellä huomioidaan, että 98 prosenttia 65-vuotiaista eli vanhuuseläkeläisistä eli niistä, jois-
ta minä halusin juuri nyt puhua, saa työeläkettä, siis 98 prosenttia saa työeläkettä. Tässä
hallitusohjelmassa on kirjaus: ”Käynnistetään kolmikantainen selvitys siitä, miten työelä-
kejärjestelmän sisällä voitaisiin parantaa pienimmillä työeläkkeillä olevien asemaa.” Tämä
on huipputärkeä avaus, se on itse asiassa tässä hallitusohjelman eläkeläisohjelmassa yksi
keskeisimpiä ja suurimpia avauksia. Vihdoin ja viimein tällä kirjauksella halutaan tarttua
siihen rahaan, joka on varattu eläkkeisiin suomalaisessa kansantaloudessa, ja se raha, joka
eläkerahastoihin on kasvanut, on pidetty käytännössä koskemattomana. Siitä rahasta ol-
laan nyt ottamassa apua, ja se on huipputärkeä asia, että tämä askel on tehty. Siinä on aja-
tus, että kolmikannassa käynnistetään neuvottelut, ne ovat jo käynnistymässä. Toivoisin,
että tässä neuvotteluprosessissa olisi myöskin eläkejärjestöjen edustajia mukana, tavallaan
ikään kuin nelikannassa tästä neuvoteltaisiin, asia vietäisiin eteenpäin, koska eläkeläisjär-
jestöillä on tässä keskeinen roolinsa. He olivat mukana, kun 2013 tuli ulos taitettua indek-
siä koskeva yhteinen selvitys. Tämä selvitys suoritettiin nelikannassa, eli siinä olivat työ-
markkinajärjestöt mukana, siinä oli hallitus mukana ja sitten myöskin eläkeläisjärjestöt,
ensi kerran he olivat tässä mukana. Olisi suotavaa, että kun lähdetään nyt pohtimaan sitä,
miten alle 1 400 euron eläkkeisiin tämä 100 euron korotus voitaisiin saada, kun varat eivät
täältä budjetin puolelta selkeästi riitä, niin käytettäisiin niitä voimavaroja, joita on itse elä-
kejärjestelmään saatu aikaiseksi, niiden rahastojen tuottoja tässä yhteydessä voitaisiin
käyttää: mitä se maksaa, ja kuinka siihen päästään? 

Nyt minä näen, että täällä taas palaa punainen valo. Minun on pakko pyytää uusi pu-
heenvuoro tähän aiheeseen niin että voin jatkaa eteenpäin.

Toinen varapuhemies Juho Eerola: Tehkää se, vielä ehtii hyvin.

17.41 Arja Juvonen ps: Arvoisa herra puhemies! Hyvät kansanedustajat! Se siitä vappu-
satasesta sitten ja niistä suurista seteleistä, [Kimmo Kiljunen: Kuuntelepas hetken kulut-
tua!] mitä te, hallitus, lupasitte ennen vaaleja, ja kun hallitusohjelmaan olette kirjanneet,
että alle 1 400 euron eläkkeitä korotetaan 100 eurolla. [Anu Vehviläisen välihuuto] No, to-
teutumatta jää, haaveeksi jää, mutta haihtuvat haaveet.

Arvoisa herra puhemies! Hallituksen pyrkimykset eläkeläisköyhyyden pienentämiseksi
ovat kannatettavia, mutta nyt esitettävät toimet ovat riittämättömiä. Osalla eläkeläisistä kä-
teen jäävä tulo ei nouse juuri lainkaan, kun eläkkeen nousua vastaava summa vähennetään
kokonaan tai osittain asumistuesta tai toimeentulotuesta. Perussuomalaiset pitävät tärkeä-
nä eläkeläisköyhyyden torjuntaa ja muistuttavat Rinteen hallitusta lupauksesta korottaa
pienimpiä työeläkkeitä nettomääräisesti 100 eurolla — eli niin sanotulla vappusatasella.
[Kimmo Kiljunen: Siitä puhutaan!] Toimenpiteitä lupauksen lunastamiseksi tarvitaan vii-
vytyksettä — ette niitä tehneet — eli hallitusohjelman mukaisesti tulisi selvittää keinoja
korottaa 1 400 euron eläkettä.

Pelkästään tulotason korottaminen ei riitä eläkeläisköyhyyden poistamiseen, vaan elä-
keläisten tilannetta tulisi arvioida kokonaisuutena ja huomioida myös välttämättömien
elinkustannusten nousu. Suuri osa monen eläkeläisen tuloista kuluu asumismenoihin, pal-
velumaksuihin, ruokaan, lääkkeisiin, liikkumiseen, energiaan sekä sairastumisen menoi-
hin.
6



Pöytäkirjan asiakohta PTK 59/2019 vp
Kelan arvion mukaan tämän hallituksen esityksen myötä perustoimeentulotuen tarve
loppuu noin 2 000 kotitaloudelta, ja noin 14 000 kotitaloudelta tarve poistuisi vähintään
yhdeltä kuukaudelta vuoden aikana. Perussuomalaisten valiokuntaryhmä pitää tärkeänä,
että esityksen vaikutuksia maksetun toimeentulotuen määrään seurataan. Pidämme tärkeä-
nä myös sitä, että näiden tukien rajojen nostaminen eläkkeen korotuksen yhteydessä selvi-
tetään, jotta eläkeläiset saisivat eläkkeen korotuksen täysimääräisenä eikä eläkkeen nou-
sua vastaavaa summaa vain vähennetä asumistuesta tai toimeentulotuesta.

Perussuomalaiset kantavat erityisen suurta huolta eläkkeensaajien toimeentulovaikeuk-
sista, mikä näkyy myös eläkkeensaajien ulosottojen määrässä. Luottotietoyhtiö Asiakastie-
don selvityksen mukaan maksuhäiriöt ovat lisääntyneet erityisen paljon eläkeläisillä, joi-
den maksuhäiriömerkinnät ovat kasvaneet vuodessa 9 prosenttia. Eetu ry:n mukaan vuon-
na 2018 lähes 34 500:lla yli 65-vuotiaalla oli maksuhäiriömerkintä. Perussuomalaisten va-
liokuntaryhmä katsoo, että hallituksen tulisi laatia eläkeläisten ulosottoon joutumista eh-
käisevä toimenpideohjelma, ja tästä esitämme lausumaa. Valitettavasti hallitukselta se ei
saanut kannatusta.

Perussuomalaisten valiokuntaryhmä kantaa huolta asiakasmaksukattoihin liittyvistä on-
gelmista ja pitää tärkeänä, että asiakasmaksukattoihin liittyvät ongelmakohdat selvitetään
ja asiakasmaksulainsäädännön uudistusta jatketaan pikaisesti. Myös tästä perussuomalai-
set esittävät lausumaesitystä, mutta valitettavasti, hallitus, ette sitä kannattaneet.

Rinteen hallituksen politiikan seurauksena on konkreettinen riski, että eläkeläisten eri-
arvoistuminen kasvaa nykyisestään. Erityisesti liikkumisen ja omakotitalossa asumisen
kustannukset ovat nousemassa hallituksen ylimitoitetun ilmastopolitiikan seurauksena
merkittävästi, vaikka saavutetut päästövähennykset jäävät niin vähäisiksi, ettei niillä ole
kokonaiskuvassa minkäänlaista merkitystä. Rinteen hallitukselta on unohtunut alueellinen
tasa-arvo sekä eläkeläisvaikutusten arviointi.

Perussuomalaisten valiokuntaryhmä katsoo, että eläkeläisköyhyys on Suomessa merkit-
tävä yhteiskunnallinen ongelma, johon hallitus ei kiinnitä riittävää huomiota, ja tilanteen
korjaamiseksi tarvitaan viipymättä konkreettisia toimia. Sosiaali- ja terveysvaliokunnan
perussuomalaiset jäsenet ovat jättäneet tähän mietintöön vastalauseen, ja meillä on todel-
lakin kolme lausumaesitystä tässä, jotka esitän sitten seuraavan kerran ensi tiistaina täällä
istunnossa: Edellytämme, että hallitus laatii eläkeläisten ulosottojen ennaltaehkäisemisek-
si toimintaohjelman. Edellytämme, että hallitus selvittää asiakasmaksukattoihin liittyvät
ongelmakohdat. Edellytämme, että ryhdymme pikaisiin toimenpiteisiin pientä eläkettä
saavien ostovoiman vahvistamiseksi ja estämme näiden verotuksen kiristymisen.

Sitten vielä siitä takuueläkkeestä muutama sananen. Viime hallituskaudella takuueläket-
tä nostettiin kolme kertaa. Se on osa Suomen ponnisteluja Agenda 2030 -ohjelman eteen-
päin viemiseksi: poistetaan köyhyys. Takuueläkettä saavat myös monet pienituloiset elä-
keläiset, pientä työeläkettä nauttivat naiset. Erityisesti takuueläkettä saa todella moni
ikääntynyt, pienituloinen nainen, elikkä kyllä siellä on näitä eläkkeensaajia. Tiedämme hy-
vin myös, että takuueläkettä saavat myös muut kuin ikäihmiset, elikkä siellä on myös niitä
nuorempia saajia. [Kimmo Kiljusen välihuuto]

Mutta summa summarum elikkä yhteenvetona: Vappusatanen jäi saamatta, eikä se näil-
lä merkeillä tulekaan kenenkään käteen tai kukkaroon. Monet varmasti hommasivat jo sen
suuremman rahakukkaron — toiveissa se, että se todellakin tulee, niin kuin te, hallitus, ja
erityisesti Rinne, ennen eduskuntavaaleja lupasitte.
7



Pöytäkirjan asiakohta PTK 59/2019 vp
17.47 Mia Laiho kok: Arvoisa puhemies! Nyt käsittelyssä on esitys pienten eläkkeiden
korottamiseksi, ja sinällänsä esitys on perusteltu. Esitys parantaa kaikista pienituloisim-
pien eläkkeensaajien toimeentuloa ja laskee hieman pienituloisuusastetta, ja myös eläk-
keensaajien toimeentulotuen tarve vähenee. Euromäärät, joilla nyt korotukset tehtiin, jää-
vät kuitenkin kauaksi siitä, mitä pääministeri Rinne lupasi vappusatasella, mutta on tämä
tyhjää parempi. 

Kansaneläkkeen ja takuueläkkeen korotus nostaa vähimmäiseläkkeen määrää suhteessa
pieniin työeläkkeisiin. Valiokuntakäsittelyssä kuitenkin pidimme tärkeänä, että eläkejär-
jestelmän kokonaisuuden ja järjestelmän kannattavuuden kannalta on tarpeellista, että hal-
litusohjelman mukaisesti käynnistetään kolmikantainen selvitys siitä, miten työeläkejär-
jestelmän sisällä voitaisiin parantaa pienimmillä työeläkkeillä olevien asemaa, sillä kyllä-
hän pitää olla niin, että kannattaa tehdä työtä, ja työnteosta pitää aina palkita myöskin eläk-
keen muodossa. Jos on tehnyt esimerkiksi pienipalkkaista työtä kymmeniä vuosia, kyllä
kohtuullisuuden ja oikeudenmukaisuuden nimissä pitää olla niin, että työeläke on kor-
keampi kuin sosiaalituella maksettu eläke.

On huomioitava, että eläkeläisten ostovoimaan ja käytettävissä olevan rahan määrään
vaikuttavat varsinaisen eläkkeen lisäksi myös monet muut tekijät, kuten sosiaali- ja terve-
ydenhuollon asiakasmaksut, maksukaton sisältö, lääkkeet sekä ruuan ja energian hinta.
Eläkeläisten perintään ohjautuneet asiakasmaksut ovat myös kasvaneet, ja monet jättävät
talousvaikeuksissa tarpeen mukaiset palvelut ja lääkkeet hankkimatta. Se ei ole eläkeläis-
ten edun mukaista. Onkin tärkeää huolehtia siitä, että jokaiselle ikäihmiselle turvataan riit-
tävä toimeentulo. Asiakasmaksulaki toivottavasti saadaan eduskuntaan, ja sen uudistami-
sen yhteydessä eläkeläisten tilanne tulee huomioida riittävän toimeentulon turvaamiseksi
ja eläkeläisköyhyyden vähentämiseksi.

Kokoomuksen valiokuntaryhmä on huolissaan menolisäysten kestävästä rahoituksesta.
Rahoitus perustuu vahvasti 75 prosentin työllisyysasteen saavuttamiseen, ja siksi hallituk-
sen tulee osoittaa vaikuttavat keinot työllisyysasteen nostamiseksi ja sitä kautta myös elä-
kekorotusten rahoittamiseksi. Olemmekin tehneet lausumaehdotuksen, joka ei kuitenkaan
saanut hallitukselta kannatusta. Tulemme esittämään vastalauseen lausumaehdotuksessa,
että eduskunta edellyttää, että ”hallitus huolehtii riittävistä työllisyystoimista eläkekorotus-
ten rahoittamiseksi”. Pitäähän olla niin, että eläkeläiset saavat pitää edes nämä pienet ko-
rotukset, mitä heille tämän lakiesityksen myötä tulee, mikäli esitys hyväksytään.

17.51 Anu Vehviläinen kesk (vastauspuheenvuoro): Arvoisa puhemies! Haluan kysyä
edustaja Laiholta siitä, kun täällä keskusteltiin tuossa alkuiltapäivästä eräässä toisessa koh-
dassa työeläkkeistä ja siitä, mitä siihen kuuluu, kun siellä oli toinen lakiesitys käsittelyssä,
ja minulle jäi korviin, että siellä perättiin ministeri Pekoselta erittäin voimakkaasti kokoo-
muksen edustaja Sarkomaan taholta sitä, onko tarkoitus, että tämä kolmikantainen työryh-
mä, johon viitataan hallitusohjelmassa, rupeaisi tekemään sitä, että työeläkejärjestelmän
sisältä haettaisiin korotusta pieniin työeläkkeisiin. — Toivon, että myös edustaja Kiljunen
kuuntelee, koska tämä on hänelle erityisen tärkeää asiaa. — [Kimmo Kiljusen välihuuto] Ja
nyt olin ymmärtävinäni tästä edustaja Laihon puheenvuorosta, että te sanoitte sillä tavalla,
että on täysin oikein, että on kannustavuutta ja pienet työeläkkeet pysyvät jonkun verran
isompana [Puhemies koputtaa] kuin nämä verorahoilla maksettavat eläkkeet. Kysyn sitä,
mikä on kokoomuksen kanta.
8



Pöytäkirjan asiakohta PTK 59/2019 vp
Toinen varapuhemies Juho Eerola: Ja nyt edustaja Laiho, ja sen jälkeen puhujalistaan ta-
kaisin.

17.52 Mia Laiho kok (vastauspuheenvuoro): Arvoisa puhemies! Tarkoitin sitä, että kyl-
lä, jos ihminen on tehnyt työtä, sen eläkkeen pitää olla korkeampi kuin pelkällä takuueläk-
keellä olevan eläkeläisen eläke. Eikä ole oikein, että työeläkkeisiin kosketaan, jotta pysty-
tään rahoittamaan muita eläkkeitä. Että kyllä ihmisen, joka on eläkkeensä työllään ansain-
nut, pitää myöskin voida luottaa, että sen eläkkeen saa.

Toinen varapuhemies Juho Eerola: Ja nyt takaisin puhujalistaan.

17.53 Mikko Kinnunen kesk: Arvoisa herra puhemies! Tapasin lauantaina Toinin ja
Väinön Reisjärven S-marketin pihalla. He evästivät minua: "Kuule, Mikko, meidän on
edelleen pakko ajaa autolla, me asumme syrjässä. Meillä on siellä talo lämmitettävänä, ei
sitä niin vain myydä.” ”Saan eläkettä 700 euroa kuussa", Toini sanoi. "En halua turhasta
valittaa, mutta minua huolestuttaa se, että jos sairastun, riittääkö säästöni hoitoon. Me ei
olla enää ihan terveitä, mutta nyt emme nurise enempää", hän päätti tämän vaikuttavan pu-
heensa. Myös syksyllä täällä vierailleet eläkeliittojen edustajat puhuivat samasta asiasta.
Eläkeköyhyys tulee poistaa. Eläkeläiset muistuttivat, että eläkeläisten köyhyyteen vaikut-
tavat tulojen, eläkkeiden, lisäksi myös monenlaiset menot: asumisen menot, palvelujen
maksut, ruoka, lääkkeet, liikkuminen ja energian korkea hinta. Ikääntyvät ovat rakentaneet
meille tämän isänmaan. On meidän vuoromme pitää heistä huolta.

Arvoisa puhemies! On syytä muistaa, että viime vaalikauden aikana takuueläkettä koro-
tettiin keskustajohtoisen hallituksen toimesta vajaat 47 euroa kuussa. Se oli hyvä alku. Nyt
jatkamme tällä tiellä. Nyt tehtävät korotukset ovat erittäin tärkeitä pienituloisimpien eläke-
läisten kannalta. Pienimpiä eläkkeitä on pyrittävä korottamaan myös jatkossa, ja siksi tämä
maa pitää pitää kunnossa.

Pelkkä eläkkeen taso ei kuitenkaan ole ainoa tekijä, kun arvioimme eläkeläisten arjessa
selviytymistä ja pärjäämistä. Kuten edustaja Aittakumpu jo sanoi, pienituloisille ja erityi-
sesti paljon sairastaville ikääntyneille laadukkaat ja helposti saavutettavat maksuttomat tai
edulliset peruspalvelut ovat erittäin tärkeitä. Tarvitsemme sote-uudistuksen, jota talousvai-
keuksissa olevissa kunnissa kovasti odotellaan. Kuten edustajat Vehviläinen ja Juvonen jo
sanoivat, osa pienimpiä eläkkeitä saavista saa myös muita etuuksia, asumistukea tai toi-
meentulotukea. Eläkkeiden korotus johtaa heillä osittain siihen, että asumistuki ja toimeen-
tulotuki voivat laskea, jolloin käteen jäävät tulot eivät nousekaan täysimääräisesti. Toi-
meentulotuki on kuitenkin viimesijainen etuus, ja pyrkimyksenä on, että kenenkään ei tar-
vitsisi olla sen varassa pitkäaikaisesti.

On katsottava eläkeläisten elämää kokonaisuutena. Iloitsen siitä, että noin 609 000:n
alle 1 200—1 300 euroa kuussa eläkettä saavan eläkeläisen eläke nyt nousee. Siihen jouk-
koon myös Väinö ja Toini kuuluvat. He toivovat voivansa asua tuettuna kotona mahdolli-
simman pitkään. Iloitsen myös siitä, että ylimääräinen rintamalisä nousee, sotilasavustuk-
sen täysi perusavustus nousee, työkyvyttömyyseläkkeen lepäämään jättämisen minimian-
saintaraja nousee ja eläketukilain mukainen eläketuki nousee.

On syytä muistaa, että tämä laki koskee myös nuoria. Nuoren kuntoutusraha ja amma-
tillisessa kuntoutuksessa olevan kuntoutusrahan vähimmäismäärä nousevat takuueläkkeen
noston verran. Tämä osaltaan liittyy myöskin koulutuspuoleen ja oppivelvollisuuden pi-
9



Pöytäkirjan asiakohta PTK 59/2019 vp
dentämiseen, nivelvaiheeseen, johon ammattikoulutuksen ja lukiokoulutuksen rinnalle
luodaan kolmatta polkua, jossa on myös mukana tämä kuntouttava toiminta, niin myös
kansanopistot, työpajat, kymppiluokat ja ne mahdollisuudet, jotka auttavat nuorta eteen-
päin. Tämä on hyvin tärkeää, että saamme kaikki mukaan kuntoutuksen kautta koulutuk-
seen, työhön ja elämän syrjään kiinni.

Yhdyn valiokunnan ehdotuksiin siitä, että hallitusohjelman mukaisesti selvitetään edel-
lytykset ottaa kotitalousvähennyksen rinnalle käyttöön tukijärjestelmä, jossa kotitalousvä-
hennyksen kaltaisesta edusta voisivat hyötyä myös aivan pienituloisimmat, ja myös siihen
ehdotukseen, että eläkeläisköyhyyden vähentämistä tutkitaan monitieteisesti. Tarvitsem-
me laajaa tutkimusta eläkeläisköyhyydestä, sen luonteesta ja syistä, jotta osaamme tehdä
oikeita päätöksiä, jotta osaamme poistaa köyhyyden. Tämä oli myös eläkeliittolaisten ja
Väinön ja Toinin toive. Sen olemme heille velkaa.

18.00 Noora Koponen vihr: Arvoisa rouva puhemies! Hallituksen esityksessä ehdotettu
pienten verorahoitteisten eläkkeiden korottaminen on kannatettavaa. Kansaneläkkeen täyt-
tä määrää korotetaan todella 34 eurolla kuukaudessa ja takuueläkkeen määrää 50 eurolla
kuukaudessa. On erittäin myönteistä, että pienimpien eläketulojen varassa elävien ihmis-
ten toimeentuloa parannetaan vihdoin. Viimeksi kansaneläkettä on tosiaan korotettu yli
kymmenen vuotta sitten. Nyt ehdotetut kansaneläkkeen ja takuueläkkeen korotukset koh-
distuvat yli 600 000 eläkkeensaajaan. Kyseessä on siis iso osa meistä. Takuueläkkeen ko-
rotus nostaa myös hieman nykyistä suuremman lisäansion mahdollisuuden työkyvyttö-
myyseläkkeen rinnalle, ja takuueläkkeen korotus parantaa lisäksi ikääntyneiden pitkäai-
kaistyöttömien asemaa. 

Itse haluaisin painottaa myös nuorten osuutta. Esityksessä ehdotettu nuorten kuntoutus-
rahan sekä ammatillisessa kuntoutuksessa olevan kuntoutusrahan nostaminen takuueläket-
tä vastaavaksi on erinomaisen kannatettavaa. Tämä edistää osatyökykyisten nuorten ja työ-
elämän ulkopuolella olevien osatyökykyisten aikuisten ammatilliseen kuntoutukseen ha-
keutumista, millä on olennainen merkitys yksilön eli ihmisen elämänlaadun vahvistamisel-
le.

18.01 Jouni Ovaska kesk: Arvoisa rouva puhemies! Hyviä puheenvuoroja, ja kyllä tämä
on kuitenkin merkittävä päätös siinä suhteessa ja on osaltaan sitä linjaa, mitä hallitus on
koettanut edistää. Olen vähän pahoillani siitä, että oppositiosta erityisesti kokoomuslaiset
ovat poissa täältä. Erityisesti he ovat tuolla sosiaalisessa mediassa jopa tänään, kun asiana
ei ollut edes tämä pykälä vaan työeläkelainsäädäntö ja muuta, pitäneet kovaa ääntä siitä,
että nyt pitäisi toimia: missä ovat Rinteen vappusataset ja näin edespäin. Mutta sitten he ei-
vät ole täällä, kun puhutaan asiasta. Arvostan perussuomalaisia kollegoita, jotka ovat tääl-
lä ja jotka ovat myös valiokunnassa tuoneet selkeät kantansa esiin, mutta ihmettelen kyllä
kokoomusta, on hyvin erikoista, [Arja Juvosen välihuuto] miten tästä puhutaan. 

Erityisesti edustajat ovat tuoneet esiin koko tämän laajan kuvan siitä eläkeläisköyhyy-
destä, mihin meidän on puututtava. Eivät riitä ainoastaan yksittäiset toimet, mitä nyt teh-
dään, vaan on katsottava koko tämä ketju: mitä pystytään tekemään tällä tasolla, mutta
myöskin, mitä pystytään kunnissa tekemään — millä tavalla kunnat ja kaupungit pystyvät
puuttumaan myöskin osaltaan siihen eläkeläisten ja vanhusväestön arkeen? Se on se, mi-
hin toivottavasti jatkossakin hallitus kiinnittää entistä enemmän huomiota.
10



Pöytäkirjan asiakohta PTK 59/2019 vp
18.03 Ritva Elomaa ps: Arvoisa puhemies! Esityksessä ehdotetaan muutettavaksi lakia
siten, että pieniä verorahoitteisia eläkkeitä korotettaisiin niin, että kansaneläkkeen täyttä
määrää korotettaisiin noin 34 eurolla kuukaudessa ja takuueläkkeen täyttä määrää 50 eu-
rolla kuukaudessa. Eläkkeensaajan asumistuen lisäomavastuurajaa ja lisäomavastuun ker-
rointa ehdotetaan muutettavaksi siten, että esityksen mukainen eläketulon muutos ei juuri-
kaan vaikuttaisi eläkkeensaajan asumistukeen ja siten vähentäisi eläkkeensaajan käytettä-
vissä olevien tulojen nousua. Lisäksi ehdotetaan maatalousyrittäjien luopumistukien täy-
dennysosien muuttamista kansaneläkkeen määrään ehdotettavaa muutosta vastaavasti.
Tarkoitus on lisätä pienituloisten eläkeläisten ostovoimaa ja ennen kaikkea helpottaa hei-
dän arkeaan talouden osalta.

Tämä on erittäin hyvä esitys hallitukselta, pitää kiittää silloin kun on kiitoksen paikka.
Mutta tosiasia on kuitenkin se, että tämä muutos ei tuo riittävää helpotusta rahahuolien
kanssa painiville eläkeläisille. Eläkeläisten pienten tulojen lisäksi keskeinen ongelmien
lähde on elinkustannusten jatkuva nousu. Eli jos oikeasti halutaan helpottaa tämän ryhmän
tilannetta, se ei tapahdu iskemällä vappusatasen rippeet kouraan, kun samanaikaisesti ener-
giaveroja kiristetään, sähkön hinta kipuaa pilviin, ruoan ja lääkkeiden hintalappu nousee
eikä asumisen hinnan loputtomalle nousulle löydetä helpotusta poliittisten ratkaisujen
kautta. Tämä ei ole kestävä yhtälö, ja eläkeläisköyhyys tulee lisääntymään tuntuvasti, ellei
pian aleta löytää järkiratkaisuja ongelmiin. Maksuhäiriömerkintöjen määrän erityisen voi-
makkaan kasvun juuri eläkeläisten keskuudessa tulisi toimia hallitukselle hälytysmerkkinä
siitä, että jotain tarttis tehdä pikaisesti.

Perussuomalaisten mielestä tarvitaan kokonaisvaltaisia toimia eläkeläisköyhyyden
poistamiseksi. Ikäihmisten taloutta painavat usein korkeat terveydenhoitoon liittyvät kus-
tannukset. Tähän ongelmakohtaan voitaisiin vaikuttaa asiakasmaksukattoihin vaikuttamal-
la ja asiakasmaksulainsäädäntöä kehittämällä. Nykymallissa kunnilla on mahdollisuus
kohtuullistaa asiakasmaksuja, mutta tätä ei käytännössä hyödynnetä niin paljon kuin olisi
tarpeen. Pitää myös muistaa se tosiasia, että monien kuntien talous on ahdingossa eikä siel-
lä ole liikkumavaraa. Näin ollen valtion tulee ryhtyä toimiin sen eteen, että asiakasmaksu-
kattoja kehitettäisiin niin, että myös vähävaraisten eläkeläisten talous kestäisi maksutaa-
kan nykyistä paremmin.

Arvoisa puhemies! Eläkeläisten ostovoimaa voitaisiin lisätä ja toimeentuloa edistää
myös palauttamalla niin sanottu puoliväli-indeksi koskemaan työeläkkeitä 1 500 euron alle
jäävältä osuudelta. Tämä toisi monille pienituloisille eläkeläisille helpotusta tilanteeseen.
Mielestäni perussuomalaisten sosiaali- ja terveysvaliokunnan jäsenten vastalauseessaan
ehdottamat uudistukset asiakasmaksukattoihin ja eläkeläisten taloustilanteen parantami-
seksi ovat erittäin hyviä hallitukselle. Edustaja Juvonen on jo monta puhetta pitänyt asias-
ta, ja vielä on tulossa ainakin yksi, eli saamme painavaa asiaa kuulla.

Vielä maksuhäiriömerkinnöistä: Ne ovat siis lisääntymässä myös eläkeläisten kohdalla.
Samoin on erittäin hälyttävää, että leipäjonoissa on yhä enemmän pienituloisia eläkeläisiä,
varsinkin naisia — Suomessa, leipäjonossa. He ovat olleet, eläkeläiset, meidän hyvinvoin-
nin rakentajina, ja se, että ollaan leipäjonoissa, että rahat eivät riitä, tuntuu todella pahalta.

Nyt kun olen puhunut myös maksuhäiriömerkinnöistä eläkeläisten asioitten keskellä,
niin käytän sen verran vielä tätä tilannetta hyväkseni, että täällä on keskustelualoite minul-
la kassissa. Se koskee velkaantumiseen liittyviä ongelmia elikkä sitä, että keskusteltaisiin
laajasti kaikesta, mikä liittyy velkaantumiseen, ulosottoon, maksuhäiriömerkintöihin. Eli
11



Pöytäkirjan asiakohta PTK 59/2019 vp
jos edustajat, täälläkin olevat, eivät ole vielä allekirjoittaneet, niin olisi toivottavaa, että al-
lekirjoittaisitte. Se on tärkeä asia keskustella. — Kiitos.

18.09 Kimmo Kiljunen sd: Arvoisa puhemies! Edustaja Elomaa tuossa äskeisessä pu-
heenvuorossaan toi hyvin painavasti esille eläkeläisköyhyyden ongelman ja nosti siinä yh-
den ilmiön, leipäjonot, joka on kyllä sellainen musta piste suomalaisessa hyvinvointiyh-
teiskunnassa tällä hetkellä. Tarkka luku on se, että leipäjonojen asiakkaista tällä hetkellä 40
prosenttia on eläkeläisiä, ja se on kaikkein suurin leipäjonojen käyttäjäryhmä. Se on suu-
rempi kuin työttömät, opiskelijat tai muut sosioekonomiset ryhmät, jotka käyttävät leipä-
jonoja. Leipäjonot ja ennen kaikkea eläkeläiset leipäjonossa kertovat siitä, että joku mättää
meidän eläkejärjestelmässä. Peruseläkkeen piti taata ihmisille perustoimeentulo. Se on se
lähtökohta, ja jos joudutaan leipäjonoon, niin jossakin on vika. Tässä suhteessa edustaja
Elomaa on oikeassa. 

Sen sijaan minä ihmettelin, että vaikka te puheenvuorossanne totesitte ihan oikean aja-
tuksen, että tarvitaan kokonaisvaltainen ohjelma eläkeläisköyhyyteen tarttumiseen, ja te
kiititte tästä lakiesityksestä, joka tänne on nyt tullut koskien kansaneläkkeen ja takuueläk-
keen nostoa, niin miksi te ette kiitä hallitusohjelmaa siitä. Se on ensimmäinen kokonais-
valtainen ohjelma eläkeläisköyhyyteen, ikäihmisten köyhyyteen tarttumisessa, joka Suo-
messa on tehty neljännesvuosisataan. Hallituksen ikäihmisiä koskeva ohjelma ansaitsisi
suuren kiitoksen ja oppositiolta vahvan tuen ja kannatuksen. Minä luettelin jo niitä tavoit-
teita edellisessä puheenvuorossani enkä käy niitä lävitse. Nyt meillä on ensimmäisen ker-
ran kokonaisvaltainen ohjelma, ja tämä nyt tehtävä kohennus takuueläkkeisiin ja kansan-
eläkkeisiin on yksi osanen sitä — pieni askel, yksi osanen, koska siinä on tietysti isompi as-
kel sitten seuraamassa. 

Haluaisin myöskin korjata tässä eräitä muita huomioita. Hämmästelin edustaja Laihon
puheenvuoroa, kun hän pohdiskeli näillä sanoilla: ”kyllä työllä ansaitun eläkkeen pitää olla
ilman muuta suurempi kuin takuueläke tai kansaneläke”. Siinä ei tavallaan nyt ymmärretä
ollenkaan näitä konsepteja, mistä on kysymys. Kun puhumme vanhuuseläkkeestä, josta nyt
on tässä kyse, niin työeläke on se peruseläke meillä. Se ainoa lakisääteinen vanhuuseläke,
joka meillä on, on siis työeläke. 98 prosenttia yli 65-vuotiaista saa työeläkettä, kuten sanot-
tu. Se on se peruseläke. Jos työeläke lyhyistä työurista johtuen jää kovin, kovin pieneksi eli
jos lyhyt työura aiheuttaa sen, että työeläke on pieni, niin meillä on olemassa perusturvaa
kansaneläkkeen muodossa — ja takuueläkkeen muodossa siihen päälle — jolla kohenne-
taan sitä, ettei jää ihan kohtuuttomaan kulmaan, ja sitähän tällä aloitteella nyt pyritään tur-
vaamaan. Eli ne eivät ole millään tavalla toisillensa ristiriitaisia elementtejä. Kansaneläke
on tässä tapauksessa vain perusturvaa, joka tulee siihen päälle, jos on hyvin pienistä työ-
eläkkeistä kysymys.

Kun me puhumme kansaneläkkeistä, niin siitä edustaja Juvoselle täytyy sanoa, kun viit-
tasitte, että onhan täyttä kansaneläkettä saavien joukossa ikäihmisiä, naisia erityisesti. Ai-
van oikein, tämä on oikea huomio, mutta nyt käytän vähän voimakasta ilmaisua, kun sa-
non, että se on kovin, kovin vähenevä luonnonvara niiden täyttä kansaneläkettä saavien
joukossa, luonnollisista syistä, sen takia, että 100 000:n täyttä kansaneläkettä tai takuuelä-
kettä saavan joukossa on 80 000 alle 65-vuotiasta. Siellä on parisenkymmentätuhatta, itse
asiassa 24 000 ihan tarkasti, jotka ovat yli 65-vuotiaita. Käytännössä he ovat kaikki yli
85-vuotiaita, merkittävä osa jopa yli 90-vuotiaita, ja he ovat maatalouden piirissä työsken-
nelleitä emäntiä useimmiten, jotka eivät ole olleet varsinaisesti työelämässä mukana —
12



Pöytäkirjan asiakohta PTK 59/2019 vp
myöskin hurjan haavoittuva ryhmä, joka tarvitsee sen tuen ehdottomasti, mutta se on pie-
nenevä luonnonvara siinä mielessä, että se vähenee useilla tuhansilla vuosittain, ihan luon-
nollista syytä, ja sen takia kohta meillä kansaneläkejärjestelmä, itse asiassa takuueläkejär-
jestelmä, on oikeastaan ainoastaan työkyvyttömyyseläke. Alleviivaan sitä nyt, koska me
jouduimme tätä keskustelua juuri käymään. 

Sitten edustaja Juvosen puheenvuorossa oli vähän niin kuin pilkallinen sävy, vaikka
tämä aloitehan on hyvä, mitä hallitus on tehnyt. En ihan tarkkaa sanamuotoa muista, mutta
sanoitte ”hyvästi vappusatanen”. Tämä oli teidän muotoilunne. Minä ainakin omassa pu-
heenvuorossani yritin tuoda esille, ja tekin siteerasitte sitä, että hallitusohjelmassa tode-
taan, että ”käynnistetään kolmikantainen selvitys siitä, miten työeläkejärjestelmän sisällä
voitaisiin parantaa pienimmillä työeläkkeillä olevien asemaa”. Miksi te sanotte ”hyvästi
vappusatanen”, kun tässä nimenomaan on lähtökohtana se, että pyrittäisiin alle 1 400 eu-
ron eläkkeisiin saamaan se 100 euron korotus? [Arja Juvonen: Te ette tuo sitä vielä!] Ja
mikä tässä on historiallista — tämähän on erittäin kunnianhimoinen juttu — niin ensim-
mäisen kerran ollaan tarttumassa työeläkkeen määräytymisperusteisiin kolmikantaisessa
neuvottelussa. Se avaa ihan uuden kulman. Mikä se hintalappu karkeasti on, jos 1 400 eu-
ron alla olisi 100 euron korotus kaikille? Se on noin 700 miljoonaa. Nyt sitten herää kysy-
mys, mistä ne rahat saadaan. Rahathan saadaan sieltä, mistä ne pitääkin saada eli eläkejär-
jestelmän sisältä, jossa rahastojen korkotuotoista voidaan nipistää hieman juuri tähän tar-
koitukseen. Tämä korotus on euromääräinen, ja siinä mielessä se sotkee tätä ansiosidon-
naisen järjestelmän luonnetta, koska euromääräisenä korotuksena siinä on käsitteellinen
ero, mutta se on hieno, koska se tasoittaa tuloeroja, ja se on hallitusohjelman mukaista. 

Ehkä helpoin tie olisi korottaa 100 euroa kaikille työeläkettä saaville. Silloin hintalappu
olisi 1,5 miljardia. Jos kaikki 1,3 miljoonaa vanhuuseläkkeellä olevaa kansalaista saisivat
100 euron korotuksen, hintalappu on 1,5 miljardia. No se maksaa tämä hävittäjä... Ei nyt
verratakaan ollenkaan mihinkään, ei verrata yhtään mihinkään, vaan todetaan ainoastaan,
että nämä rahastot ovat viimeiset 25 vuotta, itse asiassa vuodesta 95 alkaen, kasvaneet kes-
kimäärin 8 miljardia euroa vuodessa ja jos se 1,5 miljardia työeläkejärjestelmästä otettai-
siin ja tehtäisiin tällainen 100 euron korotus kaikkiin työeläkkeisiin, niin se tarkoittaisi si-
tä, että se itse asiassa kasvaisi sitten 6,5 miljardia euroa eikä 8:aa miljardia. 

Eli siinä mielessä tämä rahoituspohja on olemassa, ja tässä on tietenkin nyt kysymys
vain poliittisesta tahdosta, että haluaisimmeko vihdoinkin käyttää niitä varoja, jotka on
työeläkejärjestelmän piirissä kasvatettu vuosikymmenten varrella, ottamalla niiden korko-
tuotoista siivun aidosti vanhuuseläkkeiden kohentamiseen. Tämä on se iso asia. Tämä voi-
daan tietysti toteuttaa tällaisella 100 euron tasokorotuksella. Helpompi tapa olisi tehdä se
ehdotus, mitä edustaja Elomaa pohdiskeli, eli tämä indeksin muuttaminen. Taitetulle in-
deksille täytyy sanoa bye-bye — sille täytyy sanoa näkemiin. Ennemmin tai myöhemmin
meidän täytyy muuttaa indeksijärjestelmää sillä tavalla, että me lopetamme tämän eläk-
keensaajan lakisääteisen köyhdyttämisen, mikä siellä on taustalla, tulotason lasku, mikä
siinä on takana. Siihen asiaanhan me joudumme puuttumaan, mutta se on eri messu. —
Kiitoksia.

18.16 Merja Mäkisalo-Ropponen sd: Arvoisa puhemies! Minä mietin pitkään, käytänkö
tämän puheenvuoron, sillä en itse yleensä harrasta keskustelua siitä, mitä ennen on tehty ja
mitä on jätetty tekemättä. Mutta nyt haluan kuitenkin hiukan korjata edustaja Juvosen pu-
heenvuoroa ja vähän muistella myös menneitä. Päinvastoin kuin edustaja Juvonen totesi,
13



Pöytäkirjan asiakohta PTK 59/2019 vp
niin kyllä asumistukea on tarkoitus tarkastella uudelleen, jotta eläkkeen korotus tulee täy-
simääräisesti myös eläkkeensaajan asumistuen saajille. Ja sitten lisäksi tähän asumistu-
keen liittyen kyllä haluan nyt sen verran muistella menneitä — jos nyt muistan oikein —
että perussuomalaiset aikoivat lakkauttaa koko eläkkeensaajan asumistukijärjestelmän ja
siirtää sen yleisen asumistuen piiriin. [Arja Juvonen: Se peruttiin!] Ja tämä olisi kyllä hei-
kentänyt merkittävästi eläkkeensaajan asumistuen saajien asemaa. Näin olin muistelevina-
ni, että näin kävi. [Ritva Elomaa: Se oli meidän ansiota, että peruttiin! — Välihuutoja] —
Hetkinen, nyt on ensinnäkin minun puheenvuoroni. Käydään sitten sitä debattia.

Ensimmäinen varapuhemies Tuula Haatainen: Yksi kerrallaan!

No sitten tähän toimeentulorajojen nostoon liittyvän kritiikin kyllä ymmärrän ja hyväk-
syn. Se on aivan sellainen asia, joka täytyy myöntää; siinä voi käydä joidenkin kohdalla to-
dellakin kurjasti. Tämä on aiheellista kritiikkiä, mutta siihen asumistukeen liittyvää kritiik-
kiä en kyllä nyt hyväksy.

Nämä korotukset ovat joka tapauksessa suunnanmuutos esimerkiksi siihen, mitä viime
hallituskaudella tapahtui, kun perussuomalaiset olivat hallituksessa, koska silloinhan jää-
dytettiin kansaneläkeindeksi. Ja esimerkiksi tänä vuonna kansaneläkkeen täysi määrä on
noin 300 euroa vuodessa pienempi kuin se olisi, jos indeksitarkastukset olisi tehty. Että nä-
mäkin on hyvä muistaa.

Mutta kaiken kaikkiaan, kun suunnanmuutoksesta puhutaan, niin se on ikään kuin peri-
aatteellinen ja arvoasia, koska eläkeläisköyhyyshän on lisääntynyt nyt pitkän aikaa. Sen
määrä on lisääntynyt, mutta se on myöskin syventynyt. Ja tästä oli hyvä esimerkki — hy-
vä, että se tuli esille — nämä leipäjonot. Tällä hetkellä todella viidestä leipäjonossa olevas-
ta kaksi on eläkeläisiä, ja tutkimusten mukaan he kokevat erityisen suurta häpeää siitä, että
joutuvat seisomaan siellä leipäjonossa, esimerkiksi sitä ruokakassia odottamassa. Ja toi-
nen erittäin huolestuttava asia on se, että maksuhäiriömerkinnät ovat kasvussa myöskin
eläkeläisten ryhmässä. Tällä hetkellä yli 34 000:lla yli 60-vuotiaalla on siis maksuhäiriö-
merkintä. Ja tämä luku on kasvanut vuodessa 9 prosenttia. Nämä ovat vain konkreettisia
esimerkkejä siitä, miten se eläkeläisköyhyys on kasvanut ja syventynyt. Ja nyt todellakin
on kysymys suunnanmuutoksesta, ja oli korkea aika saada tehtyä tämä suunnanmuutos täs-
sä vaiheessa. [Kimmo Kiljunen: Perussuomalaiset saisi kiittää hallitusta!]

18.19 Arja Juvonen ps: Arvoisa rouva puhemies! Hyvät kansanedustajat, kiitos hyvistä
puheenvuoroista. Sanon sen näin oppositioedustajana, ja meillä on vastalause tähän halli-
tuksen esitykseen. Syy siihen, miksi muun muassa tämä asumistukeen viime kaudella teh-
täväksi aiottu leikkaus, mitä harkittiin, peruttiiin, löytyy täältä perussuomalaisten paikoil-
ta. Eli me estimme sen, niin että tällaista leikkausta ei lähdetty tekemään, koska totesim-
me, että se on kohtuuton. Ja se, että... [Kimmo Kiljunen: Kun tuli paine oppositiolta!] —
Painetta tulee myös eduskuntaryhmien sisältä, tiedätte sen myös itse, ja kaikki kansanedus-
tajat tietävät, että myös eduskuntaryhmissä pohditaan monia asioita eri tavoin. On lakiesi-
tyksiä ja on lakialoitteita, joille välttämättä ei saa kaikkien tukea.

Sama liittyy myös hoitajamitoitusasiaan, mistä viime kaudella käytiin kovasti keskuste-
lua. Me perussuomalaisten kansanedustajat — joista nyt täälläkin istuu muun muassa edus-
taja Elomaa — teimme töitä, että me saimme estettyä kohtuuttomat esitykset. Mutta se hal-
14



Pöytäkirjan asiakohta PTK 59/2019 vp
litustaival oli todellakin lyhyt, koska meidäthän heitettiin ulos hallituksesta, ja tilalle jäivät
sitten muut henkilöt.

Arvoisa rouva puhemies! Nostan vielä esiin täällä keskustelussa nostetun asiakasmak-
sukaton ja asiakasmaksulainsäädännön. Kunnilla on todellakin mahdollisuus kohtuullistaa
näitä asiakasmaksuja, mutta valitettavasti sitä ei käytetä riittävästi. Meidän asiantuntija-
kuulemisissa valiokunnassa nousi esiin asiakasmaksukaton seurannan haasteellisuus eri-
tyisesti ikääntyneiden henkilöiden kohdalla sekä korkeat maksukatot ja omavastuut, jotka
rasittavat ikäihmisten taloutta muuta väestöä enemmän. Siellähän on kolme erilaista mak-
sukattoa: on terveyspalveluissa 683 euroa, lääkkeissä 572 euroa ja Kela-matkoissa se 300
euroa. Tämä on sellainen hankala maksukattojen viidakko, ja todellakin me esitämme, että
nämä selvitettäisiin, mutta valitettavasti ette, hallitus, siellä yhtyneet tähän meidän esityk-
seemme.

Kyllä minun sydäntäni hieman kouraisi, edustaja Kiljunen — puhutte hyvin ja tiedätte
paljon asioita — kun käytitte sanontaa ”katoava luonnonvara”. Ja minä ajattelen, että kun
on paljon ikääntyneitä ihmisiä ja ikääntyneitä pienituloisia naisia, jotka nauttivat sitä ta-
kuueläkettä kansaneläkkeen tai pienen työeläkkeen päälle, niin toivoisin, että näkisimme
heidät säilyvänä luonnonvarana ja ihanina... He ovat kantaneet työtaakkansa ja tehneet val-
tavan työmäärän, oli se sitten siellä maataloudessa, oli se sitten siivoojina, kodinhoitajina,
apuhoitajina, tehneet sitä työtä ja saaneet pienen tulon, niin että he ovat oikeutettuja sen
eläkkeen saamaan. Kyllä minä toivoisin, että kun oli se lupaus, minkä te annoitte eduskun-
tavaaleissa alle 1 400 euroa tienaaville, että näille pienille eläkkeille annetaan se 100 eu-
roa, niin tulisi selkeät esitykset. Puhetta kyllä riittää, mutta tulisi sanoa myös selkokielellä
se, milloin tämä 100 euroa tulee ja millä tavalla tätä asiaa selvitetään. Meillä ei sitä tietoa
ainakaan valiokunnassa ole ollut, ja sen takia me asiaa kritisoimme. Me kritisoimme sen ta-
kia, että eduskuntavaalien alla on luvattu pienille eläkeläisille, alle 1 400 euroa tienaaville,
tämä vappusatanen, ja sitä ei valitettavasti siellä ole.

Mutta vielä sitten, mitkä muut kurjistavat sitä eläkeläisten elämää? Polttoaineen hinnan-
korotukset ovat tasavero, joka ei huomioi veronmaksukykyä mitenkään ja kohdistuu eri-
tyisesti syrjäseutujen asukkaisiin, joille asiointimatkat ovat pitkät, ja ikäihmiset ajavat au-
toa pitkiä välimatkoja. Maamme suurkaupunkien ulkopuolella oman auton käyttö on vält-
tämätöntä, eikä pieneläkeläisellä ole varaa sähköauton hankintaan. Joukkoliikennettä ei
ole, ja myös taksilla liikkuminen on taksiuudistuksen seurauksena kallistunut ja hankaloi-
tunut. Ja jos olen oikein ymmärtänyt, niin siellä Rinteen hallituksessa on kirjaus siitä, että
konkreettisiin toimenpiteisiin ryhdytään, jotta korjataan nämä taksialan ongelmat. Toivoi-
sin, että viette niitä eteenpäin, koska niistä tulee paljon palautetta.

Arvoisa puhemies! Kyllä kiitosta annetaan silloin, kun sille aihetta on, ja kuten olemme
sanoneet, niin tämä on hyvä askel. Totta kai korotukset ovat tervetulleita, mutta sillä ei ihan
päästä maaliin.

Ja haluan kiittää edustaja Ovaskaa erittäin rakentavasta ja huomaavaisesta puheenvuo-
rosta, kun huomasitte, että todellakin täältä puuttuu kokoomus, joka itse asiassa nosti esiin
tämän vappusatanen-teeman, joka itse asiassa löytyy perussuomalaisten vastalauseen sisäl-
tä, mutta sitä ei löydy kokoomuksen vastalauseen sisältä. Hienoa, että annoitte kiitosta
meille siitä, että me istumme täällä edustaja Elomaan kanssa — tämä auttaa meitä jaksa-
maan ja taistelemaan yhteisten asioiden puolesta. Toivotan voimia kaikille meille, että
teemme kaikkemme, että suomalaisilla on hyvä olla tässä yhteiskunnassa.
15



Pöytäkirjan asiakohta PTK 59/2019 vp
18.25 Mikko Kinnunen kesk: Arvoisa rouva puhemies! Kiitos edustaja Juvoselle erittäin
rakentavasta puheenvuorosta ja tästä hyvästä keskustelusta, jota olemme käyneet. On tär-
keää, että hallitus kuulee ja kuuntelee opposition hyviä ehdotuksia, kun selätämme eläke-
läisköyhyyttä. Kokoomus toivoo työllisyystoimia. Niitä tulee löytää ja tehdä, jotta voim-
me pitää kaikista huolta. Perussuomalaiset ovat nostaneet esille nämä asiakasmaksukatto-
jen ongelmakohdat, joita tulee selvittää, ja eläkeläisten ostovoiman vahvistamisen. Ne ovat
mielestäni hyviä asioita.

Minun vanhempani ovat yli 80-vuotiaita. Äitini opettaa edelleen silloin tällöin posliinin-
maalausta kansalaisopistossa. Hänen eläkkeensä on pieni, koska hän halusi hoitaa meidät
villit poikansa kotona ja lähti vasta sitten kodin ulkopuolelle töihin. Mutta hän ei käy töissä
vain rahan vuoksi vaan merkityksellisyyden vuoksi. Isäni kirjoittaa aktiivisesti ja tekee
edelleen työkeikkoja ja vapaaehtoistyötä. Eläkeläisten, ikääntyvien hyvinvointi koostuu
toki toimeentulosta, niistä tärkeistä asioista, joista olemme tänäänkin puhuneet ja oikeista
palveluista, joihin on paljon viitattu, mutta myös mielekkäästä toiminnasta ja elämästä. Li-
putan aktiivisen vanhuuden puolesta

18.27 Kimmo Kiljunen sd: Arvoisa puhemies! Valitan, jos sananvalintani ei ollut hyvä,
edustaja Juvonen. Minulle kuitenkin luonnonvara-termi on hyvin, hyvin positiivinen, ja
luen myöskin Luojan luomaksi luonnonvaraksi ihmisen. Minä jos kuka haluan suhtautua
erittäin suurella kunnioituksella meidän vanhusväestöömme. Se ansaitsee kaiken suojan,
tuen ja hoivan ja myöskin aktiivisen osallisuuden yhteiskuntaan. Se on vain fakta, että yli
85-, yli 95-vuotiaat ihmiset ovat... Luonnon kiertokulku on sellainen, että niiden ihmisten
määrä, jotka vielä tällä hetkellä saavat vain kansaneläkettä, jotka eivät ole olleet työeläke-
järjestelmän piirissä työuransa aikana, on supistuva ja se väkisin supistuu, ja sen takia to-
tesin, että näiden ihmisten osalta, jotka ovat yli 65-vuotiaita, niiden määrä, jotka eivät ole
olleet työeläkejärjestelmän piirissä, supistuu rajusti. Se oli se minun ainoa viittaukseni, ja
siihen on luonnollinen syy, ja kunnioituksen jaamme yhteisesti.

Mutta sen sijaan edustaja Mäkisalo-Ropponen viittasi siihen, että hän ei haluaisi muis-
tella menneitä ja sitä tikulla silmään, joka sen tekee. Mutta kun täällä nyt on tätä vertailua
tehty ja olemme vielä siinä tilanteessa, että meillä on juuri hallitus vaihtunut ja oppositio
hyvin mielellään — ette välttämättä sitä tee — syyllistää nykyistä hallitusta monista asiois-
ta, joita yhteiskunnassa juuri nyt on, ilman että tämä hallitus on vielä edes ehtinyt vaikut-
tamaan, niin meidän on pakko vielä katsoa, mitä se edellinen hallitus teki, koska se vaikut-
taa tähän reaalitodellisuuteen, missä me olemme. Ja sen takia, jos puhemies sallii, minä
pikkuisen katsoisin mennyttä suhteessa tähän päivään, koska meillä on — hienoa — edel-
lisen kauden hallituspuolueiden edustajia täällä paikan päällä. Ainakin nämä edustajat, jot-
ka tässä ovat paikalla, edustajat Elomaa ja Juvonen, ovat olleet hyväksymässä hallitusoh-
jelman silloin edellisten vaalien jälkeen 2015. Siinä hallitusohjelmassa oli myöskin ikäih-
misiä koskeva kokonaisvaltainen ohjelma. Minä viittasin tähän nykyhallituksen kokonais-
valtaiseen ohjelmaan, joka tarttui eläkeläisköyhyyteen. Silloinen hallitusohjelma lähti ihan
toisesta näkökulmasta. Maamme heikkous numero yksi oli edellisen hallituksen ohjelman
mukaan — jota siis edustaja Juvonen ja edustaja Elomaa ovat kannattaneet tässä salissa,
äänestäneet sen puolesta — se, että Suomen taloutta ja kilpailukykyä hankaloittaa väestön
ikääntyminen, siis ikäihmiset ovat tämän kansantalouden kilpailukyvyn ja talouden kehi-
tyksen suurin este. Sen takia te rakensitte laajan leikkauslistan, ette kokonaisvaltaista oh-
jelmaa, jolla autettaisiin ikäihmisiä, eli leikattaisiin. Tämä nykyinen hallitus lähtee aivan
16



Pöytäkirjan asiakohta PTK 59/2019 vp
toisesta kulmasta. Ikääntyneet katsotaan hallitusohjelman mukaan voimavaraksi, ihan suo-
ra kirjaus: ”Yhdenkään ikäihmisen ei pidä pelätä vanhenemista.” Se on se lähtökohta, josta
nykyinen hallitus lähtee ja tarttuu näihin asioihin.

Ja sitten tämä tikulla silmään: Mitä te olette allekirjoittaneet? Mikä oli hallitusohjelma,
kun te allekirjoititte ikäihmisiä koskevan kokonaisvaltaisen ohjelman? 1) Palvelumaksu-
jen korotus, 150 miljoonan nettovaikutus, plussaa, saadaan siitä. 2) Lääkekorvausten pie-
nentäminen, 150 miljoonaa. 3) Potilaiden, kuntoutujien matkakorvausten lasku, 20 miljoo-
naa. 4) Vanhuspalveluhenkilöstön vähennys, 70 miljoonaa. 5) Vanhuspalvelusuunnitelmi-
en heikentäminen, 10 miljoonaa. 6) Kansaneläkkeiden jäädytys, kansaneläkeindeksin jää-
dytys, 355 miljoonaa. 7) Eläketulovähennyksen pienentäminen, 419 miljoonaa. 8) Sosiaa-
lietuuksien hintaindeksin heikennys, sille ei ole edes summaa. 9) Eläkeläisten asumistuen
heikennys, 123 miljoonaa. 10) Eläkkeisiin ei verotuksen ansiotulovähennystä, kuten työ-
tuloihin. 11) Vielä ruoska päälle: jollei yhteiskuntasopimusta saada aikaan, työeläkkeiden
indeksikorotus puolitetaan. Tämä oli teidän ohjelmanne, jonka te olette allekirjoittaneet
kansanedustajina, kun perussuomalaiset menivät hallitukseen. Tämä on ollut siinä vaihees-
sa teidän ohjelmanne, mikä on viety läpi. Kiitos opposition, kiitos opposition, joka aktiivi-
sesti vastusti näitä asioita, osa näistä jouduttiin peruuttamaan, paine tuli liian korkeaksi.

En halua sitä tikulla silmään, joka vanhoja muistelee, mutta tämä on syytä nyt katsoa,
kun te teette nyt avauksia tässä tilanteessa, jolloin meillä on hallitusohjelma, joka aidosti,
kokonaisvaltaisesti tarttuu useisiin kohteisiin ja pyrkii kohentamaan ikäihmisten asemaa,
kuten sanottu, on sitten hoivasta kysymys, on sitten kotipalveluista kysymys, on kysymys
vanhusasiamiehestä, on kysymys kohdennetuista terveystarkastuksista eläkkeelle siirty-
vien ihmisten luona. On seniorineuvolajärjestelmän itu ja on eläketurvaan tehtävät koro-
tukset, on tuhat uutta lääkäriä, viikossa pitää päästä kiireettömään hoitoon ja niin edelleen.
[Arja Juvonen: Moniammatillinen tiimi!] On kohennusta, kohennusta, kohennusta ja ko-
hennusta. Oppositiolta pitäisi tulla reilusti kiitosta tällaiselle keskeiselle ohjelmalle, jossa
pyritään kohentamaan aidosti, kokonaisvaltaisesti eläkeläisköyhyyttä Suomessa.

18.32 Ritva Elomaa ps: Arvoisa puhemies! Todella, ikäihmiset ovat meidän hyvinvointi-
valtiomme takana, ja he ovat antaneet sen meille, ja me voimme nyt nauttia niistä hedel-
mistä. Heille kiitos. 

On pakko ottaa esille pari asiaa. Nimittäin todella perussuomalaiset ovat olleet hallituk-
sessa kaksi vuotta — se on todella lyhyt aika. [Kimmo Kiljusen välihuuto] Kaksi vuotta.
Me perussuomalaiset olimme myös tässä mukana: meidän ansiostamme asumistuen leik-
kaus peruutettiin ikäihmisiltä elikkä vanhuksilta, eläkeläisiltä. Että siihen korjaus, kuten
edustaja Juvonenkin jo tässä totesi. Kaksi vuotta on todella lyhyt hallitusaika, jos ajatel-
laan, kuinka pitkään nämä isot, muut puolueet ovat olleet hallituksissa, vuosikymmenien
ajan. Meidän syntilistamme on todella pieni, emmehän siellä olleet kuin kaksi vuotta. Me
lensimme sieltä pois, koska emme olisi varmaankaan hyväksyneet jatkotoimenpiteitä muu-
tenkaan, koska ne olivat sen vastaisia, mitä me itse ajattelimme.

Muuten täytyy sanoa tästä asiasta, mitä tänään on käsitelty: me annamme siitä kiitoksen
— kiitos — mutta se on vielä hyvin pieni teko.

Ja vielä edustaja Kiljuselle: Olette pitänyt todella hyvin esillä tätä eläkeläisten indeksi-
asiaa, sitä, että sille pitäisi jotain tehdä, mutta valitettavasti oma puolueennekaan ei ole
kannattanut sitä eikä lähtenyt siihen mukaan. [Kimmo Kiljunen: Kiitos tuesta!] Toivon,
17



Pöytäkirjan asiakohta PTK 59/2019 vp
että saisitte myös omat edustajanne siellä puolueessanne puhuttua edes tämän puoliväli-in-
deksin taakse. Perussuomalaiset ovat sitä esittäneet. 

Mutta kaiken kaikkiaan, kaikki te edustajat, jotka tänään olette täällä salissa, olette var-
maan aidosti kiinnostuneita siitä, että eläkeläisten asiat hoidettaisiin vielä paremmin tule-
vaisuudessa. Ja siitä kiitos, että tätä keskustelua käydään, ja toivottavasti se tuo hyviä tu-
loksia. 

Tosiaan niiden pienituloisten eläkeläisten tilanne on, kuten on jo tässä todettu, todella
tiukka ja vaikea tällä hetkellä.

18.35 Jouni Ovaska kesk: Arvoisa puhemies! Vanhoja voi aina muistella, ja on syytä
ehkä muistaa, että, kiitos Sipilän hallituksen, tässä tilanteessa nyt olemme ja meillä on
myös varaa tehdä niitä ratkaisuja tässä hallituksessa. Toki nämä eivät ole niin isoja ratkai-
suja ja niin isoja summia kuin mitä jotkut ovat luvanneet, mutta mielestäni politiikassa ei
pidä myöskään luvata liikoja. Pitää muistaa se realismi ja katsoa oikeasti, mitä pystytään
toteuttamaan. Sillä työllä, mitä Sipilän hallitus teki, pystytään nyt toteuttamaan tämän ver-
ran, ja tämä suunta on oikea. Yle esimerkiksi laski Sipilän hallituksen aikaisia vaikutuksia.
Siinä hallituksessa tehtiin merkittäviä korotuksia juuri takuueläkkeeseen, ja sen ansiosta
monen eläkeläisen tilanne nousi plussalle, jos verrataan sitä hallituksen kauden alkua ja
loppua. Eli joskus on hyvä muistella myöskin niitä vanhoja, jos niitä halutaan muistella.

18.36 Arja Juvonen ps: Arvoisa rouva puhemies! Hyvät kansanedustajat! Kahta asiaa tu-
len täällä nyt korjaamaan. Toinen liittyy eläkeläisten asumistukeen ja toinen tähän vanhus-
tenhoitoon ja muun muassa hoitajamitoitukseen, minkä nostitte täällä esille. 

Jos lähdetään oikein kaivamaan tikulla oikein, oikein sieltä syvältä, niin meidän täytyy
mennä vuoteen 2013. [Kimmo Kiljunen: Täytyy mennä varmaan 1900-luvulle!] — Täytyy
mennä varmasti vielä siitä eteenpäin, mutta itse olen 2011 tänne eduskuntaan tullut ja ajat-
telen sitä kautta nyt sitten, se on se ensimmäinen kauteni. — Vuonna 2013 tätä kuuluisaa
henkilöstömitoitusta, mikä liittyy vanhustenhoitoon, lähdettiin heikentämään, ja se tapah-
tui teidän, SDP:n, ollessa hallituksessa, teidän peruspalveluministerinne ollessa siellä tätä
asiaa ajamassa. Elikkä oli tämmöinen ikäihmisten palvelujen laatusuositus, mikä oli voi-
massa, ja siinähän sitä määriteltiin sitä hoitajamitoitusta, ja sieltä 0,5–0,8:n haitarista se ti-
putettiin teidän kaudellanne sinne 0,5:een. Eli sieltä se on lähtöisin se 0,5.

Ja on aivan totta, niin kuin sanotte — ja kaikki täällä sen tietävät, ketkä silloin olivat
eduskunnassa — että Sipilän hallitus viime kaudella halusi heikentää hoitajamitoitusta
0,4:ään niissä toimipaikoissa, joissa se olisi ollut mahdollista, joissa on esimerkiksi avus-
tettavia asiakkaita, jotka toimivat ehkä omatoimisesti ohjattuna, kevyesti avustettuna. Mut-
ta perussuomalaisten eduskuntaryhmästä löytyi kuitenkin vastustusta asialle, muun muas-
sa itse laadin swot-analyysin, koska hallituksesta ei löytynyt tästä aiheesta minkäänlaista
riskianalyysiä siitä, mitä se tarkoittaa, jos heikennetään. Järjestin Kansalaisinfossa yleisö-
tapahtuman ja toimitin sitten kaiken tämän materiaalin sinne ministeriöihin tiedoksi, että
tiedätte millaisia riskejä näihin asioihin liittyy. Kävin hyvin paljon keskusteluja asioista.
Hoitaja kun olen, jouduin monesti myös selkokielellä, ruohonjuuritasolla avaamaan sitä,
että mistä asioista on kysymys. 

Ja on hienoa, että silloinen hallitus sitten — itsekin olin silloin siellä hallituksessa sosi-
aali- ja terveysvaliokunnassa — päätti perua tällaisen esityksen. Se peruttiin, koska todet-
tiin, että sillä on todella huonoja seurauksia, sitä ei missään nimessä voi tehdä. Asia kuul-
18



Pöytäkirjan asiakohta PTK 59/2019 vp
tiin. Elikkä on erittäin tärkeää, että meitä kansanedustajia kuullaan. On hyvä asia, että kun
on tärkeä asia, jonka takia me taistelemme, olemme sitten oppositiossa tai hallituksessa,
niin meitä kuullaan, koska me olemme kansan sanansaattajia täällä ja me tuomme nämä
tärkeät asiat esille. Mutta kukaan meistä, joka on ollut siellä hallituksessa tai joka siellä tu-
levaisuudessa on, ei välty siltä, että joutuu tekemään myös kipeitä päätöksiä, jotka aina
osuvat johonkuhun. Mutta nämä ovat ne asiat, joita olemme vastustaneet ja jotka olemme
onnistuneet perumaan. 

Arvoisa rouva puhemies! Ikäihmisten asiat ovat meille kaikille yhteisiä, ja eläkeläisten
pärjääminen on tärkeää. On hienoa, että, edustaja Elomaa, nostitte leipäjonot esille. Olen
itse ollut mukana ympäri Suomen eri alueiden leipäjonoissa, käynyt siellä katsomassa, ja
nyt paikkoja nimeämättä niissä leipäjonoissakin on eroja, eli on todella ihmisiä, jotka ovat
ruuan tarpeessa ja tarvitsevat vaatetta ja niin poispäin. Eli meillä on Suomessa köyhiä ih-
misiä, ja kiitos niille, jotka antavat sen ruuan sinne leipäjonoihin ja jakavat sitä pyyteettö-
mästi. Eli kyllä heitä on tuettava, ja se on meidän kaikkien yhteinen asia. Se on kyllä joten-
kin häpeäpilkku, kun ajatellaan, että ihminen joutuu menemään leipäjonoon hakeakseen
ruokaa. Mutta kiitos niille toimijoille, jotka siellä ovat. Emme saisi asettaa ihmistä sillä ta-
valla vaa’ankieliasemaan, että ostanko lääkkeet vai ruuan. 

Nämä ovat niitä teemoja, joiden puolesta me taistelemme, ja olemme sitä mieltä, että nii-
hin pieniin työeläkkeisiin — olemme siinä mielessä samalla puolella — tulisi saada koro-
tusta. Ne ihmiset odottavat tuolla, ja monet pientä työeläkettä saavat — se teidän vappusa-
tasenne, minkä te lupasitte — antavat siitä vähäisestään vielä, auttavat lapsiaan, auttavat
lapsenlapsiaan ja tukevat sillä tavalla, että sitä ostovoimaa olisi jollakulla muulla kuin heil-
lä itsellään. Elikkä on tärkeää, että pidämme huolen heistä, ja niin kuin on sanottu täällä,
alku on hyvä mutta ei kuitenkaan riittävä. 

Täällä oli hyviä lausumia, mitä me esitimme. Valitettavasti emme saaneet yksimielistä
lausuntoa, koska hallitus ei niitä hyväksynyt. Jatkamme toimenpiteitä sen eteen, että suo-
malaiset selviävät arjessa. 

Kiitän edustaja Kinnusta hyvistä, selkokielisistä puheenvuoroista täältä puhujapöntöstä
ja myös sieltä äsken. Hienoa, että näette myös, että täällä on rakentavuutta ja me haluam-
me rakentavasti esittää asioita. Silloin on mahdollisuus istua siinä samassa veneessä, kun
ollaan myös rakentavia, ja on tärkeää, että kuuntelemme toinen toisiamme.

18.41 Mikko Kinnunen kesk: Arvoisa rouva puhemies! Samassa veneessä ollaan. Minul-
la ei ole menneisyyttä tässä talossa, mutta katson silti vähän taaksepäin. 

Isovanhempani olivat hyvin työtätekeviä ihmisiä, joutuivat jättämän kotinsa rajan taak-
se ja tekivät paljon työtä sukupolvien eteen. Eläkkeellä olevat ovat tottuneet tekemään työ-
tä leipänsä eteen, ja monet heistä eivät halua olla toisten armoilla. Siksi leipäjonoon lähte-
minen on niin vaikeaa. On hyvä, että täällä on puhuttu leipäjonoista.

Haluan liittyä edustaja Elomaan kiitoksiin menneille sukupolville ja nykyisille eläkeläi-
sille ja vanhuksille siitä työstä, mitä he ovat tehneet meidän ja koko isänmaan hyväksi. Kii-
tos myös kaikille vapaaehtoisille, jotka auttavat köyhiä vanhuksia. Tätä köyhyyttä meidän
täytyy selättää yhdessä. 

Samalla kun huolehdimme ruuasta ja asumisesta ja perustarpeista, meidän tulee myös
osallistaa varttuneet ja ikääntyvät yhteisöihin. Rahakaan ei auta, jos on yksinäinen. Tarvi-
taan naapurusto, suku tai ystäväpiiri tai yhteisö, johon voi osallistua, tarvitaan koulumum-
moja ja -pappoja kouluihin ja päiväkoteihin. Monet eläkeläiset haluavat tehdä vapaaehtois-
19



Pöytäkirjan asiakohta PTK 59/2019 vp
työtä. Voisiko jatkossa tarkastella sitä, voisiko tästä vähän myös korvata? Voisiko Reisjär-
ven Köyhänperän Kaarinalle maksaa hieman siitä, että hän pitää huolta naapurin Ellistä,
joka on vielä huonokuntoisempi mutta haluaa asua kotikylässä läheisten ihmisten ja ystä-
vien ympäröimänä?

18.44 Kimmo Kiljunen sd: Arvoisa puhemies! Useissa puheenvuoroissa täällä on tuotu
esille se, että esimerkiksi viime hallituskaudella ei ollut varaa kohentaa varsinaisesti ihmis-
ten perustoimeentuloa, muun muassa eläkkeitä. [Arja Juvonen: Takuueläkettä korotettiin!]
Kuitenkin on viitattu siihen — juuri viittasitte siihen — että takuueläkettä korotettiin, ja
tämä on useassakin puheenvuorossa tullut vastaan, takuueläkkeen korotus viime kaudella.
Te tiedätte hyvin, että nämä indeksijäädytykset, jotka samanaikaisesti tehtiin, käytännössä
söivät sen korotusvaran, mikä sieltä tuli. Nyt meillä on aivan erilainen tilanne. Nyt me ko-
rotamme takuueläkettä ja kansaneläkettä ja myöskin indeksitarkistukset tehdään täysimää-
räisesti. Täysin eri henki tässä toiminnassa, täysin eri henki, täysin eri lähestymistapa. Oli-
ko varaa viime vaalikaudella vai ei? Nytkin meillä on se hankaluus, että me pyrimme kan-
saneläkkeisiin ja takuueläkkeisiin budjettivaroja käyttämään. Siihen käytetään nyt 183
miljoonaa, mutta toistan vielä: tämä hallitus pyrkii myöskin nyt kolmikannassa neuvotte-
lemaan, voidaanko työeläkejärjestelmästä saada tukea tähän niin sanottuun — te käytitte
tätä termiä — vappusataseen näiden eläkkeiden perusteella. Tämä vara oli myöskin teillä
käytettävissä viime hallituskaudella. Vuonna 2015 vuodenvaihteessa eläkerahastoissa oli
rahaa 170 miljardia euroa. 2019, neljä vuotta myöhemmin, vuodenvaihteen jälkeen, siellä
rahastoissa oli yli 200 miljardia. Yli 30 miljardia rahastot kasvoivat. Siinä kasvussa olisi
ollut varaa käyttää esimerkiksi — samalla tavalla kuin nyt tämä hallitus pyrkii tarkastele-
maan sitä mahdollisuutta, voidaanko näistä korkotuotoista pieni siivu käyttää — myöskin
tänne eläketurvaan, mihin ne rahat on itse asiassa koottu. 65 prosenttia näissä eläkerahas-
toissa olevista varoista on nykyisten eläkkeensaajien tai juuri eläkkeelle siirtyvien säästö-
jä: 130 miljardia. Tämä täytyy nyt muistaa, nämä ovat nyt heidän rahojaan, ja 65-vuotias
elää keskimäärin 20 vuotta. Suuret ikäluokat ovat olleet eläkkeellä jo 10 vuotta, ja näitä ra-
hastoja lähdettiin kasvattamaan suurten ikäluokkien eläkkeelle siirtymisen pelossa, eläke-
pommin pelossa.

On hyvä pitää mielessä koko ajan tämä iso kuva, kun puhumme siitä, onko varaa eläk-
keisiin. Meillä on varaa, ja tervehdin ilolla sitä, että perussuomalaisista ainakin osa on sitä
mieltä, että meidän kannattaa katsoa myöskin tätä indeksijärjestelmää, koska sitä meidän
on pakko katsoa ennemmin tai myöhemmin.

18.46 Merja Mäkisalo-Ropponen sd: Arvoisa puhemies! Ensinnäkin minä haluan todel-
lakin oikein vilpittömästi kiittää tästä keskustelusta täällä. Tämä on ollut hyvää keskuste-
lua siinä mielessä, että täällä on ollut semmoinen toinen toistemme arvostamisen tunnelma
koko ajan. Vaikka olemme olleet eri mieltä asioista, niin me olemme kuunnelleet toisiam-
me ja halunneet ymmärtää toista ja viedä tätä keskustelua eteenpäin. Se ei aina toteudu täs-
sä salissa. Kun kerrankin on tämmöinen hyvä fiilis tässä keskustelussa, niin siitä kannattaa
kyllä antaa kiitoksia kaikille osallistujille.

Mutta sitten minulla olisi edustaja Juvoselle semmoinen asia, jota toivon, että me voi-
simme joskus katsoa vaikka tämän salin ulkopuolella, koska tämä ei tässä salissa nyt tänä
päivänä varmaan ratkea. Minä olen nimittäin aikaisemminkin joskus kuunnellut teitä ja
miettinyt, että mitähän te oikein tarkoitatte sillä, kun te sanoitte, että näitä laatusuosituksia
20



Pöytäkirjan asiakohta PTK 59/2019 vp
heikennettiin silloin vuonna 2013, koska itse asiassa — joskus tarkistin tämän tilanteen tä-
män keskustelun tiimoilta — laatusuosituksissa vuonna 2008 ja 2013 henkilöstön vähim-
mäismitoitukset ovat kyllä samat. Eli terveyskeskuksen vuodeosastojen pitkäaikaishoidos-
sa hoitajamitoitus on laatusuosituksen mukaan 0,6—0,7. Mutta silloin 2013 tämmöinen
esimerkinomainen hyvän hoidon mitoitus poistettiin laatusuosituksesta, koska, niin kuin
hyvin tiedämme — hoitajia kun molemmat olemme — se hyvän hoidon määrittely on aina
suhteessa asiakkaan hoitoisuuteen, ja tämän epämääräisyyden takia poistettiin tämä esi-
merkinomainen hyvän hoidon mitoitus. Mutta se vähimmäismitoitus, jonka alle ei saa
mennä, on eri asia. Ja minun mielestäni sitä ei kyllä silloin muutettu, vaan se on 0,6—0,7.
Tämä vähimmäismitoitushan on nyt sitten se, jolla suojataan ihmisten perusoikeuksia tur-
valliseen ja ihmisarvoiseen elämään silloin, kun ollaan hoivan varassa. Minä olen aikai-
semminkin vähän miettinyt tätä asiaa, että meidän pitäisi varmaan joskus tämän salin ul-
kopuolella ihan katsoa nämä dokumentit, että mistä tämä ero johtuu. Minun käsittääkseni
sitä mitoitusta ei muutettu. Myös vuonna 2013 se oli pitkäaikaishoidossa 0,6—0,7.

18.49 Ritva Elomaa ps: Arvoisa puhemies! Vielä pari asiaa eläkeläisiin liittyen haluan
nostaa. Kun puhutaan toimeentulotuesta, niin kyllähän se niin on, että ikäihmiset usein
ovat sen luonteisia, että vaikka heille kuuluisi toimeentulotuki, he eivät sitä periaatteessa
hae. [Kimmo Kiljunen: Kyllä! Tämä on täsmälleen näin!] He yrittävät sinnitellä, ja sekin
on huono asia. Pitäisi jotenkin heille saada se helpommin, ettei heidän tarvitsisi sitä hakea,
vaan se tulisi helpommin. He eivät periaatteessa halua niin sanottuja almuja — vaikka ne
eivät niitä olekaan. Mutta heillä on oma ylpeytensä, ja he eivät halua muuta kuin tehdä
työnsä ja olla eläkkeellä ja ansaita vain sitten sen, mitä eläkkeistä tulee. He eivät halua mi-
tään lisäapua periaatteessa. Se on tavallaan ikäväkin asia, koska se tarkoittaa sitä, että heil-
lä ei ole ostovoimaa silloin. Jos me saisimme näille pienituloisille eläkeläisille sitä lisäan-
siota tai eläkkeet vähän paranisivat, niin sehän tarkoittaa, että ostovoima lisääntyy — ja on
ihan satavarma, että se raha pyörii täällä Suomessa eikä lähde minnekään muualle vaan pe-
riaatteessa tuo itseään vähän niin kuin takaisinkin. Se täytyy muistaa eläkeläisten kohdalla.

Ja sitten edustaja Kinnuselle: minä kiitän valtavasti siitä puheenvuorosta, jossa nostitte
yksinäisyyden ja vapaaehtoistoiminnan esille, kun puhutaan myös ikäihmisistä ja vanhuk-
sista. Se on todella tärkeää. Voimme kaikki vaikuttaa siihen, että huomioimme lähimmäi-
siämme, joka iikka meistä.

Kuten Mäkisalo-Ropponen tässä totesi, tämä keskustelu on ollut varsin hyvää ja olem-
me kunnioittaneet toistemme puheenvuoroja. Tämä on ollut hyvää keskustelua. Kiitos sii-
tä.

18.51 Arja Juvonen ps: Arvoisa rouva puhemies! Vuonna 2013 laatusuosituksessa ole-
vaa ympärivuorokautista hoivaa laskettiin sinne 0,5:een, eli se tehtiin sinne ja se löytyy
sieltä. Jos vertailee ikäihmisten palvelujen laatusuositusta vuosilta 2008 ja 2013, niin sii-
nä, mikä tuli 2013 kesällä, heinäkuussa, voimaan, se laskettiin sinne 0,5:een. Mutta sen jäl-
keen toki on tehty paljon muutakin. Meillähän pikkuhiljaa katoavat vanhainkodit, ja meillä
katoaa se pitkäaikaishoiva. Niitä pitkäaikaishoivan laitospaikkoja on vähennetty syste-
maattisesti vuodesta toiseen. Yhä useampi ihminen hoidetaan siellä omassa kodissa, eikä
meillä ole enää sitä niin sanottua pitkäaikaishoivaa vaan se on sitä ympärivuorokautista
hoivaa, ja se on se 0,5. 
21



Pöytäkirjan asiakohta PTK 59/2019 vp
Mikäänhän ei ole estänyt toimijoita käyttämästä korkeampaa mitoitusta, koska se on ol-
lut siellä tavallaan suosituksena. Ainahan pitäisi mennä sen mukaan, mikä on se todellinen
hoidon tarve. Se voi olla vaikka 0,8, jos niin koetaan. Olisi hyvä, että ne paikat, missä on
korkeampi mitoitus tällä hetkellä, eivät lähtisi sitä laskemaan ainakaan alaspäin sinne
0,5:een vaan pitäisivät mahdollisimman korkealla. Ja sitten myös silloin, jos tulee erityisiä
tilanteita, muun muassa saattohoito, sitä henkilöstöä lisättäisiin enemmän. 

Mutta voimme katsoa tämän edustaja Mäkisalo-Ropposen kanssa vielä oikein kahden
kesken sillä tavalla, että saamme selvyyden, että puhumme samoista asioista. [Kimmo Kil-
junen: Kahvilan puolella!]

18.53 Mikko Kinnunen kesk: Arvoisa rouva puhemies! Kun puhumme pienimmistä
eläkkeistä, usein unohtuvat koti-isät ja kotiäidit, jotka ovat hoitaneet lapsensa kotona. Pää-
tökseen lapsen kotona hoitamisesta vaikuttavat monet asiat. Jos on vaikka useita eri-ikäi-
siä lapsia perheessä, on myös monenlaisia tarpeita. Jos lapsista joku on vammainen tai sai-
ras, on hyvin luontevaa, että toinen vanhemmista jää kotiin ja toinen käy kodin ulkopuo-
lella töissä. Keskustan kanta ja omakin kantani on, että perheiden tulee jatkossakin saada
itse päättää, miten he lapset hoitavat, ja on tärkeää, että me voimme jatkossa tärkeää var-
haiskasvatusta osa-aikaisesti suunnata näitten perheitten tueksi.

Eläkkeisiin liittyen kotiäitien ja koti-isien eläkkeitä tulisi tarkastella tulevassa sosiaali-
ja terveyspalvelujen ja sosiaaliturvan uudistuksessa, että jatkossa ei olisi näin. Kiitos tästä
rakentavasta keskustelusta kaikille.

18.54 Kimmo Kiljunen sd: Arvoisa puhemies! Edustaja Elomaa nosti vielä esille toi-
meentulotukiasiakkaiden ja nimenomaan yli 65-vuotiaiden roolin tässä. Sosiaaliviran-
omaisten ja Kelan laskelmien mukaan tilanne on todella tuon kaltainen, että toimeentulo-
tukimenot olisivat 50 prosenttia suuremmat yli 65-vuotiailla, jos he käyttäisivät sen, mihin
he ovat oikeutettuja. Kolmasosa jää käyttämättä, ja tämä on aito tilanne. 

Siellä on monta syytä. Yksi saattaa olla, että ihmiset ovat tietämättömiä, mutta yhtä kes-
keinen syy on, että ihmiset eivät kehtaa. Iäkkäät ihmiset jollain tavalla katsovat, että kyllä
minun täytyy pärjätä omillani, ja he eivät kehtaa mennä niin sanotusti toimeentuloluukul-
le. Ihmisiä pitäisi pystyä sekä informoimaan ja myöskin vapauttamaan tämäntapaisesta
epätietoisuudesta ja turhan ongelman rakentamisesta, oman elämänsä vaikeuttamisesta. 

Mutta tietenkin olette ihan oikeassa, niin kuin tässä kaikki ovat olleet oikeassa, siinä,
että tehokkaampi ja parempi keino on tietysti turvata eläketurva sille tasolle, että toimeen-
tuloluukulle ei tarvitse mennä. Se on se oikea tie. Sen tien hallitus on nyt tässä valitsemas-
sa, kun on lähdetty korottamaan tätä takuueläkettä ja kansaneläkettä, ja jatkoakin on luvas-
sa, tietenkin, ja pakko ollakin.

Minäkin kiitän kaikkia kollegoja tästä keskustelusta. Kyllä minä luulen, että suomalai-
set eläkkeensaajat ja ikäihmiset ansaitsevat sen, että eduskunta keskustelee juuri tällä sä-
vyllä, tällä tavalla argumentoiden. Meillä on näkökulmaeroja, ja näitä on hyvä tuoda esille,
mutta pyritään pitämään keskustelun taso laadukkaana. — Kiitos teille, kollegat.

Yleiskeskustelu päättyi.

Eduskunta hyväksyi hallituksen esitykseen HE 43/2019 vp sisältyvien 1.-6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
22


	14
	17.17
	17.24
	17.29
	17.34
	17.41
	17.47
	17.51
	17.52
	17.53
	18.00
	18.01
	18.03
	18.09
	18.16
	18.19
	18.25
	18.27
	18.32
	18.35
	18.36
	18.41
	18.44
	18.46
	18.49
	18.51
	18.53
	18.54


