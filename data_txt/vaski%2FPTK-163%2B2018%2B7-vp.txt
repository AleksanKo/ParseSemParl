















































DEM86BF.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

7. Hallituksen esitys eduskunnalle laeiksi Jehovan todistajien vapauttamisesta asevelvolli-
suuden suorittamisesta eräissä tapauksissa annetun lain kumoamisesta ja asevelvollisuus-
lain 3 §:n muuttamisesta

Hallituksen esitys HE 139/2018 vp
Valiokunnan mietintö PuVM 5/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on puolustusvaliokunnan mietintö PuVM 5/2018 vp. Nyt päätetään la-
kiehdotusten sisällöstä.

Keskustelu

20.49 Lea Mäkipää sin: Arvoisa puhemies! Puolustuksesta nyt sitten seuraavaksi. 
Poikkeuslakina vuonna 1985 säädetty laki Jehovan todistajien vapauttamisesta asevel-

vollisuudesta esitetään siis kumottavaksi. Hyvä näin, sillä asevelvollisuus on laaja käsite,
eikä se tarkoita pelkästään aseellista maanpuolustusta.

Asia Jehovan todistajien erityisvapaudesta on noussut esille oikeustapauksessa, jossa
Helsingin hovioikeus on vapauttanut Jehovan todistajan seuraamuksesta, jonka alempi oi-
keusaste oli hänelle tuominnut. Menettely vaarantaa puolustusvaliokunnan mielestä ase-
velvollisuusjärjestelmän toimivuuden. Mikäli totaalikieltäytymisestä ei aiheudu minkään-
laisia seuraamuksia, niin maamme asevelvollisuusjärjestelmästä tulee tosiasiallisesti va-
paaehtoinen. Näin edeten yleinen asevelvollisuus rapautuu ja Suomen puolustusvoimat ei
kykene vastaamaan laajan maamme puolustamiseen tarvittavan, nyt jo minimissä olevan
kenttäarmeijan kouluttamisesta ja ylläpitämisestä. Ajan myötä saatetaan palata eräänlai-
seen Ruotsin vallan aikaiseen ruotuväkilaitokseen. 

Lakiesityksessä on tarkasteltu useita vaihtoehtoja, mutta yksinkertaiseksi ratkaisuksi
esitetään nykyisen Jehovan todistajien vapautuslain kumoamista, jolloin kaikkia vakau-
muksia kohdellaan lainsäädännössä samalla tavalla. Jehovan todistajien suhtautuminen si-
viilipalvelukseen on vapautuslain säätämisen jälkeen muuttunut sallivammaksi. Liike ei
siis kiellä jäseniltään siviilipalveluksen suorittamista, eikä sen suorittamisesta seuraa seu-
raamuksia yhdyskunnan sisällä. 

Siviilipalveluksen suorittaa vuosittain 1 500—1 800 henkilöä, ja totaalikieltäytyjiä on
noin 30—50, joista valtaosa on suorittanut rangaistuksen valvontarangaistuksena, esimer-
kiksi niin, että he asuvat kodissaan mutta heitä valvotaan sähköisesti ja teknisin keinoin. 

Puolustusvaliokunnan mietinnössä todetaan, että Jehovan todistajien erivapauden pois-
tamisen jälkeen siviilipalvelusmiesten määrä voi hetkellisesti nousta sadoilla henkilöillä ja
 Tarkistettu
4.0



Pöytäkirjan asiakohta PTK 163/2018 vp
tämä nousu on otettava huomioon siviilipalveluksen resursoinnissa. Mikäli totaalikieltäy-
tyjien määrä nousee, myös Rikosseuraamuslaitoksen on saatava vastaavasti lisäresurssit.

Puolustusvaliokunta pyysi lakiesityksestä lausunnon perustuslakivaliokunnalta. Lau-
sunnossa valiokunnan käsityksen mukaan esitystä voidaan pitää perustuslain 6 §:n yhden-
vertaisuussääntelyn ja siihen liittyvän syrjintäkieltosääntelyn kannalta ongelmattomana.
Lisäksi valiokunta toteaa, että poikkeuslakina säädetyn jehovia koskevan vapautuslain ku-
moamiseen on syytä suhtautua myönteisesti. 

Puolustusvaliokunta puoltaa esityksen hyväksymistä muutamin huomautuksin ja muu-
tosehdotuksin, ja lainaan täältä lopuksi yhtä kohtaa, mikä perustuslakivaliokunnan lausun-
non perusteella lisättiin esitykseen: 

”Perustuslakivaliokunta pitää hallituksen esityksen perusteluja perustuslain 6 §:n 2 mo-
mentin syrjintäkiellon kannalta riittämättöminä oikeuttamaan uskontoon ja vakaumukseen
perustuvan erilaisen kohtelun jatkamisen siirtymäajanjaksona. Täten ehdotettu 2 §:n 3 mo-
mentin säännös, jonka mukaan lykkäystä hakeneet voisivat hakea siirtymävaiheessa suo-
raan vapautusta asevelvollisuuden suorittamisesta rauhan aikana, merkitsisi perustuslain
kieltämää eri asemaan asettamista. Perustuslakivaliokunta katsoo, että perustuslain 6 §:stä
johtuvista syistä 1. lakiehdotuksen 2 §:n 3 momentti ja siihen liittyvät menettelysäännök-
set 4 ja 5 momentissa pitää poistaa laista. Tämä on edellytys lakiehdotuksen käsittelemi-
selle tavallisen lain säätämisjärjestyksessä.” Edellä todettuun viitaten puolustusvaliokunta
poisti nämä edellä mainitut kohdat, ja mielestäni on hyvä, että tämä Jehovan todistajien va-
pauttamislaki saadaan päätökseen.

20.55 Jari Ronkainen ps: Arvoisa puhemies! On korkea aika, että yksi räikeimmistä epä-
yhdenvertaisuuden osoituksista yhteiskunnassamme on jäämässä historiankirjoihin. Jeho-
van todistajien erivapaus maanpuolustusvelvollisuudesta ei ole mitenkään järjellä perustel-
tavissa. Mikäli aseeseen tarttuminen on mahdotonta vakaumuksen perusteella, on maan-
puolustusvelvollisuus mahdollista suorittaa jo nyt siviilipalveluksena. Kenelläkään ei tuli-
si olla erivapauksia yhteiskunnassa oikeuksien ja velvollisuuksien suhteen, ei varsinkaan
vakaumuksen tai uskonnon perusteella. 

Oikeastaan kiitos kuuluu Helsingin hovioikeudelle, joka yhdenvertaisuuteen vetoamal-
la hylkäsi syytteen siviilipalveluksesta kieltäytymisestä. Tämä ratkaisu pakotti meidät
päättäjät muuttamaan vallitsevaa asiantilaa. 

Jos maanpuolustusvelvollisuudesta voisi kieltäytyä rangaistuksetta, tulisi siitä tosiasial-
lisesti vaihtoehtoista. Tämä romuttaisi koko nykyisen asevelvollisuusjärjestelmämme.
Laki tarvitaan nopeasti, sillä Helsingin hovioikeuden päätös merkitsee sitä, että tällä het-
kellä siviilipalveluksesta kieltäytymisestä pääsee kuin koira veräjästä. Muita vaihtoehtoja
ei ole kuin muuttaa lakia puolustusministeriön valmistelevan esityksen mukaisesti. Tästä
kertoo myös valiokunnan yksimielinen mietintö.

Arvoisa puhemies! Jehovan todistajien kielteinen suhtautuminen siviilipalvelukseen on
perustunut siihen, että siviilipalvelus kytkeytyy perustuslaissa säädettyyn maanpuolustus-
velvollisuuteen. Puolustusvaliokunnan puntarointi maanpuolustusvelvollisuuden nimeä-
misestä kansalaispalvelusvelvollisuudeksi on muutakin kuin käsitteellistä pyörittämistä.
Mielestäni jatkossa ovi voisi tämän kautta aueta myös naisten yleiselle kansalaispalveluk-
selle. 

Jehovan todistajien erivapauden poistumisen myötä ainoa yhdenvertaisuuden vastainen
asia, joka asevelvollisuuteen jää, on sukupuoli. Myös naisilla on korkea maanpuolustustah-
2



Pöytäkirjan asiakohta PTK 163/2018 vp
to ja tarve osallistua Suomen puolustamiseen. Itse olisinkin valmis laajentamaan kutsun-
nat koskemaan kaikkia sukupuoleen katsomatta. Naiset ovat voimavara, joka on pakko ot-
taa huomioon kriisitilanteisiin varautumisessa. 

En ehdota, että koko kansan tulisi käydä ase- tai siviilipalvelus, mutta jonkinlainen ylei-
nen, katastrofivalmiuksia lisäävä kansalaispalvelus, joka auttaisi jokaista ymmärtämään
oman paikkansa yhteiskunnassa, voisi olla hyväksi. 

Arvoisa puhemies! Ainoa seikka, mikä minussa herättää epäilyksiä tämän lain muutok-
sen suhteen, ovat siviilipalveluspaikat, joihin Jehovan todistajat jatkossa sijoittuisivat. Itse
koen, että kansalaisvelvollisuuden suorittamisen tulisi jotenkin hyödyttää yhteiskuntaa ja
sillä tulisi varautua sen toimintojen jatkumiseen kriisitilanteessa. Vaikka oman vakaumuk-
sen vaaliminen onkin arvokasta, ei mielestäni sijoittuminen oman seurakunnan tehtäviin
ole lähtökohtaisesti sellaista toimintaa, jota tulisi pitää ensiarvoisen tärkeänä kriisin koh-
datessa. Siksi suhtaudun varauksella siihen, että siviilipalvelus olisi mahdollista suorittaa
seurakuntien tehtävissä. Tämä ei ole ainoastaan Jehovan todistajia koskeva asia. Myös
muiden vakaumusten ja uskontojen kohdalla on harkittava, voiko ainoastaan oman viite-
ryhmänsä sisällä toimiminen olla siviilipalveluksen ja sitä kautta maanpuolustusvelvolli-
suuden suorittamista. 

20.59 Mika Kari sd: Arvoisa rouva puhemies! Tämä Jehovan todistajien vapauttamisesta
asevelvollisuudesta annetun lain muuttaminen on perusteltua, ja sitä on myös tässä edellä
pidetyissä puheenvuoroissa varsin hyvin perusteltu, sillä Jehovan todistajilla on ollut aikai-
semmin erivapaus kieltäytyä asepalveluksesta ja tämä kieltäytyminen on vuositasolla tar-
koittanut noin 70—130 miehen kieltäytymistä asevelvollisuudesta mutta nyt käytännössä
tämä oikeuskäytäntö, joka Suomessa on otettu käyttöön, aiheuttaa tilanteen, jossa käytän-
nössä tämä kieltäytymismahdollisuus olisi kaikilla asevelvollisilla, jos lakia ei muutettaisi, 

Totaalikieltäytyjiä meillä Suomessa on noin 30—50 vuosittain. On mahdollista, että
tämä lakimuutos lisää totaalikieltäytyjien määrää, tai niin kuin edustaja Ronkainen tuossa
sanoi, tuo meille myös uutta harkittavaa ja mietittävää siellä siviilipalveluksen puolella. On
tietenkin perusteltua ja lainmukaista, että siviilipalvelus on erotettu asepalveluksesta, mut-
ta varmasti harkittavaksi ja ennen kaikkea seurattavaksi jää, millä tavalla tätä siviilipalve-
lustehtävää tulevaisuudessa kehitetään.

Kuulimme valiokunnassa myös luonnollisesti Jehovan todistajien uskontokunnan edus-
tajia, jotka eivät valiokunnassa nähneet esteitä sille, että maallinen esivalta lakia säätäes-
sään säätää lakia tähän suuntaan. Hyvän keskustelun ja vuorovaikutuksen jälkeen ainakin
kaikille meille valiokunnan jäsenille jäi sellainen käsitys, että tämä laki on myös heidän us-
kontokuntansa edustajien mielestä mahdollista säätää ilman, että heidän oikeuksiaan tässä
loukattaisiin. Tätä näkökulmaa tietenkin tukee myös perustuslakivaliokunnan lausunto,
jossa nähdään tämän lain säätämiseen liittyvät yksityiskohdat ja myös yhdenvertaisuus
kansalaisten välillä.

Yleisen asevelvollisuuden ja koko maan puolustamisen ja meidän maanpuolustuksen
ratkaisun ydinjoukon eli reservin näkökulmasta tämä lainsäädäntö on ei pelkästään tarpeel-
lista, vaan uskaltaisin sanoa tässä yhteydessä myös välttämätöntä säätää, ja toivonkin, että
tämä laki säädetään mahdollisimman nopealla aikataululla ja niin, että laki astuisi voimaan
mahdollisimman nopeasti.
3



Pöytäkirjan asiakohta PTK 163/2018 vp
21.02 Simon Elo sin: Arvoisa rouva puhemies! Tässä esityksessä tosiaan ehdotetaan ku-
mottavaksi Jehovan todistajien vapauttamisesta asevelvollisuuden suorittamisesta eräissä
tapauksissa annettu laki ja lisäksi ehdotetaan muutettavaksi asevelvollisuuslakia.

Mielenkiintoista on myös se, että aikoinaan toimiessaan puolustusvaliokunnan puheen-
johtajana Jussi Niinistö esitti tätä nimenomaista asiaa vuonna 2012 ja nyt sitten puolustus-
ministerinä hän on tätä muutosta myös toteuttamassa.

Perustuslain 127 §:n 1 momentin mukaan jokaisella Suomen kansalaisella on velvolli-
suus osallistua isänmaan puolustukseen tai avustaa sitä sen mukaan kuin laissa säädetään,
ja vapautuksesta osallistumisesta sotilaalliseen maanpuolustukseen säädetään lailla — sen-
tyyppisellä lainsäädännöllä kuin mitä tämä laki on, mitä nyt ollaan kumoamassa.

Edustaja Mäkipää toi täällä hyvin esille sitä historiaa, mikä tähän liittyy, ja se on syytä
käydä myös, jotta ymmärtää sen taustan, miksi tällainen laki ylipäätään aikoinaan on sää-
detty. Tämähän säädettiin tosiaan 80-luvulla ensisijaisesti käytännöllisistä ja sanoisin hu-
manitäärisistä syistä, ei niinkään oikeudellisista syistä. Oli pitkä keskustelu käyty tästä
väestöryhmästä, joka siihen aikaan oli pitkälti ne ihmiset, jotka olivat niin sanottuja totaa-
likieltäytyjiä, ja käsittääkseni se alkoi myös käydä Suomelle kansainvälisesti ongelmalli-
seksi, miten tämä tilanne ratkaistaan, ja lopulta silloin — katsoisin, että silloin katsottuna
— aika looginen ratkaisu oli tämä vapautuslaki.

Nyt, niin kuin tässä on todettu, tilanne on hyvin paljon muuttunut. Voi sanoa, että niiltä
osin kuin mietitään muodollisuutta — hallitusmuotoon liittyvää yhdenvertaisuutta tai
maanpuolustusvelvollisuuteen liittyviä säännöksiä — jo silloin säädettäessä tämä oli niit-
ten kanssa ristiriidassa muodollisesti katsottuna, ja sen vuoksi laki silloin aikoinaan säädet-
tiin perustuslain säätämisjärjestyksessä niin sanottuna poikkeuslakina.

Nykyäänhän siviilipalvelus on täysin erotettu Puolustusvoimien toiminnasta, ja niin
kuin tässä on tullut esille valiokunnan käsittelyssä, Jehovan todistajien suhtautuminen si-
viilipalveluksen suorittamiseen on muuttunut hyvin paljon myönteisemmäksi. He eivät yh-
teisönä estä ketään suorittamasta siviilipalvelusta, eivät sen enempää Suomessa, niin kuin
olemme kuulleet, kuin sitten monissa muissa maissa.

Tämä tilanne, mikä tällä hetkellä on ollut vapautuslain osalta, on kyllä syrjinyt kaikkia
muita asevelvollisia asettamalla yhden uskonnollisen vakaumuksen — ja tässä on tärkeää
huomata, että nimenomaan vain yhden, kun muitakin uskonnollisia vakaumuksia toki löy-
tyy — parempaan asemaan muihin vakaumuksiin nähden, ja se ei täytä kyllä perustuslain-
kaan yhdenvertaisuusvaatimuksia.

Arvoisa puhemies! Jos ajatellaan siviilipalvelusta, niin siihenhän voi normaalioloissa
hakeutua hakemuksen perusteella ilman vakaumuksen tutkintaa — tämäkin on merkittä-
vää huomata, että ilman vakaumuksen tutkintaa — ja hakemus hyväksytään, jos se vain
täyttää laissa säädetyt muodolliset vaatimukset. Henkilökohtaisesti olen tätä lainkohtaa
käyttänyt aikoinaan, kun tein päätöstä siitä, miten asevelvollisuuden suoritan. Kävin pun-
nintaa siitä, miten suhtaudun siihen, että aseellisesti täytyisi toimia toista ihmistä, lähim-
mäistä, vastaan. Oman vakaumukseni punninta, se miten itse tulkitsen oman kristillisen va-
kaumukseni — ja tässäkin täytyy huomioida, että siitäkin, että on kristillinen vakaumus, on
tietysti erilaisia tulkintoja ja kaikkia kunnioitan — päätyi siihen, että täytyy hakeutua sivii-
lipalvelukseen juuri siksi, että vakaumus estää toisen ihmisen surmaamisen. Eli ymmärrän
sitä, että tällaiselle lainsäädännölle, jossa on mahdollista valita myös aseeton vaihtoehto,
on ilmeinen tarve. Toisaalta koen, että voin kyllä tukea suomalaista maanpuolustustyötä
silti, vaikka olen itse henkilökohtaisesti tämän päätöksen tehnyt, sillä tapoja puolustaa
4



Pöytäkirjan asiakohta PTK 163/2018 vp
isänmaata on useita. Myös se, mitä me kansanedustajat täällä teemme, on nähdäkseni yksi
tapa puolustaa isänmaata: julkinen tehtävä, jossa ottaa iskut vastaan julkisesti mutta myös
ajaa yhteisiä isänmaan asioita.

Henkilökohtaisesti täytyy sanoa, että toivon, että aikanani aseetonta varusmiespalvelus-
ta olisi Puolustusvoimien taholta sanotaanko markkinoitu enemmän. Jälkikäteen katsoen
katson, että esimerkiksi omalta osaltani aseeton varusmiespalvelus olisi voinut olla paras
vaihtoehto, mutta niillä tiedoilla, mitä silloin nuorena miehenä minulla oli, valitsin siviili-
palveluksen. Aseettoman palveluksen niin sanotusti huomasin vasta myöhemmin. Siitä ei
kerrottu kutsunnoissa niin paljon kuin ehkä pitäisi.

Tärkeää on myös se, että valiokunta pitää tässä mietinnössä tärkeänä, että selvitetään
maanpuolustusvelvollisuuden laajempaa kehittämistä ja vahvempaa eriyttämistä asevel-
vollisuudesta. Siltä osin kuin puhutaan esimerkiksi niin sanotusta kansalaispalvelusta, mi-
hin edustaja Ronkainen viittasi, eri puolueilla ja varmasti eri edustajillakin on tietysti eri-
laisia käsityksiä siitä, mitä se tarkoittaa. Itse näkisin, että vähintäänkin sitä, että tulisi mah-
dolliseksi sellainen aseeton palvelus, joka tukisi nimenomaan kriisiolosuhteita ja mielel-
lään myös sitä aseellistakin työtä, mitä kriisiolosuhteissa tehdään, koska väitän, että sinän-
sä on monia siviilipalveluksen käyneitä miehiä, niin kuin minäkin, joille ei ole ongelma,
että aseellisesti maata puolustetaan. En minä paheksu sitä vaihtoehtoa, minkä moni suoma-
lainen mies valitsee. Minä vain pyydän oikeutta valita sen, minkä olen itse valinnut, eli tä-
män aseettoman palveluksen.

Jos ajatellaan Jehovan todistajien vapautuslain perusteella myönnettäviä vuosittaisia va-
pautuksia, puhutaan 70—130 henkilöstä — verrattain pienestä ryhmästä mutta periaatteel-
lisesti merkittävästä. Niin kuin tässä edustaja Mäkipään puheenvuorossa tuli esille, tämä
Helsingin hovioikeuden tuomio totaalikieltäytymistä koskevassa asiassa on asettanut mei-
dät siihen tilanteeseen, missä tällä hetkellä ollaan. Jos tätä esitystä ei tuotaisi, on selvää,
että silloin jouduttaisiin luopumaan sellaisesta yleisestä asevelvollisuudesta, minkä me
tunnemme. Valiokunta omassa mietinnössään yhtyy kyllä täysin tähän arvioon. Yksinker-
taisin ratkaisuhan tähän yhdenvertaisuusongelman poistamiseen, mikä tämän tuomion jäl-
keen ilmeinen on, on tietysti tämä vapautuslain kumoaminen, ja se on siinä mielessä hyvin
helppoa, että Jehovan todistajien tulkinta ei tätä estä. Siten tulkinta siitä, mitä he itse teke-
vät — samoin kuin minunkin kohdallani — jää yksilökohtaiseen harkintaan.

Tässä tuli esille edustaja Ronkaisen puheenvuorossa se, millaisissa paikoissa sitten tämä
palvelus voidaan suorittaa. On varmasti helpointa ainakin alkuvaiheessa Jehovan todista-
jien uskonnolliselle yhdyskunnalle, että se suoritettaisiin niissä paikoissa, missä he uskon-
toaan harjoittavat, eli heidän seurakunnissaan. Niin kuin valiokunta arvioi, on katsottava,
miten nämä seurakunnat ylipäätään suhteutuvat siihen, mitä siviilipalveluslaissa vaadi-
taan. En osaa siihen suoraan vastata, en ole sillä tavalla näitten seurakuntien asiantuntija,
mutta on tosiaan selvää, että niitten pitää vastata sitä lainsäädäntöä ja niitä vaatimuksia,
mitä muillekin siviilipalveluspaikoille asetetaan. Hyvä on huomata se, että tämän lain
myötä siviilipalvelusmiesten määrä voi hetkellisesti nousta sadoilla henkilöillä, ja tähän-
kin on varauduttava lisäresursseilla.

Jos ajatellaan sitten sitä, mikä on niitten Jehovan todistajien tilanne, jotka ovat aikoi-
naan saaneet vapautuksen, niin on tietysti tärkeää myös todeta, että tämän lain kumoami-
nen ei tietenkään vaikuta niiden henkilöiden oikeusasemaan, joille vapautus on myönnetty
ennen kumoamislain voimaantuloa ylipäätään. Tässä tietysti on myös sitten siirtymäsään-
nöksiä. [Puhemies koputtaa]
5



Pöytäkirjan asiakohta PTK 163/2018 vp
Sinisten edustajana tietysti toivoisin, että kutsunnat tulisivat ylipäätään kaikille, että tu-
lisi jonkinlainen kansalaispalvelumalli.

Lisäksi täytyy sanoa tässä yhteydessä, arvoisa rouva puhemies, kun puhutaan Jehovan
todistajista, että paheksun Suomen hallituksen mukaisesti Jehovan todistajien kokemaa
vainoa Venäjällä ja olen tyytyväinen siihen, että me olemme [Puhemies koputtaa] tätä us-
konnollista yhdyskuntaa voineet auttaa myös turvapaikkoja myöntämällä.

Puhemies Paula Risikko: Meni vähän yli, mutta menköön tällä kertaa.

21.11 Kauko Juhantalo kesk: Rouva puhemies! Edellä on käytetty hyviä puheenvuoroja
tämän lain synnystä hallituksessa ja käsittelystä täällä.

Asiakirjoista ilmenee, että meillä noin 20 000 vuosittain suorittaa asevelvollisuuden ja
siviilipalveluksessa on noin 1 500—1 800 henkeä ja totaalikieltäytyjiä on noin 30—50 ja
valvontarangaistuksessa on ollut vuonna 17 yhteensä 30 henkeä ja siitä kieltäytyneitä to-
taalikieltäytyjiä taas oli vankilassa kyseisenä aikana kolme henkeä.

On hyvä, että tämä vahvennettu hovioikeuden päätös tulee käsiteltyä ja tulee hallituksen
esityksessä hyvin selvitettyä, ja annan suuren arvon sille perusteellisesti tehdylle perustus-
lakivaliokunnan lausunnolle puolustusvaliokunnalle, jossa tämä asia luodataan aivan mer-
kittävän hyvin. Puolustusvaliokunnan on ollut hyvä tähän esitykseen yhtyä, ja hallituksen
esitys on siksi kyllä hyvä.

Maanpuolustustahto kokonaisuudessaan on sisällöltään laajentunut, ja onneksi ja hyvis-
sä merkeissä myös Jehovan todistajien käsitys uskontonsa sisällöstä on sillä tavalla laajen-
tunut, että ne lyövät vähän niin kuin kättä yhteen, ja tällaisen lain aikaansaaminen ei aiheu-
ta tällä hetkellä suuria ristiriitoja.

Entisenä puolustusvaliokunnan puheenjohtajana lausun kiitoksen nykyvaliokunnalle.
Kyllä tämä on oikein käsitelty, ja hallituksen ministeri on ollut oikealla asialla.

21.13 Simon Elo sin: Arvoisa rouva puhemies! Haluaisin ensinnäkin puhemiehelle pahoi-
tella äskeistä. Minulla näkyi punainen valo siinä mutta luki, että puhetta oli ollut neljä ja
puoli minuuttia, joten en ymmärtänyt, että yliaikaa sitten olin menossa.

Vielä tästä itse asiasta täytyy tietysti todeta myös se, että vaikka valiokunta näkee yksi-
mielisesti, että Jehovan todistajilla on aito mahdollisuus harkita vaihtoehtoja siviilipalve-
luksen suorittamisen ja tietysti myös sitten siitä kieltäytymisen osalta — sillä on tietysti sit-
ten omat vaikutuksensa — niin on tietysti mahdotonta nyt sitten arvioida itse kenenkään,
kun asiantuntija-arvioita ja asiantuntijoiden näkemystä ei ole, että kuinka moni sitten va-
litsee siviilipalveluksen ja kuinka moni sitten saattaisi valita totaalikieltäytymisen. Sitten
tietysti menee Rikosseuraamuslaitoksen piiriin, eli sinnekin saattaisi joutua sitten lisää-
mään resursseja.

Tietysti kansanedustajana toivon, että henkilöt sitten valitsevat siviilipalveluksen eivät-
kä totaalikieltäytymistä, joka on tietysti lain rikkomus, josta tulee seuraamus. Eli toivon,
että tämä uskontulkinta, mikä käsitykseni mukaan ja valiokunnan käsityksen mukaan Je-
hovan todistajilla on, mahdollistaa ja edesauttaa sitä, että nämä henkilöt valitsevat siviili-
palveluksen, jota sitten jatkossa toivoakseni kehitetään siihen suuntaan, minkä mainitsin,
eli osaksi kansalaispalvelusta, joka aseettomana palveluksena tukisi omalta osaltaan krii-
siolosuhteita ja jonka nähdäkseni olisi syytä tukea myös jollain tavalla aseellista maanpuo-
lustamista.
6



Pöytäkirjan asiakohta PTK 163/2018 vp
Yleiskeskustelu päättyi.

Eduskunta hyväksyi hallituksen esitykseen HE 139/2018 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
7


