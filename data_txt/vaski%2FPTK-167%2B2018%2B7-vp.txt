















































DEMAA90.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

7. Valtioneuvoston selonteko valtakunnallisen liikennejärjestelmäsuunnitelman valmiste-
lusta

Valtioneuvoston selonteko VNS 8/2018 vp
Valiokunnan mietintö LiVM 43/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 7. asia. Nyt
päätetään liikenne- ja viestintävaliokunnan mietinnön LiVM 43/2018 vp pohjalta kannan-
otosta selonteon johdosta.

Puhemiesneuvosto suosittaa, että keskustelu käydään valiokunnan puheenjohtajan esit-
telypuheenvuoron jälkeen nopeatahtisena siten, että puheenvuorot kestävät enintään 5 mi-
nuuttia. Lisäksi myönnän harkitsemassani järjestyksessä vastauspuheenvuoroja. 

Edustaja Jalonen, valiokunnan puheenjohtaja, olkaa hyvä.

Keskustelu

19.39 Ari Jalonen sin (esittelypuheenvuoro): Arvoisa puhemies! Nyt on siis käsittelyssä
kauan kaivattu selonteko tästä valtakunnallisesta liikennejärjestelmäsuunnitelmasta. Tätä
12-vuotista suunnitelmaa, niin kuin se selkeäsanaisemmin tunnetaan, on odotettu jo pit-
kään ja rakennettu hartaasti. Tämä on perustunut oikeastaan kolmen parlamentaarisen ryh-
män ketjuun, josta luonnollisesti jälkimmäinen on tämän käyntiinlaittaja, mutta sen ovat
hyvinkin vakaalla pohjalla ja pitkäjänteisesti yhdessä kaikki puolueet rakentaneet. Ensim-
mäinen näistä parlamentaarisista ryhmistä on ollut jo viime kauden puolella, ja se käsitteli
korjausvelkaa, sitten tuli tämä rahoituspuoli ja nyt viimeiseksi tämä itse järjestelmä, jota
nyt siis käsitellään.

Tämä on iso kokonaisuus. Selonteossa kuvataan valtakunnallisen liikennejärjestelmä-
suunnitelman tavoitteet ja päämäärät, suunnitelman laatimisprosessi ja siihen liittyvän ra-
hoituksen lähtökohdat. Tämä on siis kokonaisuus, jossa käsitellään tiestö, infra, pienestä
tiestä ihan valtatiehen asti ja rautateiltä joka suuntaan, kaikki liikennemuodot, myös uu-
denlaiset liikennemuodot, jotka tulee ottaa huomioon uudenlaisten palveluiden ja älylii-
kenteen kehittyessä.

Tämä on siis pitkäjänteinen suunnitelma, joka meidän näkemyksemme mukaan perus-
taa tämmöisen kestävän suunnittelun, jolloin myös tehdään järkevää yhdyskuntarakenta-
mista ja liikennesuunnittelua elinkeinoelämän ja kilpailukyvyn tarpeisiin ja myös ihan tie-
tysti meille kaikille, koko kansalle. Eli tässä otetaan huomioon myös alueelliset tarpeet, ja
nämä pitää yhdenmukaistaa myös maakuntien ja kuntien omien toimintojen ja suunnitel-
mien mukaan, alempiasteista tieverkkoa unohtamatta.
 Tarkistettu
4.0



Pöytäkirjan asiakohta PTK 167/2018 vp
Ja minkälainen tämä järjestelmä, suunnitelma, on? Tämä on jatkuva ja nimenomaan jat-
kuva prosessi, joka kehittyy askel askeleelta ja elää ajassa mutta tekee sen suunnitelmalli-
sesti. Koska tämä on niin laaja, mukana pitää olla kaikki keskeiset ministeriöt, virastot,
maakunnat, suurimmat kaupunkiseudut ja myös eri toimijat, jotka toimivat tässä meidän
liikenneverkossamme.

Tästä aikataulutuksesta luen pätkän, jotta päästään paremmin asiaan sisälle: ”Selonteon
mukaan valtakunnallisen liikennejärjestelmäsuunnitelman valmistelu voidaan karkeasti ja-
kaa neljään päävaiheeseen. Ensimmäisessä vaiheessa asetetaan yhteiskuntapoliittiset pää-
määrät ja liikennejärjestelmää koskevat tavoitteet. Tässä vaiheessa muodostetuista skenaa-
rioista ja liikennejärjestelmätason tavoitteista muodostetaan vaikutustarkastelujen ja sidos-
ryhmäyhteistyön pohjalta parlamentaarisessa ohjausryhmässä yhteinen näkemys. Toises-
sa vaiheessa laaditaan varsinainen suunnitelma ja erityisesti toimenpideohjelma, johon si-
sältyy valtion rahoitusohjelma. Kolmannessa vaiheessa parlamentaarisen ohjausryhmän
rooli korostuu päätettäessä valtakunnallisesta liikennejärjestelmäsuunnittelusta. Selonte-
kovaiheen eduskuntakäsittelyn jälkeen valtakunnallisesta liikennejärjestelmästä päättää
valtioneuvosto. Neljännen vaiheen muodostavat suunnitelman toteutus ja seuranta.”

Kun nämä askeleet voidaan nähdä tavallaan neljän vuoden pakettina elikkä kausittain,
niin tämä tulee tosiaan kestämään ja näkemään aina sinne 12 vuoden päähän. Eli tämä on
hyvin perusteellisesti valmisteltu, yhdessä tehty ja harkittu, mutta kuitenkin on oltava mah-
dollisuus reagoida yhteiskunnan muutoksiin. Jos joku tehdas pystytetään johonkin — täs-
sä mietinnössä on käytetty esimerkkinä Äänekosken tehtaan tilannetta — niin silloin pitää
rakentaa myös infra, jotta siitä investoinnista yhteiskunta saa hyödyt, joten poikkeustilan-
teissa tästä suunnitelmasta voidaan myös joustaa. Mutta tätä parlamentaarista sopimista,
mikä tässä on se asian ydin, pitää kunnioittaa eikä sitä voi ohittaa hallitus omien mielipi-
teidensä mukaan: mennään yhdessä suunnitelmallisesti ja rakennetaan tarpeiden mukaan.

Rahoitus on asia, mikä tietysti liittyy tähän kokonaisuuteen, ja siinäkin on se parlamen-
taarinen ryhmä ollut mukana. Ilman vakaata rahoitusta, joka ottaa huomioon yhteiskunnan
rahoituksen kokonaisuutena, tätä ei voida rakentaa kunnolla. Tässä ei myöskään voi olla
ohituskaistoja, mutta uusissa, isoissa tilanteissa tulee voida myös rakentaa uusien toimin-
tatapojen ja järjestelmien kautta järkevämpiä kokonaisuuksia. [Markku Rossi: Tehdä kak-
soisraiteita!] Meillä on erittäin paljon infratarpeita, joihin tällä pyritään vastaamaan.

Yleisesti sanottuna asiantuntijat kiittävät tätä rakennetta ja järjestelmää. Ja päätän vielä
tämän esittelypuheenvuoron siihen, että tämä on luonnollisesti yksimielinen, kuten tähän
parlamentarismin henkeä korostavaan asiaan kuuluu.

19.47 Antero Laukkanen kd: Arvoisa rouva puhemies! Tämä parlamentaarinen liiken-
nejärjestelmätyöryhmä oli minusta varsin rakentava ja miellyttävä kokemus. Se oli hyvin
tavoitteellinen ja se hyvin selkeästi purki näitä nykyisiä pitkäjänteisiä suunnitelmapuuttei-
ta ja lähti sille tielle, niin kuin aikaisemmatkin parlamentaariset ryhmät olivat pohtineet,
että tarvitaan jotain pitkäjänteisempää kuin mitä tähän mennessä on ollut. Ymmärrämme,
että tämä korjausvelka, joka meidän tiestössämme, erityisesti rautateissämme ja siltojen
suhteen, tällä hetkellä on, on tilanteena kestämätön, ja siksi koinkin mielekkäänä olla tässä
ryhmässä mukana yhdessä pohtimassa näitä erilaisia vaihtoehtoja.

Selonteon mukainen suunnitelmallisuus ja pitkäjänteisyys liikennejärjestelmämme ke-
hittämisessä on avainasemassa. Tarvitsemme pitkäjänteisyyttä rahoituksessa ja yli hallitus-
kausien ulottuvaa suunnitelmaa koko infrastruktuurin kehittämiseen. Hyvät suunnitelmat
2



Pöytäkirjan asiakohta PTK 167/2018 vp
eivät kuitenkaan yksin ratkaise näitä ongelmia, vaan tarvitaan myös selkeätä toimeenpa-
noa. Pitää olla yhteinen ymmärrys keskeisistä tavoitteista, mitkä ovat niitä, joita pystym-
me ensin, ensivaiheessa, selvemmin edistämään ja joilla on myös koko kansantalouden ja
elinkeinoelämän kannalta merkittävin ja suurin vaikutus. Ei siis ole mahdollinen sellainen
järjestelmä, jossa ikään kuin koko tarpeeseen yhtäaikaisesti pyrittäisiin vastaamaan, vaan
täytyy kyllä valita pitkäjänteisesti ne kehittämiskohteet, jotka ovat meille kaikkein merkit-
tävimpiä kilpailukykymme kannalta.

Liikennejärjestelmän kehittämisen tavoitteiden saavuttaminen vaatii merkittäviä inves-
tointeja. Siksi työryhmä pyysikin ministeriöltä hyvin kattavat arviot siitä, minkälaisia ra-
hoitusmalleja voisi olla käytössä. Saimme selvityksen hyvin laajasta paketista, erilaisista
vaihtoehdoista, joita tähän sitten seuraava eduskunta voi soveltaa ja ottaa käyttöön.

Raideliikenteen osalta keskeisin näyttää kuitenkin olevan monien uusien hankkeiden
osalta pääradan kehittäminen nyt sellaiseen kuntoon, että se on toimiva, ja myös niin, että
kun se päärata laitetaan kuntoon, niin sen jatkokehittäminen ja kunnossa pitäminen on
myös järkevää.

Iso huoli oli myös siitä, miten tämä itärata ja koko Itä-Suomen asuttaminen ja siellä ole-
va ja tapahtuva toiminta voidaan turvata. Näyttää siltä, että Suomi on voimakkaasti jakau-
tumassa kahtia pystysuunnassa. Meillä on vahvat Länsi-Suomen alueet, joissa on vahva te-
kemisen meininki, jotka uudistuvat, kehittyvät, joissa työllisyys paranee, ja sitten meillä on
Itä-Suomen alue, jossa tilanne on monessa kaupungissa menossa huonompaan suuntaan.
Raiteet voisivat olla yksi semmoinen toimiva ratkaisu, jos niiden kehittäminen myös sii-
hen suuntaan nostettaisiin tärkeään rooliin.

Sitten nämä erilaiset tunnin radat, niin Turkuun kuin Tampereelle, ovat nousseet keskei-
siksi kohteiksi.

Kyllä tämän kokonaiskeskustelun kulmakivi on rahoituksen ratkaiseminen, minkälai-
sen ratkaisun me siihen löydämme. Sen pitäisi olla niin pitkäjänteinen, että myöskään suh-
dannevaikutukset eivät olisi siihen niin paljon vaikuttamassa kuin ne ehkä vaikuttavat jo-
honkin muuhun toimintaan. Myöskään velkarahan käyttöä näiden infrahankkeiden toteut-
tamiseen ei tule pelätä eikä sulkea pois, vaan katsoa, mikä on rahoituksellisesti sellainen
muoto, joka eniten meitä hyödyttää. Tällä hetkellä Suomen mahdollisuus saada varoja täl-
laisiin hankkeisiin on erittäin hyvä, luottoluokituksemme on hyvä, korot ovat niin alhaiset,
että jopa aivan promillen korolla on mahdollisuus saada Euroopan investointipankista tai
Pohjoismaiden Investointipankista rahaa. Minusta tämä voisi olla sellainen kohde, johon
sitä kyllä kannattaisi hakea, koska tämä investointi tuottaa niin paljon muuta hyvää koti-
maan verotuloihin ja muihin tuloihin, että velkaa ei tule tässä pelätä. — Kiitos.

19.52 Ari Torniainen kesk: Arvoisa rouva puhemies! Liikenne- ja viestintävaliokunnan
puheenjohtaja, edustaja Jalonen esitteli hyvin tämän valiokunnan yksimielisen mietinnön
— ja nimenomaan yksimielisen mietinnön. Kyseessähän on erittäin iso kokonaisuus, niin
kuin olemme jo edellä kuulleet, valtakunnallinen liikennejärjestelmäsuunnitelma. 

Omasta mielestäni on erittäin hyvää tuossa liikenne- ja viestintävaliokunnan mietinnös-
sä se, että kun sitä keskustelua käytiin, siellä ei yhtään yksittäistä liikenneväylähanketta
nostettu erikseen esille vaan pitäydyttiin nimenomaan tässä valtakunnallisessa liikennejär-
jestelmäsuunnitelmassa. Mutta kun edustaja Laukkanen nosti tuossa muutaman ratavaih-
toehdon esille, niin haluan todeta omana henkilökohtaisena mielipiteenäni noista ratahank-
keista, että toivon, että tulevaisuudessa kaikki kolme isoa ratahanketta — se niin sanottu
3



Pöytäkirjan asiakohta PTK 167/2018 vp
päärata ja niin sanottu tunnin rata Turkuun sekä myöskin itäratahanke — kaikki ovat tasa-
vertaisia ja niitä viedään sitten yhdessä kaikkia eteenpäin. Kaikki ovat erittäin tärkeitä. 

Hyvää on, että valtakunnallisen liikennejärjestelmäsuunnitelman valmistelussa siirry-
tään pitkäjänteiseen, kestävään suunnitteluun, jossa kokonaissuunnittelu ottaa huomioon
sekä yhdyskuntarakentamisen että liikennesuunnittelun ja myöskin elinkeinoelämän tar-
peet. Tämä on iso kokonaisuus, jossa tulee huomioida nämä kaikki asiat ja myöskin se, mi-
ten kaupunkiasutus tulee tulevaisuudessa asettumaan näiden liikenneväylähankkeiden ym-
pärille.

Tärkeää on myöskin se, että liikennejärjestelmäsuunnitelmien laatiminen on jatkuvaa,
vuorovaikutteista ja yhteistyöhön perustuvaa prosessia: ei pelkästään suunnitella liikenne-
väyliä vaan kokonaisuutta, ja siinä on laajat intressiryhmät myöskin mukana. Kuten valio-
kunnan puheenjohtaja toi esille, liikennejärjestelmäsuunnitelman valmistelu voidaan kar-
keasti jakaa neljään päävaiheeseen, joista ensimmäisenä tehdään yhteiskuntapoliittiset
päämäärät ja liikennejärjestelmää koskevat tavoitteet. Sitten toisessa vaiheessa laaditaan
varsinainen suunnitelma ja erityisesti toimenpideohjelma, johon sisältyy rahoitusohjelma.
Kolmas vaihe olisi se parlamentaarisen ohjausryhmän rooli, kun päätetään valtakunnalli-
sesta liikennejärjestelmäsuunnittelusta. Sitten se neljäs vaihe on käytännössä suunnitel-
man toteutus ja seuranta. Tärkeää on myöskin se, että aina eduskuntakausittain päivitetään
ja tarkistetaan tätä ohjelmaa, miten tämä etenee. Itse toivon, että tästä tulee hyvä suunni-
telma ja tällä voidaan mennä pitkälle tulevaisuuteen katsoen, miten Suomi kehittyy.

19.56 Jukka Kopra kok: Arvoisa rouva puhemies! Meillä on viime vuosina syntynyt uu-
dentyyppinen käytäntö liikennepolitiikan puolella tällaisesta parlamentaarisesta yhteis-
työstä. Edellisellä kaudella oli korjausvelkatyöryhmä, joka antoi suosituksensa korjausve-
lan vähentämisestä, ja nykyinen hallitus on sen tehtävän hoitanut. Sitten tällä kaudella oli
peräti kaksi parlamentaarista ryhmää: ensimmäinen pohti tätä liikenteen rahoituspuolta ja
antoi sen suunnittelusta näkemyksiään, ja nyt on tämä toinen, 12-vuotista suunnittelupro-
sessia suunnitellut parlamentaarinen työryhmä. Ja tämä on tietysti näissä kahdessa viimei-
simmässä työryhmässä mukana olleena ollut miellyttävä ja mielenkiintoinen prosessi, sillä
hyvinkin suuressa yhteisymmärryksessä olemme pystyneet taklaamaan näitä liikenteem-
me ja liikennejärjestelmämme suuria kysymyksiä ja ongelmakohtia. 

Tämä uusi parlamentaarinen suunnitteluprosessi varsinaisesti alkaa vaalien jälkeen jos-
sain vaiheessa uuden eduskunnan toimesta, ja ne, jotka siellä sitten ovat, ovat sitten vas-
tuussa siitä, miten suunnittelu etenee. Ajatushan on se, että tämä parlamentaarinen suun-
nitteluprosessi jatkossa on rullaava siten, että vähintään neljän vuoden välein päivitetään
tämä suunnitelma, ja näin ollen kulloinenkin eduskunta aina pääsee näkemyksensä tähän
suunnitelmaan sanomaan ja sen ylös kirjaamaan. Kun suunnitelma sitten sieltä parlamen-
taarisesta prosessista tulee — siinähän ei kestä 12:ta vuotta, vaan toivottavasti ensimmäi-
nen suunnitelma on käsittelyssä valtioneuvostossa ja täällä salissa hyvinkin nopeasti seu-
raavan eduskunnan aikana — niin valtioneuvosto kuitenkin tekee lopulliset toimeenpano-
päätökset, vaikka tämä suunnitelma valtioneuvoston selontekona tuleekin eduskuntaan. Ja
tämä on hyvä asia, että viimeinen sana kuitenkin on valtioneuvostolla, jotta voidaan sitten
huomioida vallitsevat taloudelliset olosuhteet.

Hyvää tässä uudessa prosessissa on siis pitkäjänteisyys ja parlamentaarisuus, mikä toi-
vottavasti johtaa laadukkaisiin, kauaskantoisiin hankkeisiin ja parempaan varmuuteen
hankkeiden toteuttamisessa. On tärkeää, ettei tässä parlamentaarisessa prosessissa pyöritä
4



Pöytäkirjan asiakohta PTK 167/2018 vp
yksittäisten hankkeiden ympärillä vaan keskitytään kokonaisjärjestelmään ja sen suunnit-
teluun ylhäältä alaspäin. Erityisen tervetullut tämä uusi prosessi on nyt tässä vaiheessa, kun
me tämän kauden, kuluneen nelivuotiskauden, olemme olleet ehkä hieman poikkeukselli-
sessa tilanteessa siinä mielessä, että tällä hetkellä ei ole vallitsevaa liikennepoliittista se-
lontekoa, jota noudatettaisiin, vaan viimeiset tällaiset liikennepoliittisen selontekomenet-
telyn läpikäyneet hankkeet on suunniteltu Jyrki Kataisen hallituksen toimesta, ja ne on to-
teutettu pääsääntöisesti jo ajat sitten. Nyt olemme tällaisessa välivaiheessa, kun siirrymme
uuteen järjestelmään. Kannatan luonnollisesti tätä uutta menettelyä.

19.59 Markku Rossi kesk: Arvoisa rouva puhemies! Parlamentarismille on tärkeää par-
lamentaarinen toiminta: perinteet, toimintatavat, myös asioiden käsittelyjärjestys hyvällä
tapaa, niiden eteenpäin vieminen, mutta myös hyvä käyttäytyminen. 

Arvoisa puhemies! Tähän illan hyväksi pieneksi piristykseksi muistelu tuolta 2000-lu-
vun taitteesta, kun varapuhemies Mikkola, edesmennyt varapuhemies Mikkola, opasti mi-
nua silloin sanomalla, että edustaja puhuu täällä aina puhemiehelle. Edustaja ei puhu esi-
merkiksi kansanedustajille, puhumattakaan lehteriyleisöstä, television tai netin ääressä is-
tuvista. Jotkut kansanedustajat ovat ottaneet tavakseen syleillä koko maailmaa aina kerral-
la. Minä pitäydyn tässä vanhassa hyvässä opetuksessa, jonka silloinen varapuhemies mi-
nulle antoi, joten: Arvoisa rouva puhemies! 

Asiaan. Tämä koko liikennejärjestelmäselonteko on itse asiassa huomattavasti laajempi
ja isompi kokonaisuus kuin mietintö- ja lausuntoasiakirja antavat myöten ja ilmi. Erityises-
ti täytyy todeta se, että Sipilän hallitus ja liikenne- ja viestintäministeri Anne Berner ovat
nyt saaneet erinomaisen hyvän asiakirjan yhteistyössä meidän parlamentaaristen työryh-
mien kanssa — joissa itsekin olen, näissä kaikissa kolmessa, ollut mukana — jotta me
myös saamme potkua tälle liikennepolitiikalle. 

Tällä vaalikaudella on pystytty tuomaan erinomaisen hyvä summa korjausvelan poista-
miseksi, liki miljardin euron verran rahaa. Sitä tarvitaan toki tälle vuodelle lisää, tälle vuo-
delle ilman muuta on vaje olemassa, mutta kulunut kausi on hyvä näyttö siitä, että myös
tätä rahoitusta voidaan hoitaa. 

Nyt sitten kysymys on siitä, kuinka tämän liikennejärjestelmäsuunnitelman yhteydessä
voidaan edistää parlamentaarisen työryhmän esille nostamia hankeyhtiöitä ja hankesuun-
nittelua tältä osin. Tämä Suomen Rata -yhtiön asia ja siihen 100 miljoonan euron pääomit-
taminen on erinomainen lähtölaukaus, jolla saatetaan liikkeelle niin Turun rata, Tampe-
reen rata, Pohjanmaan rata, Oulun ja näin edelleen sekä myös itärata. Nämä kaikki kolme
ovat yhdessä, ilmeisesti ajan myötä toteutuessaan, tuollaisen 10 miljardin euron arvoisia
kokonaisinvestointeja, joidenka rahoitusta ei löytyisi valtion talousarviosta, elleivät sitten
taas jotkut muut hankkeet saisi väistyä. 

Meillä on tällä hetkellä vähän laskentatavasta riippuen investointitarve infralle 50—60
miljardin euron tasossa. Jokainen meistä voi ymmärtää, että tällä tahdilla ei edes tulevat
eduskunnatkaan, mitä osaamme edes eteenpäin ajatella, pystyisi tuota tarvetta täyttämään.
Tarvitaan myös uusia ratkaisuja. Valtion pitää toimia omistajana, ohjaajana, viedä asioita
eteenpäin, mutta täytyy sanoa, että nimenomaan tämä hallituksen ja talouspoliittisen mi-
nisteriövaliokunnan linjaus on oikea ja vie asioita eteenpäin. 

Rautatietoimialan kokonaisvaltainen kehittäminen ja suurten raideliikenneinvestointien
edistäminen ovat tässä juuri hallituksen päätöksellä aivan keskeisessä osassa, ja kun tuo ta-
seeseen siirrettävä valtion osakemäärä on täällä taustalla, niin tämä luo erinomaisen poh-
5



Pöytäkirjan asiakohta PTK 167/2018 vp
jan uudelle hallitukselle, uusiin hallitusneuvotteluihin, siihen, miten konkreettiset rahoitus-
päätökset sitten tullaan tekemään. Ne tietysti kulkevat sitä rataa kuin hankkeet ovat valmii-
ta, on se sitten Turkuun suuntautuva, joka on varmasti omalla laillaan kannatettava hanke
yhtä lailla kuin Tampereen suuntaan kulkeva rata, Pohjanmaan rata, kuinka pitkälle sitä
ajatellaankaan, kuin myös sitten itärata.

Arvoisa puhemies! Haluan kyllä todeta sen, kun täällä arvuutellaan, että elinkeinoelä-
män tarpeiden mukaan tehdään hankkeita, että niin tulee tietysti tehdä, mutta ei se voi näin-
kään mennä, että todetaan, että esimerkiksi Suomessa jollakin suunnalla on kaikkein voi-
makkainta elinkeinoelämää ja sitten myös yhteiskunta sijoittaa voimavarat sinne. Edus-
kunnan tehtävä on katsoa — se on myös yksi liikennejärjestelmän suunnitelmien henki ja
ajatus — kokonaisvaltaista kehittämistä. 

Itä-Suomi on menettänyt vuosien saatossa. Meillä on käyty sodat, me olemme menettä-
neet maa-alueita, me olemme menettäneet varallisuutta, väkeä on muuttanut Amerikkaan,
Ruotsiin, Etelä-Suomeen, kymmeniä, kymmeniä, kymmeniä tuhansia ihmisiä. Se näkyy
myös Suomen kehityksessä. Sen vuoksi kyllä silloin kun tehdään nopeita yhteyksiä, joita
on tämä niin sanottu itäratahanke elikkä Kouvolaan suuntautuva hanke, se avaa meille yh-
teyksiä Pietariin ja Moskovaan mutta samalla myös Savon radan Kuopioon ja Karjalan ra-
dan Joensuuhun olevat yhteydet — se on myös sitä kehittämispolitiikkaa. Se vastaa ilmas-
tohaasteeseen parhaiten. Otetaan nyt esimerkiksi kotikuntani, kotikaupunkini Kuopio. Jos
sekä tämän itäratahankkeen että muiden raideinvestointien myötä päästään tuolta neljän
tunnin tasolta yhdellä tunnilla alaspäin eli noin kolmen tunnin tasolle, kyllä sillä on huo-
mattava merkitys koko Suomen kehittämisessä. Tässä suhteessa kyllä, arvoisa puhemies,
tälle hankkeelle ja ministeri Bernerin työlle täytyy antaa täysi kymppi ja toivoa hyvää jat-
koa hänelle ja koko hallitukselle ja seuraaville hallituksille näiden asioiden kehittämisessä. 

20.04 Antero Laukkanen kd: Arvoisa rouva puhemies! Kun äskeisessä puheenvuorossa-
ni pidin ikään kuin työryhmän konsensuksen ja hyvän yhteishengen puheenvuoron, niin
nyt vedän hieman kotiinpäin uusmaalaisena kansanedustajana ja promoan tunnin rataa
Turkuun päin. 

Syy on hyvin yksinkertainen. Liikenne- ja viestintäministeriössä on tehty semmoinen
hyvä periaateajatus, että ensin pitäisi toteuttaa ne hankkeet, joissa kaikki suunnitelmat ovat
jo valmiina. Tällainen on Espoon kaupunkirata, joka olisi osa tätä tunnin rataa Turkuun, jo-
ten sen takia hip hurraa ja hankkeisiin vauhtia, ja erityisesti tunnin rataan Turkuun.

20.05 Ari Jalonen sin: Arvoisa puhemies! Tämä perustuu siis kolmeen parlamentaari-
seen ryhmään. En ole aivan varma, olenko ainoa, joka on ollut niissä kaikissa. [Markku
Rossi nyökkää] — Edustaja Rossi on. Tätä pohdin. — Mutta joka tapauksessa tässä hen-
gessä, kun tiedän kaikkien parlamentaaristen ryhmien toiminnan, miten ne ovat päässeet
lopputulokseensa ja sen yhteishengen ja parlamentarismin korostamisen, mikä niissä kai-
kissa on ollut, niin otan etuoikeuden valiokunnan puheenjohtajana saada kiittää kaikkia,
jotka tähän työhön ovat osallistuneet. Parlamentarismi on arvokas asia, ja tässä se kiteytyy
yhteiskunnan eduksi huomattavassa määrin. — Kiitos.

Keskustelu päättyi.
6



Pöytäkirjan asiakohta PTK 167/2018 vp
Eduskunta hyväksyi valiokunnan ehdotuksen kannanotoksi valtioneuvoston selonteon
VNS 8/2018 vp johdosta. Asian käsittely päättyi.
7


