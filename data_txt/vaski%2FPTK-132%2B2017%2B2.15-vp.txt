















































DEMDA2C.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.15. Suullinen kysymys valtion omistajaohjauspolitiikasta (Jari Myllykoski vas)
Suullinen kysymys SKT 187/2017 vp

Suullinen kyselytunti

Puhemies Maria Lohela: Seuraavaksi edustaja Myllykoski.

Keskustelu

16.31 Jari Myllykoski vas: Arvoisa rouva puhemies! Valtion omistusohjauksesta voisi
sanoa yhdellä sanalla, että se on kuin "sumu". Eduskunnan tarkastusvaliokunta puuttui esi-
merkiksi Finnairissa tapahtuviin johdon palkitsemisjärjestelyihin. Hallituksen omassa oh-
jelmassa lukee, että tulemme pienentämään irtisanomiskorvauksia. Ilmeisesti Finnairissa
tämä osattiin kiertää lisäeläkejärjestelmillä. Olisin odottanut, että hallitus olisi ponnek-
kaammin puuttunut tähän menettelyyn, tuonut esille sen. Nyt meillä on kolmipäinen kotka
koko valtion omistusohjauspolitiikassa: meillä valtio omistaa suoraan, meillä on Soli-
dium, meillä on Vake. Nyt toivoisin vastuuministeriltä vastausta: mitä aiomme tehdä sel-
keyttääksemme kansalle ja kansanedustajille, kuinka tämän maan valtion omaisuutta hoi-
detaan omistajaohjauspolitiikalla?

16.32 Elinkeinoministeri Mika Lintilä (vastauspuheenvuoro): Arvoisa puhemies! Toi-
sin kuin edustaja kysymyksessään esitti, tarkastusvaliokunta omassa lausunnossaan tuki
selkeästi sitä linjaa, jonka hallitus ja omistajaohjausyksikkö olivat ilmoittaneet tässä ta-
paus Finnairissa. Eli siinä tarkastusvaliokunta antoi, voisiko sanoa, tuen niitten tapahtu-
mien jälkeen, osoitti, että hallituksen linjaus siitä, että lisäeläkkeitä ei tulisi käyttää, ei ollut
mennyt koko komentoketjua läpi.

Siihen, että mikä on linjaus. Meillä on hyvin selkeä linjaus: meillä on Solidium, jossa on
osakkeet, joilla käydään, voisiko sanoa, aktiivisempaa kauppaa, meillä on Vake, jonka
kautta tullaan rahoittamaan merkittäviä uusia rakenteellisia uudistuksia, muun muassa Sot-
eDigiä, ja sitten meillä on perinteiset yhtiöt, joilla on strateginen omistus ja siihen liittyvä
tarkoitus. Eli kyllä meillä on erittäin selkeä linja tässä. Täytyy sanoa, että [Puhemies ko-
puttaa] meidän varallisuutemme on kasvanut tässä parin viimeisen vuoden aikana kiitettä-
vän hyvin.

Kysymyksen käsittely päättyi.


