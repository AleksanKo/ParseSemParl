















































DEMF711.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

3. Hallituksen esitys eduskunnalle laiksi liikenteessä käytettävien vaihtoehtoisten polttoai-
neiden jakelusta

Hallituksen esitys HE 25/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään liikenne- ja viestintävaliokun-
taan, jolle talousvaliokunnan ja ympäristövaliokunnan on annettava lausunto.

Keskustelu

17.00 Liikenne- ja viestintäministeri Anne Berner (esittelypuheenvuoro): Arvoisa her-
ra puhemies! Käsiteltävänä on esitys laiksi liikenteessä käytettävien vaihtoehtoisten polt-
toaineiden jakelusta. Ehdotetulla lailla pannaan osaltaan täytäntöön vaihtoehtoisten poltto-
aineiden infrastruktuurin käyttöönottoa koskeva direktiivi. Direktiivi velvoitti jäsenmaita
laatimaan myös kansallisen jakeluverkkosuunnitelman liikenteen eri käyttövoimien käy-
tön edistämiseksi. Suomen suunnitelma hyväksyttiin valtioneuvoston istunnossa 2. päivä
helmikuuta 2017. 

Nyt annetulla esityksellä pyritään edistämään vaihtoehtoisten polttoaineiden käyttöä lii-
kenteessä, jotta liikenteen riippuvuutta öljystä voidaan pienentää mahdollisimman paljon
ja liikenteen haitallisia ympäristövaikutuksia voidaan lieventää. Esityksen tarkoituksena
on varmistaa yhteiset tekniset vaatimukset vaihtoehtoisten polttoaineiden julkisille lataus-
ja tankkauspisteille. Lisäksi tarkoituksena on asettaa kriteerit käyttäjille annettavista tie-
doista, jotka koskevat vaihtoehtoisten polttoaineiden merkintöjä ja hintoja sekä lataus- ja
tankkauspisteiden maantieteellistä sijaintia.

Lakiehdotuksessa vaihtoehtoisilla polttoaineilla tarkoitetaan polttoaineita tai voiman-
lähteitä, joilla korvataan ainakin osittain fossiilisen öljyn käyttöä liikenteen energialähtee-
nä ja joilla on mahdollista parantaa liikenteen ympäristösuorituskykyä. Liikenteessä käy-
tettäviä vaihtoehtoisia polttoaineita ovat esimerkiksi sähkö, vety, biopolttoaineet, biokaa-
su, synteettiset ja parafiiniset polttoaineet, paineistettu maakaasu sekä nesteytetty maakaa-
su ja nestekaasu.

Lain soveltamisalaan kuuluvat julkiset tankkaus- ja latauspisteet. Julkisella tankkaus- ja
latauspisteellä tarkoitetaan pistettä, johon kenellä tahansa käyttäjällä on vapaa pääsy ja jota
tarjotaan käyttäjille kaupallisessa tarkoituksessa tai kaupallisen toiminnan yhteydessä.
Tankkaus- ja latauspiste on julkinen myös, jos toiminnanharjoittaja itse on määritellyt sen
julkiseksi. Julkisia kaupallisen toiminnan yhteydessä tarjottavia latauspisteitä ovat esimer-
kiksi pysäköintipalvelun tai kauppakeskuksen pysäköinnin yhteydessä tarjottavat lataus-
pisteet.
 Tarkistettu
4.1



Pöytäkirjan asiakohta PTK 32/2017 vp
Lakiehdotus sisältää vaatimuksia käyttäjille annettavista tiedoista. Lakiehdotuksen mu-
kaan ajoneuvon käyttäjillä tulee olla saatavilla merkitykselliset, johdonmukaiset ja selkeät
tiedot siitä, mitä vaihtoehtoista polttoainetta ajoneuvoissa voi käyttää. Nämä tiedot on an-
nettava moottoriajoneuvon ohjekirjassa, tankkaus- ja latauspisteissä, moottoriajoneuvois-
sa ja moottoriajoneuvon edustusliikkeissä. Edellä tarkoitetuista tiedoista on käytävä ilmi,
miten polttoaine tai, jos käytössä on sähköauto, lataustapa täyttää jakeluinfradirektiivin
liitteen II mukaiset tekniset eritelmät. Lisäksi lainsäädäntöön viedään myös kriteerit vaih-
toehtoisten polttoaineiden hintojen vertailulle sekä tankkaus- ja latauspisteen sijainnin il-
moittamiselle.

Pääministeri Juha Sipilän hallituksen hallitusohjelman mukaisesti lailla edistettäisiin
hallitusohjelman biotaloutta ja puhtaita ratkaisuja koskevan hankkeen tavoitteiden toteutu-
mista edistämällä uusiutuvan energian ja puhtaan teknologian käytön yleistymistä liiken-
teen toimialalla.

Arvoisa puhemies! Toivon, että hallituksen esitys saa myönteisen vastaanoton täällä
eduskunnassa. — Kiitos.

17.04 Hanna Sarkkinen vas: Arvoisa puhemies! Käsiteltävä asia on tärkeä. Ilmaston-
muutoksen torjunnassa liikenteellä on aivan ensisijainen rooli. Suomen liikenteen pääs-
töistä 90 prosenttia syntyy tieliikenteestä ja siitä yli puolet henkilöautoista, joten tässä on
suuri potentiaali saada kasvihuonekaasupäästöt vähentymään. 

Henkilöliikenteen sähköistäminen on väistämätön globaali trendi ja suuri mahdollisuus
päästöjen vähentämiseen. Polttomoottori saa väistyä sähköautojen tieltä seuraavien vuosi-
kymmenten kuluessa. Tämä tapahtuu Suomesta riippumatta. Suomessa ratkaistavana on
nyt lähinnä se, kuinka nopeasti lähdemme kehitykseen mukaan ja otammeko muutoksesta
irti kaiken mahdollisen hyödyn. Sähköautojen yleistyminen on suuri mahdollisuus myös
koko energiajärjestelmän kannalta. Sähköautot tuovat mahdollisuuden koko Suomen säh-
köjärjestelmän tehotasapainon vakauttamiseen. 

Suomi satsaa nyt voimakkaasti liikenteen biopolttoaineisiin ja biopolttoaineisiin ylei-
sesti. Ne ovat tärkeä siirtymävaihe ja osaratkaisu, mutta isossa mittakaavassa henkilöauto-
liikenne tulee todennäköisesti sähköistymään. On lyhytnäköistä, jos Suomi laittaa kaikki
munat samaan koriin ja laiminlyö sähköisen liikenteen kehittämisen eli jos panostetaan
vain biopolttoaineisiin, kun globaali trendi kuitenkin vie toiseen suuntaan.

Liikenteen sähköistyminen edellyttää toimivaa ja kattavaa latausverkostoa. Latausver-
koston syntyminen on iso kysymys. Kyseessä on todellinen muna—kana-ongelma. Miksi
yritys rakentaisi latauspisteen, jos ei ole asiakkaita? Toisaalta, miksi kuluttaja ostaisi säh-
köauton, jos sitä ei voi ladata? On tärkeää, että maahan saataisiin synnytettyä kattava la-
tausverkosto.

Hallitus lähtee siitä, että liikenteen vaihtoehtoisia käyttövoimia edistetään markkinaeh-
toisesti, siis ilman kummempia yhteiskunnan panostuksia. Kysymys kuuluu: Onnistuuko
sähköautoliikenteen vaatima latausverkoston synnyttäminen alkuvaiheessa täysin markki-
naehtoisesti, vai tarvitaanko siihen kannusteita? Rakentavatko markkinatoimijat latauspis-
teitä ennen kuin sähköautoja on? Ja toisaalta, hankkivatko ihmiset sähköautoja ennen kuin
latauspisteitä on kattavasti?

EU:n direktiivi jakeluinfrastruktuurista ei ota kantaa siihen, mitä keinoja jäsenmailla on
käytössä infrastruktuurin edistämiseksi. Monet kansalliset keinot ovat käsittääkseni mah-
2



Pöytäkirjan asiakohta PTK 32/2017 vp
dollisia, esimerkiksi taloudelliset tuet, verohelpotukset tai latausinfrastruktuurin edistämi-
nen julkisten hankintojen kautta.

Ilmastonmuutoksen kannalta seuraavat vuodet ovat ratkaisevia. Siksi meillä ei ole varaa
jäädä odottelemaan markkinoiden muna—kana-ongelman ratkeamista itsestään vaan val-
tion tulee aktiivisesti edistää sähkö- ja kaasuautojen lataus- ja tankkauspisteiden rakentu-
mista.

Arvoisa puhemies! Tarvitsemme siis suuren muutoksen liikkumiskäyttäytymiseemme
ja autokantaamme, ja siinä vaihtoehtoisten polttoaineiden jakelu on avainasemassa, kun-
han jakeluverkoston rakentamista tarvittaessa vauhditetaan valtion toimesta. Haluaisinkin
kysyä nyt, kun ministeri on paikalla, aiotaanko näin tehdä, ja mitä valtio voisi tehdä säh-
köautojen latausinfrastruktuurin kehittymiseksi alkuvaiheessa, jotta päästäisiin eteenpäin
tästä muna—kana-ongelmasta.

17.08 Mirja Vehkaperä kesk: Arvoisa herra puhemies! Olemme pakotettuja säästämään
tai vähentämään liikenteen päästöjä, ja tämä on yksi keino siihen, että vuoteen 2030 men-
nessä jopa 50 prosenttia olemme vähentäneet liikennesektorilla päästöjä. Mutta päästöjä ei
vähennetä vain ja ainoastaan tämän lain esityksen muodossa. Me tarvitsemme erilaisia toi-
mia liikenteen päästöjen vähentämiseen. Polttoaineen sekoitusvelvollisuus bioraaka-ai-
neen osalta on yksi, jota ollaan jo esitetty ja edistetty. Autokannan uusiminen on myöskin
yksi osa kokonaisuutta. Julkisten liikennepalveluiden ja palveluverkoston ennen kaikkea
kehittyminen on yksi asia ja nämä matkaketjut, joilla henkilö- ja tavaraliikennettä yhdiste-
tään.

Lataus- ja tankkauspisteiden merkitys on hyvin tärkeä, ja edellä edustaja Sarkkinen to-
tesikin tämän muna—kana-ilmiön, että kumpaa edistämällä pääsemme nopeammin tähän
päämäärään: silläkö, että jakeluinfraa kehitetään ensin, vai silläkö, että vaihtoehtoisia polt-
toaineita käyttäviä ajoneuvoja olisi enemmän. Tarvitsemme varmasti rinnakkain molem-
pia. Siksi oikeastaan voisin ministeri Berneriltä kysyä sitä, kun ministeriön työryhmähän
jätti jonkunasteisen esityksen siitä, miten sekä valtio voisi julkisilla varoilla tukea sitä ja-
keluinfran syntymistä että myöskin niin, että yksityiset ovat siinä mukana. Mutta mukaan
pitää ottaa ehdottomasti myöskin kotitaloudet ja siellä tapahtuvan jakeluinfran kehittämi-
nen.

17.10 Markku Pakkanen kesk: Arvoisa herra puhemies! Hallituksen esityksessä todella-
kin kiinnitetään erityistä huomiota polttoainejakeluun ja jakeluverkoston synnyttämiseen
Suomeen. Vaihtoehtoisia polttoaineita on tällä hetkellä hyvin Suomessa tarjottu, ja tässä
esityksessä on nostettu niistä muutamia. Itse haluaisin kiinnittää huomiota, niin kuin Sipi-
län hallitus muutenkin, biopolttoaineitten käyttömahdollisuuksien lisäämiseen, koska sillä
olisi erityisen hyvä vaikutus kotimaiseen työllisyyteen ja se tukisi hyvin hallitusohjelmaa
monelta osin. Muita vaihtoehtoja, jo tällä hetkellä hyvin toimivia ratkaisuja, on muun
muassa maakaasu, jonka jakeluverkkoa pitää myös Suomessa kehittää. Aivan uutena ja
vielä kovin vähän käytössä olevana on myös vetyvaihtoehto, ja tässä asiassa toivoisin, että
hallitus tekisi vielä enemmän sen suhteen, mitä vetyautoille tulevaisuudessa kuuluu.

Aivan oleellinen tekstiosa on tässä hallituksen esityksessä sivulla 4, missä kerrotaan,
että nopein keino liikenteen kasvihuonepäästöjen vähentämiseksi on liikenteen nykyisten
polttoaineiden korvaaminen uusiutuvilla tai nykyistä vähäpäästöisemmillä polttoaineilla
tai käyttövoimalla. Mielestäni tässä on tämän hallituksen yksi tärkeimpiä kohtia, ja toi-
3



Pöytäkirjan asiakohta PTK 32/2017 vp
voisinkin, että kun asia valiokuntakäsittelyssä nousee esiin, tähän kiinnitettäisiin erityistä
huomiota.

17.11 Mikko Alatalo kesk: Arvoisa puhemies! Todellakin lähes 60 prosenttia liiken-
nepäästöistä syntyy tieliikenteessä, tämä nimenomaan siis henkilöautoliikenteestä. Mutta
todellakin, rekka-auto- ja rahtipuolella tämä muutoksenteko on haastavampaa. Henkilöau-
tolla se on nopeampaa. Siellä se on mahdollista, kun päästöistä suurin osa tulee sieltä puo-
lelta toisaalta — joten tämä on helpompaa. Täytyy olla tässä realisti, kun ajattelemme siir-
tymistä kuorma-autoissa uusiutuviin polttoaineisiin. Täytyy muistaa Suomen pitkät etäi-
syydet ja kovat talviolosuhteet. Ne asettavat haastetta myös sähköiselle liikenteelle ja ras-
kaalle liikenteelle, mutta henkilöautojen osalta uskon, että se on helpompaa.

Saksassa bundesrat on esittänyt, että bensa- ja dieselhenkilöautojen valmistus lopete-
taan 2030 — maailmalla mennään tähän suuntaan. Siinä mielessä tämä jakeluinfra on tär-
keää, että voidaan todellakin biopolttoaineita saada. Biopolttoaineet työllistävät todellakin
myös Suomessa, ja toki täällä on sitten myös nämä maakaasut ja nestekaasut ja biokaasut,
jotka ovat ehkä jääneet vähän varjoonkin tässä keskustelussa.

Totta kai valtiolla täytyy myös olla mahdollisuutensa tässä, tämä ei ehkä ihan markki-
naehtoisesti mene. Kiinnittäisin huomiota siihen, että viime kaudella talousvaliokunta pu-
heenjohtaja Pekkarisen johdolla teki ihan hyvää työtä, siellä oli aika korkea kunnianhimo-
taso tässä asiassa. 

Tämähän on aika tekninen lakiesitys. Mutta hyvä sinänsä, että asia edistyisi ja ennen
kaikkea suomalainen autokanta muuttuisi. Sen takia toivoisin myös, että autoverotus nyt-
kähtäisi eteenpäin, vaikka nyt Liven osalta ei onnistunutkaan, ja että me saisimme meidän
autokantamme myös todellakin käyttämään näitä vaihtoehtoisia polttoaineita.

17.13 Harri Jaskari kok: Arvoisa puhemies! Tässä on todellakin kysymys sellaisesta uu-
distuksesta, joka voi mullistaa suomalaista liikennettä ja kenties olla aito pilotti ihan maa-
ilmanlaajuisessa näkökulmassa. Niin kuin on arvoisan ministerin kanssa keskusteltu, tietyt
merkittävät autonvalmistajat etsivät pilottimaita eri puolilta maailmaa. 

Tähän liittyykin oikeastaan kysymykseni: Miten arvoisa ministeri näkee, kun puhutaan
tästä jakeluverkostosta, että pystymmekö löytämään markkinaehtoisen ratkaisun siihen,
vai pitäisikö siinä olla jonkinlaisia tuettuja elementtejä — niin kuin edustaja Sarkkinen sa-
noi, että on vähän tällainen muna—kana-reaktio, että kumpaa tulee ensin? Ja sitten, jos se
ratkaisumalli onkin vaikka autot, sähköautot tai uusiutuvaa energiaa käyttävät, puhtaat au-
tot, niin mitä keinoja sillä puolella löytyisi? Yhtenähän on keskustelussa otettu sellainen
ajatusmalli, että vaikka työsuhde-etuna olisi sellainen, että työsuhde-edun hinta olisi huo-
mattavasti pienempi tai palkan päällä oleva osuus olisi huomattavasti pienempi, kun puhu-
taan vaikka sähköautoista. Tai sitten on näkymä siitä, että aidosti liikenne on tulevaisuu-
dessa palvelua, ja sitä kautta ei ainakaan osalla ihmisistä olisi perinteisiä autoja vaan sa-
malla voisi käyttää vaikka sähkövarastona tai muuna vastaavana taikka uudenmallisena
jaettuna autona. Minkälaisia vaihtoehtoja ministeri näkee?

17.15 Suna Kymäläinen sd: Arvoisa puhemies! Kysymyksessähän todellakin on luon-
teeltaan varsin tekninen esitys, jossa tarkennetaan liikenteessä käytettävien polttoaineiden
jakelun osalta muun muassa jakelun määritelmiä, käytettävyyttä, tietojen ilmoittamista ja
tarkastusoikeutta. Tämä on varmasti tarpeen. Tiedämme paineet liikenteestä tulevien pääs-
4



Pöytäkirjan asiakohta PTK 32/2017 vp
töjen vähentämiseen ja tarpeen siirtyä yhä vähemmän ympäristöä kuormittaviin polttoai-
neisiin. Suomi on pitkien etäisyyksien maa, ja siksi on huolehdittava, että vaihtoehtoisilla
polttoaineilla kulkevien autojen jakeluinfra on siltä osin kunnossa, että näitä autoja voi-
daan käyttää myös muualla kuin Kehä kolmosen sisällä tai suuremmissa kaupungeissa.
Siksi on tärkeää, että lainsäädännöllä mahdollistetaan ja edistetään vaihtoehtoisten poltto-
aineiden saatavuutta. Tämä ei myöskään ole keltään mitään pois, ja esitys varmasti saa mi-
nisterin toivomalla tavalla valiokunnassa ja täällä eduskunnassa kannustavan ja tarpeeksi
laajan käsittelyn. 

17.16 Markku Eestilä kok: Arvoisa puhemies! Lienee selviö, että sähköautot nyt alkavat
tulla nopeasti. Se ei kyllä johdu Suomen lainsäädännöstä eikä suomalaisista pyrkimyksistä
vaan autonvalmistajien suuresta innokkuudesta. Kysynkin ministeriltä: Missä mennään
Pohjoismaissa nyt tämän latausverkoston suhteen? Kuinka kova kilpailu on latauspaikois-
ta? Tiedän, että Fortum on ollut erittäin aktiivinen ja sillä on jo todella paljon näitä lataus-
pisteitä ympäri Pohjoismaita. Millä tavalla — kysymys on sama kuin edustaja Jaskarilla —
tämä latausverkosto toteutuu markkinaehtoisesti, ja millä tavalla valtio on mukana? Mitkä
direktiivit Euroopan unionissa vaikuttavat siihen, että se on niin kattava, että maan eri alu-
eilla kohtalaisen järkevästi voidaan sähköauto ostaa, koska tämä latausinfra on edellytys
sille, että ihmiset voivat sitten joka puolella ajaa sähköautoja? Ja onhan nyt varmaa, että di-
eselauton omistajat eivät joudu maksumiehiksi sitten siellä maaseudulla, missä niitä diese-
lautoja nyt paljon on ja missä ajetaan paljon?

17.17 Ari Torniainen kesk: Arvoisa herra puhemies! Tieliikenne on todellakin erittäin
merkittävä kasvihuonekaasujen ja pienhiukkaspäästöjen tuottaja, sillä noin 90 prosenttia
kotimaan liikenteen päästöistä syntyy tieliikenteestä, ja päästöjen vähentämiseksi liikenne-
välineiden käyttövoimana tulee jatkossa nykyistä enemmän pyrkiä lisäämään vaihtoehtois-
ten käyttövoimien osuutta fossiilista polttoainetta käyttävien ajoneuvojen rinnalla. Tavoit-
teena on, että vuonna 2025 uusista henkilö- ja pakettiautoista 50 prosenttia voisi kulkea jol-
lakin vaihtoehtoisella käyttövoimalla. 

Kuten hallituksen esityksestä käy hyvin esille, nopein keino liikenteen kasvihuone-
kaasupäästöjen vähentämiseksi on liikenteen nykyisten polttoaineiden korvaaminen uusiu-
tuvilla tai nykyistä vähäpäästöisemmillä polttoaineilla tai käyttövoimilla. Aika paljon täs-
sä viime aikoina on keskusteltu nimenomaan sähköautoista ja siitä, miten paljon sähköau-
toja tulevaisuudessa on, ja painopiste on ollut hyvinkin paljon siellä, mutta itse kyllä pai-
nottaisin näitä vaihtoehtoisia polttoaineita huomattavasti. 

Arvoisa puhemies! Kuten eräät muutkin edustajat jo aiemmin, itsekin kyllä haluan kiin-
nittää huomiota tähän jakeluverkkosuunnitelmaan: Minkälainen siitä sitten Suomessa
muodostuu, miten jakeluverkosto rakentuu, ja rakentuuko se markkinaehtoisesti vai millä
tavoin? Onko valtio ehkä siinä jollain tavoin mukana? Miten yksityiset ja miten myöskin
asunto-osakeyhtiöt ovat tulevaisuudessa tätä jakeluverkostoa rakentamassa? 

Toinen varapuhemies Arto Satonen: Edustaja Pekkarinen, ja sen jälkeen ministerin vas-
tauksia. 

17.19 Mauri Pekkarinen kesk: Arvoisa puhemies! Olin viime vaalikaudella puheenjoh-
tajana talousvaliokunnassa, joka antoi lausunnon siitä direktiivistä, johonka tässä viita-
5



Pöytäkirjan asiakohta PTK 32/2017 vp
taan. Sitä ennen kymmenkunta vuotta olin lähinnä ministerin tehtävissä eri kulmilta käsit-
telemässä aihepiiriä, johonka nyt tässä käsittelyssä oleva hallituksen esitys liittyy. Tästä
syystä puhemies sallinee, että sanon muutaman sanan.

Ensinnäkin tämäkin esitys liittyy monella tavalla maailmanlaajuiseen ilmastokysymyk-
seen — siihen, miten me Euroopan unionin alueella omalta osalta taklaamme tätä isoa
haastetta. Meillä Suomessakin liikenteen päästöillä on erittäin suuri merkitys päästökau-
pan ulkopuolisissa päästöissä. Päästökaupan ulkopuolella syntyy noin 30 miljoonaa CO2-
tonnia vuodessa, hivenen vajaa, ja noin 12—13 tonnia eli lähes 40 prosenttia kaikista pääs-
tökauppajärjestelmän ulkopuolisista päästöistä syntyy liikenteessä. Tästä syystä on tavat-
toman tärkeää nimenomaan ilmastokysymyksen kannalta se, millä tavalla me hoidamme
nämä päästöt alas. Vuoteen 2050 mennessä ei ole käytännössä enää mitään mahdollisuuk-
sia liikenteessä aiheuttaa lainkaan päästöjä, ja oikeastaan reilusti sitä ennemmin jo Suo-
men sitoumukset käytännössä edellyttävät sitä, että meidän pitää nimenomaan kevyessä
liikenteessä — siis nyt tarkoitan henkilöliikenteessä, ehkä sitten jossakin muualla vielä vä-
hän päästöjä voi syntyä 2030 jälkeen — ajaa nuo päästöt erittäin vahvasti alas jo 2030 men-
nessä ja täysin alas, kun lähestytään 2050:tä. Suomi on ollut edelläkävijä monella tavalla
tässä kysymyksessä koko Euroopan unionin laajuisesti. Me lähdimme hitaasti liikkeelle,
mutta sen jälkeen, kun liikkeelle lähdimme, lähdimme aika nopeasti.

Mitä tarkoitan, kun sanon, että lähdimme nopeasti liikkeelle? Kun halutaan liikenteessä
päästöjä vähentää, ylivoimaisesti nopein tapa on tarttua niihin mahdollisuuksiin, jotka ovat
jo olemassa. Autokanta on olemassa ja jakeluverkko on olemassa. Tällaisessa tilanteessa
nimenomaan näiden drop-in-tuotteiden — niitä sanotaan drop-in-tuotteiksi, näitä sekoite-
velvoitteen piirissä olevia tuotteita kutsutaan tällä tavalla — mahdollisimman nopea käyt-
töönotto oli tapa, mihinkä Suomi tarttui ensimmäisenä ja voimakkaammin kuin yksikään
toinen Euroopan unionin maa. Keksimme asettaa tavoitteeksi, että Suomessa niitä on 20
prosenttia kaikesta liikenteessä olevasta polttoaineesta vuoteen 2020 mennessä, ja käytän-
nössä nyt se, mitä Suomessa on jo tapahtumassa, on, että me menemme nopeammin, me
olemme reilusti edellä siitä aikataulusta, mihinkä tuo laki meitä velvoittaa. Sen verran hyvä
oli se päätös, mikä joitakin vuosia sitten, silloin noin kymmenkunta vuotta sitten, tehtiin.
Yritän tällä sanoa, niin kuin edustaja Torniainen tässä ihan hyvin sanoi, että nopeimmin
päästään eteenpäin nimenomaan drop-in-tuotteissa, koska ei tarvitse uusia autoja kehittää
niitä varten — nykyiset autot pystyvät syömään nimenomaan sitä biodieseliä ja biobensaa
— ja myöskin jakeluverkko on olemassa valmiina: ei tarvitse kumpaakaan, ei sitä kanaa
eikä munaa, molemmat ovat olemassa drop-in-tuotteitten osalta.

Mutta nämä drop-in-tuotteet eivät riitä koko liikenteen polttoainehuollon osalta. Me tar-
vitsemme välttämättä myös muita päästöttömiä vaihtoehtoja, ja silloin sähkö ja biokaasu,
tai kaasu ylipäänsä, tulevat ilman muuta vaihtoehdoiksi. Ja tämä hallituksen esitys nyt täs-
sä suhteessa, nojautuen Euroopan unionin asianomaiseen direktiiviin, kertoo, millä tavalla
tässä asiassa voitaisiin nyt mennä eteenpäin. Tämä hallituksen esitys on kyllä erittäin tek-
ninen. Tämä ei sano tavoitteista kovin paljon mitään eikä piirrä sitä kuvaa, mikä ideaaliti-
lanteessa esimerkiksi muutaman vuoden päästä tai kymmenen vuoden päästä Suomessa pi-
täisi tässä suhteessa olla. Minä toivon, että ministeri vähän valottaisi sitä, mihinkä tässä
näiltä osin pyritään. On alankin erittäin hyvä ja tärkeä tietää, mikä on se tavoite, mihinkä
tällä fasilitoinnilla, johon laki tähtää, loppujen lopuksi pyritään. Ne vaihtoehdothan siis
ovat kaasun ja sähkön käyttö, kaikki me tiedämme tämän. Autoja, sekä sähköautoja että
kaasuautoja, on jo jonkun verran olemassa, mutta sitä tankkausinfraa ei ole olemassa, ei-
6



Pöytäkirjan asiakohta PTK 32/2017 vp
vätkä nuo autot hinnallaankaan välttämättä kovin hyvin kilpaile. Minun mielestäni tarvi-
taan nyt tässä asiassa molemmissa, sekä kanassa että munassa, vähän edistämistä.

Tällä hetkellä vissi tuki liittyy sähköautojen ostamiseen. Biokaasuauton tai kaasuauton
jos ostat, niin vaikka se käyttää biokaasua, maksat siitä normaalin auton veron, ja se on
mielestäni väärin. Tässä yksi käytännön toimi, johonka pitäisi tarttua: Silloin kun biokaasu
on se raaka-aine — ja siihen suuntaan mennään kaiken aikaa — myöskin autoon liittyvän
verotuksen pitäisi reagoida siihen, kun se polttoaine, mitä näissä autoissa käytetään, kerran
on puhdasta. Eli niiltä osin kuin se on puhdasta, niin vero siihen reagoisi.

Myöskin tämän neutraliteetin kannalta, silloin kun tarkastellaan kaasuautojen ja sähkö-
autojen välistä tilannetta, on tärkeää, että ne toimet, mihinkä valtio ryhtyy, ovat neutraaleja
suhteessa kumpaankin vaihtoehtoon. Kaiken lisäksi kannattaa muistaa, että biokaasu on
täysin päästötön mutta sähkö ei ole täysin päästötön vielä pitkään aikaan Suomessakaan.
Tässä mielessä biokaasun jättäminen vähän sähköautojen jälkeen — pikkuisen olen näke-
vinäni sitä piirrettä näissä toimissa, mitä tähän saakka on tapahtunut. Minä toivon, että niin
ei ole vaan aito neutraliteetti voisi näissä asioissa toteutua.

Arvoisa puhemies! Vielä totean, että Suomessa Gasum on lähtenyt hyvin liikkeelle bio-
kaasun toimittajien ja tuottajien kanssa tässä. Mutta vielä palaan hivenen siihen, sanoisiko,
yleispiirteisyyteen, mitä esitykseen liittyy. Olisi hyvä, jos hallitus vähän sitä tavoitetta kir-
kastaisi, että millä aikataululla, minkälaista infraa ja mikä määrä puhtaita autoja liikentee-
seen. Esimerkiksi direktiivin tausta lähti siitä, että korkeintaan 150 kilometriä on se etäi-
syys latauspisteestä toisiin. Nyt tässä lakiesityksessä ei mainita siitä lainkaan yhtään mi-
tään.

Siis vielä kertaalleen: vähän valotusta siihen, mitä käytännössä se infra olisi ja miten nii-
tä autoja siis saataisiin enemmän ja nopeammin markkinoille. Korostan vielä: drop-in-
vaihtoehdot ovat tärkeitä ja välttämättömiä, mutta niiden rinnalle tarvitaan nyt tässä puhee-
na olevia vaihtoehtoja.

Toinen varapuhemies Arto Satonen: Ministeri Berner, 5 minuuttia.

17.26 Liikenne- ja viestintäministeri Anne Berner: Arvoisa herra puhemies! Arvoisat
edustajat, kiitoksia puheenvuoroistanne.

On juuri niin, niin kuin varapuhemies Pekkarinen sanoo: meidän suurimmat päästöt ei-
päästökauppasektorilta tulevat nimenomaan liikenteestä, ja suurin osa niistä liikenteestä
tulevista päästöistä tulee henkilöautoliikenteen puolelta. Se, että me teemme toimenpitei-
tä, jotka kohdistuvat nimenomaan henkilöautoliikenteeseen, on nytten täysin keskiössä.

Meidän tavoite on se, että me vähennämme liikenteen päästöjä puolella vuoteen 2030 ja
saamme ne nollaan vuoteen 2050 mennessä. Tämä edellyttää meiltä kaiken kaikkiaan vuo-
teen 2030 mennessä sitä, että vähennämme kasvihuonekaasupäästöjä yhteensä 3,6 miljoo-
naa tonnia. Me arvioimme, että liikenteen sähköistämisellä vuoteen 2030 mennessä pys-
tymme vähentämään tästä noin 0,6 miljoonaa tonnia. 2 miljoonaa tonnia saavutamme hyö-
dyntämällä vaihtoehtoisia polttoaineita ja sillä, että me pystymme edistämään niiden kaut-
ta erityyppisiä ratkaisuja. Sitten loput tulevat nimenomaan siitä, että saamme aikaiseksi
käyttäytymismuutoksia maankäytön ja liikennejärjestelmän yhdistämistä sekä joukkolii-
kennettä tehostamalla. Tarvitaan siis kaikkia erilaisia ratkaisuja.

Hallitus on energia- ja ilmastoselonteossa todennut, että me tavoittelemme 250 000:ta
sähköautoa vuoteen 2030 mennessä ja 50 000:ta biokaasuautoa vuoteen 2030 mennessä.
7



Pöytäkirjan asiakohta PTK 32/2017 vp
Nämä tavoitteet ovat sinänsä vaatimattomia, ja se tarkoittaa käytännössä sitä, että kun tällä
hetkellä meidän autokantamme on Euroopan toiseksi vanhin — se on 11,7 vuotta vanha —
niin me tarvitsisimme merkittävämpiä ja rakenteellisempia uudistuksia. Nyt kuitenkin
olemme sidottuja toisaalta niihin ratkaisuihin, jotka olemme tehneet. 

Tavoitteet meillä ovat selvät, ja nytten me olemme asettaneet itsellemme tavoitteeksi
saavuttaa elokuuhun mennessä hyvässä yhteistyössä parlamentaarisen työryhmän kanssa
sen, että löydämme ne keinot, joilla me näihin tavoitteisiin pääsemme. Työryhmä antaa
tästä väliraportin elokuuhun mennessä. Energia- ja ilmastoselonteossa on laadittu tavoit-
teet ja puitteet mutta ei ole määritelty keinoja. Keinot määritellään nyt sitten tässä yhteis-
työssä, joka syntyy parlamentaarisen työn kautta.

Tämän lisäksi teemme toki niitä toimenpiteitä, jotka me joudumme joka tapauksessa
lainsäädännöllisesti tekemään. Tämä esitys, joka nyt on käsittelyssä, on nimenomaan hy-
vin tekninen toimeenpano direktiivistä, mutta se ei ole poliittinen linjaus siitä, mitkä ovat
ne keinot, joilla me pääsemme näihin tavoitteisiin. Tässä meidän on nytten odotettava par-
lamentaarisen työryhmän työtä ja siihen liittyviä tuloksia.

Mutta tässä kuitenkin tämän jakeluinfran osalta haluan muistuttaa teitä siitä, että työ- ja
elinkeinoministeriö on tehnyt päätöksen tukea investointeja sähköautojen julkisiin lataus-
pisteisiin vuosina 2017—2019 yhteensä 4,8 miljoonalla eurolla. Tavoitteena on sysätä liik-
keelle noin 15 miljoonan euron investoinnit julkiseen lataukseen ja kolminkertaistaa ny-
kyinen julkinen latausverkko kahden vuoden kuluessa. Samalla kuitenkin toteamme, että
latausinfran tulee rakentua pääsääntöisesti markkinaehtoisesti, mutta emme poissulje sitä,
että tarvitaan ja tullaan tarvitsemaan myös yhteiskunnan tukea.

Kysymys meidän osaltamme on nyt sitten käytännössä se, mitkä ovat ne työkalut, joita
olemme yhteisesti valmiita käyttämään: hankintatukijärjestelmiä liikenteen verotuksen
suhteen, latausinfran tuen lisäämistä ja niin pois päin. Tätä työtä on nytten annettu parla-
mentaariselle työryhmälle, joka näitä kysymyksiä valmistelee. Tavoitteet löytyvät ener-
gia- ja ilmastoselonteosta. — Kiitos.

17.31 Mari-Leena Talvitie kok: Arvoisa puhemies! Kiitos ministerille hyvästä puheen-
vuorosta, tai pitäisikö sanoa ministerille ja edellisillekin ministereille, koska kuulimme
myöskin varapuhemies, edustaja Pekkarisen puheenvuoron.

Useasti pysähtyy miettimään ja pohtimaan, mikä on säätämämme lainsäädännön tarkoi-
tus. Onko se antaa ohjeita ja luoda niitä suuntaviivoja yhteiskunnalliselle kehitykselle, mitä
toivotaan tulevaisuudessa syntyvän? Insinöörinä ajattelee, että ihminen, tekniikka ja yh-
teiskunta ovat yhä tiiviimmin kolmio, josta tarvitsemme kaikkia, jokaista kolmiosta. Ihmi-
nen ei enää pärjää ilman tekniikkaa, ja yhteiskunta ei kehity ilman ihmistä ja tekniikkaa. 

On tärkeää, että laki antaa nimenomaan niitä suuntaviivoja vaihtoehtoisten polttoainei-
den jakelulle ja alalle kehittyville markkinoille. Sen takia on tärkeää, että kun tämä parla-
mentaarinen työryhmä pohtii tavoitteisiin pääsyä ja sitä, millä sinne päästään, niin kannus-
timet olisivat ennustettavia ja pitkäjänteisiä ja jos ja kun erityisesti uusien teknologioiden
käyttöön ja innovaatioihin, siihen tuotekehittelyyn, annetaan ja laitetaan kannustimia, niin
ne olisivat sen kaltaisia, että ne ottavat myöskin huomioon sen, että Suomi on hyvin erilai-
nen ja pitkien etäisyyksien maa, jotta pystyisimme luomaan sellaista lainsäädäntöä, jossa ei
olisi ainoastaan hetken huuma vaan näkisimme pitkäjänteisyyden ja ennustettavuuden ja
kannustettavuuden oleellisena tekijänä.
8



Pöytäkirjan asiakohta PTK 32/2017 vp
Meillähän on tältä alalta hyviä esimerkkejä, joita äskenkin jo tuotiin esiin, muun muassa
Gasum ja Neste, jossa muutama [Puhemies koputtaa] viikko sitten itsekin vierailin.

17.33 Katja Taimela sd: Arvoisa herra puhemies! Hyvät kollegat! Tämän lain pyrkimys
edistää vaihtoehtoisten polttoaineiden käyttöä liikenteessä on tietysti varsin kannatettava.
Minä koen, että kaikki teot, joilla pystytään pienentämään öljyn määrän käyttöä, ja teot,
joilla liikenteen haitallisia ympäristövaikutuksia voidaan lieventää, on yksinkertaisesti teh-
tävä, tai pitäisikö sanoa, että meillä ei ole varaa olla tekemättä niitä. Minä uskon, että me
olemme tästä asiasta tässä salissa kaikki samaa mieltä.

Tavoite, joka liikennesektorille on asetettu ilmasto- ja energiapolitiikan nimissä — li-
sääntyvät sähköautot, vaihtoehtoiset polttoaineet — on haasteellinen tavoite, jonka eteen
tietysti on tehtävä töitä täällä parlamenttitalossa kaikki se mahdollinen, mihin me pystym-
me. Tämä liikennesektoriin kohdistuva 50 prosentin päästövähennys vuoteen 2030 men-
nessä ja ne 250 000 uutta sähköautoa vaativat direktiivien lisäksi meiltä erilaisia toimenpi-
teitä hyvässä yhteistyössä parlamentaarisesti täällä talossa.

Mutta eniten tulee kansalaisilta palautetta siitä — täällä on sähköautoista käyty aika voi-
makastakin keskustelua — että kansalaiset ovat jotenkin ymmällään tai tavallaan eivät tie-
dä vielä sitä, miten esimerkiksi sähköautojen jakeluverkosto tullaan jatkossa hoitamaan ja
onko siihen meillä edellytyksiä tässä pitkien välimatkojen ja etäisyyksien Suomessa. Ta-
vallaan sitten, kun siitä tiedetään enemmän ja uskalletaan kertoa se totuus ja realismi, tällä
talolla ja maan hallituksella ja tietysti liikenne- ja viestintäministeriössä on myös vastuu
asian kertomisesta eteenpäin. Elikkä tämä on se asia, mistä kaikista eniten tulee nytten pa-
lautetta liittyen näihin vaihtoehtoisiin polttoaineisiin.

17.35 Matti Semi vas: Arvoisa puhemies! Päästöt ja ympäristön huolehtiminen ovat tär-
keitä asioita ja autojen vähäpäästöisyys on vielä tärkeämpi asia hoitaa kuntoon. Sähköauto
ja uudet autot ovat kalliita tavallisille ihmisille ruveta investoimaan ja ostamaan, mutta on-
neksi on semmoinen laite kehitetty, millä pystyy dieselauton muuttamaan kaasuautoksi jäl-
kiasennuksella. Se mahdollistaa sen, että siitä tulee vähäpäästöinen auto. Se vaatii muutos-
katsastuksen, mutta siinä on verotusongelmia. Minulle on annettu ymmärtää, että siinä on
hirveästi verotusongelmia, mitkä vaikuttavat sitten siihen, että tulee ylimääräistä veroa
maksettavaksi. Toivoisin, että tämmöistä muutosmahdollisuutta käytäisiin enempi läpi ja
mietittäisiin sitä, kuinka voidaan tukea tämmöistä, että vanhempiakin autoja pystytään
muuttamaan vähäpäästöisiksi, niin että ne olisivat ympäristöystävällisiä ja että niistä ei tu-
lisi ylimääräisiä kuluja näille muuttajille, jotka huolehtivat ympäristöstä.

17.37 Markku Eestilä kok: Arvoisa puhemies! Arvoisa ministeri, ihan varsinaisesti tä-
hän teknologianeutraliteettiin, joka tässä hallituksen esityksessä on otettu esille Parkkisäh-
kö Oy:n lausunnossa. Vähän kyselisin ministeriltä sitä — jos ministeri joutaa vielä jossa-
kin välissä vastaamaan — että kun tässä direktiivissä on säädetty tavallaan tietyt kriteerit,
mitä pitää tehdä, ja mennään ihan sähköpistokkeitten tasolle, niin kuitenkin yleisesti ottaen
pidetään hyvänä teknologianeutraliteettisääntöä, että millä tavalla tahansa. Täällä Park-
kisähkö Oy ei tuo kylläkään esille, mitä he tarkoittavat, mutta luulisin, että kyseessä saat-
taa olla induktiolataus, joka lienee se tulevaisuuden muoto. Nyt kun infraa viedään eteen-
päin, niin se on äärimmäisen tärkeää, että meille tulee kohtalaisen nopeasti tieto, kuinka
paljon missäkin maakunnassa tulee, ja ovatko maakunnalliset sähköyhtiöt mukana tässä
9



Pöytäkirjan asiakohta PTK 32/2017 vp
infran kehittämisessä, kenties jonkun suuremman toimijan kanssa. Sitten kun tulee tieto,
niin ihmiset heti tekevät niitä ostopäätöksiä. Kun on tieto siitä, että varmasti pääsee siellä
maakunnan ja ehkä vähän laajemmallakin alueella liikkumaan sillä autolla ja nimenomaan
pituus- ja itä-länsisuunnassa, niin sitten rupeaa tapahtumaan muutos, mikä todennäköisesti
tulee olemaan kohtalaisen nopeaa. Tämän teknologianeutraliteettiasian haluan nostaa esil-
le.

Toinen asia sitten: Kun me menemme eteenpäin ja yritämme niitä päästöjä ja päästöta-
voitteita saavuttaa, niin kuten täällä varapuhemies Pekkarinen mainitsi, kyllähän sekoite,
biodiesel, on merkittävässä asemassa, ja kun me yritämme niitä päästötavoitteita saavut-
taa, kyllähän meidän täytyy nyt huolehtia myös siitä, että puuta voidaan käyttää. Kyllä en-
tistä tärkeämmäksi tulee se, että Suomen metsähakkuutavoitteet toteutuvat ja komissio
myöntää sen, että täällä on olemassa nielut, ettei mennä tämmöiseen teoreettiseen tarkas-
teluun, jossa me myös sekoitevelvoitteen kanssa olemme kohta vaikeuksissa, koska puuta
pitää käyttää muuallakin kuin pelkästään biodieselin valmistuksessa ja ehkä sähkön ja läm-
mön muodostukseen. Tämä on iso ongelma.

Sitten minä nostan yhden asian esille: Kun mennään uuteen teknologiaan ja otetaan säh-
köautoja käyttöön — minun mielestäni se on ilman muuta hyvä, että uudistuksia tapahtuu
— niin sosioekonomisten vaikutusten pitää olla uudistuksia valmisteltaessa jo hyvin tie-
dossa eli kehen ne tulevat vaikuttamaan. Jo ensimmäisessä puheenvuorossani nostin esille,
että kun Suomessa on bensa- ja dieselautoja, niin näitä vanhoja dieselautoja, joita 2030 tu-
lee olemaan varmuudella, ei kohtuuttomasti rangaistaisi, koska tulee sekoitevelvoite, ja me
tiedämme, että kun biodieseliä pannaan tankkiin, se dieselin hinta nousee. Nämä pitää ot-
taa huomioon, ettei käy niin, että meillä on tuet uuden sähköauton ostajalle, jotka sitä kaut-
ta pystyvät nauttimaan tästä verkostosta ja ehkä halvemmasta polttoaineesta, ja sitten ta-
vallaan nämä, jotka ajavat vanhoilla autoilla, joutuvat maksamaan.

Toinen iso asia, ainakin itselleni tärkeä asia, on tämä: me tiedämme tasan tarkkaan,
kuinka paljon liikenteeltä kerätään veroja, ja siitä on paljon keskusteltu viime aikoina —
sieltähän on tällä vuosikymmenellä ruvettu keräämään vuoteen 2009 verrattuna 1,8 miljar-
dia enemmän — ja joihinkin ihmisiinhän ja yrityksiinhän tietenkin tämä veronkanto koh-
distuu. Minulla on kaksi tytärtä. Toinen asuu Helsingissä, ja hän liikkuu julkisilla, eikä hä-
nellä ole autoa, häntä tukee valtio ja kaupunki. Toinen on Itä-Suomessa, missä on pakko
olla auto, koska siellä julkinen liikenne ei toimi tai se toimii kohtalaisen huonosti. Häneltä
valtio ottaa rahaa ja merkittävässä määrin ottaa. Minä olen vaatinut sitä, kun parlamentaa-
rinen liikennetyöryhmä sitten työtään jatkaa, että meillä on selvä selvitys, kuinka paljon
autoja ja ajokortteja ajetaan milläkin seudulla ja kuinka välttämätön auto on milläkin seu-
dulla, jotta me tiedämme, keihin ihmisiin ja mihin yrityksiin veronkanto kohdistuu, koska
kun se raha huomattavassa määrin sitten menee koulutukseen ja sosiaali- ja terveydenhuol-
toon, niin tässä tulee veronkannon legitimiteetti otettavaksi huomioon. Sitten kun saadaan
teoreettista tietoa, niin vasta sen jälkeen on mahdollisuus ottaa kantaa näihin uudistuksiin
ja niihin sosioekonomisiin ja talousvaikutuksiin, joiden aina täytyy olla hallituksen esitys-
ten pohjalla ja myös suunnittelun ja virkamiesvalmistelun pohjalla.

17.41 Ville Skinnari sd: Arvoisa puhemies! Kiitos ministerille hyvästä valmistelusta ja
hyvistä vastauksista kaiken kaikkiaan. Minusta liikennekaari, ja tämäkin keskustelu, sisäl-
tää hyviä elementtejä. 
10



Pöytäkirjan asiakohta PTK 32/2017 vp
Mutta kun katsomme kaiken kaikkiaan tätä sekoitusvelvoitetta, Suomen sitoumuksia,
niin oma huoleni liittyy siihen, mitkä tulevat olemaan todelliset kustannukset niin valtiol-
le, elinkeinoelämälle kuin sitten tavallisille kuluttajille. Tästä meillä ei ole kunnollista ana-
lyysiä käytettävissä. Jotkut arviot nostavat tämän luvun jopa 1,4 miljardiin euroon kaiken
kaikkiaan, ja bensatankille vaikutus olisi ehkä noin 10—30 senttiä per litra, puhumme siis
isosta asiasta — tämä kaikki samaan aikaan, kun muu maailma menee sähköön, sähköau-
toihin ja panostaa siihen liittyvään tutkimukseen ja kehitykseen.

Energia- ja ilmastostrategia kaiken kaikkiaan, jos ja kun pelkkä bio on sen keskiössä, on
riski Suomelle. Siihen sisältyy isoja poliittisia riskejä. Samaan aikaan, emme pelkästään
Eurooppa-tasolla vaan myös Pohjoismaiden tasolla, odotamme kiivaasti Jorma Ollilan ra-
porttia siitä, miltä pohjoismainen markkina näyttää: mitkä ovat Ruotsin, Norjan ja Tans-
kan sitoumukset vastaavissa asioissa? Koordinaatio naapurimaiden kanssa jää tässä hyvin
epäselväksi. Kysymys ei ole kansallisesta asiasta, tämä on nyt jo ylikansallinen asia.

Taakanjakosektorin toimenpiteet, kuten olemme puhuneet, painottuvat liikenteeseen,
mutta se jättää lähes kokonaan huomioimatta esimerkiksi öljylämmityksen, joka olisi tek-
nologian näkökulmasta helpoin alue saavuttaa päästövähennyksiä. SDP:n talousvaliokun-
taryhmä tulee olemaan hieman kriittinen tähän 30 prosentin tavoitteeseen. Se voisi olla esi-
merkiksi 25 prosenttia, ja se 5 prosenttia voitaisiin hakea jostain muualta. Kuten sanottua,
t&k-panostukset juuri nyt sähköautoihin, sähköiseen liikenteeseen ja kaasuun ja siihen liit-
tyvään liikenteeseen olisivat meidän mielestämme niitä asioita, mitä ei pidä unohtaa.

Kaiken kaikkiaan Suomi maksaa energiatukia tällä hetkellä noin 300 miljoonaa euroa
vuodessa. Suurin osa tuista maksetaan tuulivoiman syöttötariffin muodossa. Energia-ala it-
se, pois lukien tuulivoima-ala, suhtautuu uusiin tuotantotukiin varsin nihkeästi. Suhtautu-
minen on tiukentunut, varsinkin kun on havaittu, että tuettu tuotanto sekoittaa sähkömark-
kinoita ja pitää markkinahintoja ennätyksellisen alhaisella tasolla. Tämäkin asia ja kaiken
kaikkiaan yritystuet ovat se asia, mikä vaikuttaa tähän kokonaisuuteen.

17.45 Mauri Pekkarinen kesk: Arvoisa puhemies! Vielä siitä, mikä näkymä maailmassa
on:

Oli tilaisuus olla seuraamassa isoa seminaaria, jossa oli yksi suomalainen toimija muka-
na valmistelemassa maailmanlaajuista arviota siitä, mitä ovat liikenteen tulevat polttoai-
neet. Siellä olivat kaikkien keskeisten suurten autonvalmistajien edustajat mukana, maail-
man tämän alan teknologian osaajista oli merkittävästi porukkaa mukana, ja kyllä sen jou-
kon, sen raportin selvä prioriteetti 2030-luvulle asti oli se, että sinne saakka tulevat drop-
in-tuotteet ensimmäisenä. Ne saadaan makrotaloudellisesti, maailman makrotalouden mi-
tassa, nopeammin ja edullisemmin käyttöön. Sitten asteittain näistä päivistä lähtien ja jo
taakse jääneistä ajoista lähtien tulevat nämä muut vaihtoehdot ja niin poispäin, ja sen jäl-
keen joskus 30-luvulla ne ottavat sijansa. Elikkä tässä tarvitaan kyllä molempia ja nopeim-
min päästään liikkeelle tällä tavalla.

Mitä tulee vielä biopolttoaineiden liikenteen tukeen, niin ei niitä tueta tällä hetkellä mil-
lään tavalla. Ei valtio osallistu sentilläkään niiden valmistamiseen, vaan kyllä se on ihan
markkinaehtoista toimintaa se, miten niitä valmistetaan. Joskus aikaisemmin ne tuotanto-
laitokset saivat investointitukea, mutta nyt uudet, silloin kun monistetaan vanhoja tuotan-
tolaitoksia, esimerkiksi St1:n kohdalla, eivät saa enää uusiin investointeihin tukea. Ne ovat
saaneet niihin ensimmäisiin mutta eivät enää sitten.
11



Pöytäkirjan asiakohta PTK 32/2017 vp
Autojen verotuksen osalta minä vielä palaan uudestaan tähän neutraliteettiin, mistä
edustaja Eestilä mielestäni puhui ihan hyvin. Minä en oikein jaa välttämättä sitä näkemys-
tä, että tällä hetkellä neutraliteetti sähköautojen ja kaasuautojen välillä olisi ihan kohdal-
laan. Minun mielestäni sähköautoja kohdellaan edullisemmin kuin kaasuautoja. Ja onko
kaasuauto maailmalla nyt ihan outo ilmestys? Ei ollenkaan, Italiassa on yli 800 000
kaasuautoa.

17.47 Ville Skinnari sd: Arvoisa puhemies! Edustaja Pekkarinen on varmasti oikeassa
siinä, että maailmalla tapahtuu paljon, mutta kyllähän me näemme sen tosiasian, mihin au-
tonvalmistajat tällä hetkellä menevät ja sitoutuvat niin Euroopassa kuin Aasiassakin: käy-
tännössä kaikki autonvalmistajat ovat sitoutuneet laajamittaiseen liikenteen sähköistämi-
seen. Suomi ui tässä kehityksessä vastavirtaan, pois lukien se, että Uudenkaupungin auto-
tehdas onneksi saa tehtäväkseen tehdä myös sähköautoja.

Vielä näihin kustannuksiin yhteiskunnalle. Kun puhumme näistä tehdasinvestoinneista,
niin väitättekö te nyt, edustaja Pekkarinen, että mikään näistä investoinneista ei saisi puu-
pohjaisiin tuotantoprosesseihin tukea? Kyllähän meillä on Suomessa tulossa 1—3 sellaista
investointia, joissa on erittäin suuri valtion panostus, ja niissä osaaminen tulee Kiinasta tai
Suomen ulkopuolelta, eli se ei ole meidän omaa tutkimus- ja kehitysosaamistamme, usein
myös laitteet tulevat Suomen ulkopuolelta. Onko tämä oikeaa elinkeinopolitiikkaa?

Toinen varapuhemies Arto Satonen:  Vielä edustaja Pekkarinen, ja sen jälkeen ministe-
rin puheenvuoro.

17.49 Mauri Pekkarinen kesk: Arvoisa puhemies! Yritän nyt olla sotkeutumatta kovin
tarkkaan tällaiseen poliittiseen debattiin. Minä äsken kerroin, että silloin, kun on uuden
tyypin teknologiainvestointeja, niihin tulee tuki — on tullut tähän saakka, ja minä ymmär-
rän, että tälläkin hetkellä tulee. Mutta otin toisen esimerkin: St1:n investoinnit, kun se in-
vestoi uusiin biopolttoaineiden tuotantolaitoksiin. Jos se käyttää samoja teknologioita ja
samantyyppisiä tehtaita, ei se saa joka kerta uutta investointitukea, ei saa, ja itse siihen
tuotteeseen ei liity minkäänlaista tukea, se on verotonta. Joku voi sanoa, että se on verolli-
sesti edullisemmassa asemassa, ja jos Skinnari näin olisi sanonut, niin tämäntapainen tuki
siihen toki liittyy mutta ei muunmuotoista.

Mitä vielä tulee ylipäänsä näihin tukiin, niin maailma muuttuu erittäin paljon uusiutu-
van energian tuen suhteen. Saksa laittoi muutama vuosi sitten 30 miljardia euroa vuodessa,
2016 ne laittoivat 22 miljardia euroa vuodessa ja niin poispäin. Kyllä meidänkin 300 mil-
joonaa on aika iso tuki, ja tuulivoima vie siitä suurimman osan, se on ihan totta. Vielä edel-
lisenkin hallituksen aikaan tehtiin päätös, että tuulivoimaa lisätään sillä vanhalla tukijärjes-
telmällä, mikä oli päätetty 2010, ja otettiin käyttöön vielä offshore-tuki, joka toi vielä lisää.
Mutta nyt jo tiedetään, että teknologia on mennyt eteenpäin niin nopeasti, että voidaan uu-
distaa tukijärjestelmiä muun muassa tuulivoiman ja muidenkin uusiutuvien energialähteit-
ten käytön osalta.

Toinen varapuhemies Arto Satonen:  Ministeri Berner, 3 minuuttia.

17.50 Liikenne- ja viestintäministeri Anne Berner: Arvoisa herra puhemies! Arvoisat
edustajat! Tässä kohtaa hallituksen esitys on nimenomaan direktiivin toimeenpanoesitys,
12



Pöytäkirjan asiakohta PTK 32/2017 vp
ja se on tässä lataustekniikan osalta teknologianeutraali mutta asettaa kyllä vähimmäisvaa-
timuksen julkisten latauspisteiden osalta, niin että se toteuttaa nimenomaan suoraan direk-
tiivin vaatimuksia. Sen sijaan ne tavoitteet, joita hallituksen energia- ja ilmastoselonteossa
on asetettu, toki ovat sellaiset, että sähköautojen tavoitteeksi asetetaan 250 000 ja bio-
kaasuautojen 50 000. Tämä enemmän ehkä lähtee siitä, miten uskomme markkinan lähte-
vän liikkeelle, ja myöskin siitä, millä keinoilla meillä on kykyä tukea sitä muutosta, jota
autokantaamme tarvitaan. 

Sen sijaan pidän erittäin tärkeänä sitä, että biopolttoaineiden osalta teemme yhteistyötä
Pohjoismaissa, ja tässä olemme itse asiassa Suomen kannalta hyvin aktiivisia. Meillä oli
suunnilleen kaksi viikkoa sitten Pohjoismaiden liikenne- ja/tai energiaministereiden kans-
sa tapaaminen täällä Suomessa ja kävimme läpi viittä kuutta eri kohtaa, missä me voimme
tehdä yhteistyötä yhteisten markkinoiden luomiseksi ja yhteisten edellytysten luomiseksi,
esimerkiksi löydämmekö sopimusta siitä, mikä sekoitevelvoitteen prosentti pitäisi Pohjois-
maissa yhteisesti olla, ja sitä kautta tukisimme markkinoiden syntyä ja vähentäisimme tar-
peita yhteiskunnan tuelle mahdollisille investoinneille luomalla aidosti mahdollisuuksia
tarjonnalle. Tätä työtä meidän tulee jatkaa, ja nyt sitä tehdään virkamiesvalmisteluna
eteenpäin. Tapaamme uudestaan toukokuussa, jolloin sitten pyritään katsomaan, millä ta-
valla tässä voidaan edetä. 

Tärkeintä on nyt myöskin se, että kukin teistä kuljettaa omaa viestiä parlamentaariseen
ryhmään ja siellä tehtävään työhön, jotta me löytäisimme mahdollisimman hyvän ja laaja-
pohjaisen ymmärryksen ja yhteistyön tukeman esityksen elokuulle, jolloin olisi sitten tar-
koitus sopia yhteisesti niistä toimenpiteistä, joilla liikenteen päästöjä voidaan vähentää:
mitä me olemme valmiita siihen investoimaan ja mitä me olemme valmiita sitten käyttä-
mään erilaisina järjestelminä ja tukina, jotta voimme yhdessä kantaa vastuuta siitä, että lii-
kenteen päästövähennykset toteutuvat sovitulla tavalla vuoteen 2030 mennessä? Sitä työtä
tehdään nytten intensiivisesti ja aktiivisesti, joka toinen viikko tapaamme. — Kiitos.

Keskustelu päättyi.

Asia lähetettiin liikenne- ja viestintävaliokuntaan, jolle talousvaliokunnan ja ympäristöva-
liokunnan on annettava lausunto.
13


